"सुख्खा पहिरोले राहुघाट थुनियो किनाराका बस्ती जोखिममा"सदरमुकाम बेनीदेखि अन्दाजी  किमि पश्चिमउत्तर पाखापानी औला भन्ने स्थानमा सुख्खा पहिरो खस्दा राहुघाट नदी थुनिएको छ  "
	सदरमुकाम बेनीदेखि अन्दाजी  किमि पश्चिमउत्तर पाखापानी औला भन्ने स्थानमा सुख्खा पहिरो खस्दा राहुघाट नदी थुनिएको छ  
	पहिरोले पाखापानी र दग्नाम गाविसको वीचमा पर्ने साँघुरो गल्छी थुनेको प्रहरीले जनाएको छ  राहुघाट नदी थुनिएपछि गलेश्वर सदरमुकाम बेनीबजार लगायतका नदी किनाराका बस्ती जोखिममा परेका छन्  घटना स्थल निर्माणाधीन राहुघाट मध्यमस्तरीय जलविद्युत् आयोजानाको मुहानमा पर्छ  
	अन्दाजी दुई सय मिटर चौडाइ भएको गहुँबारी चार सय मिटरमाथिबाट बग्दै राहुघाट नदीमा खसेको छ  पहिरो ठूलो भएकाले तथा साँघुरो गल्छीमा रहेकाले पानीको तालको आकार अनुमान गर्न सकिएन  घटना स्थलमा पाखापानी प्रहरी चौकीबाट टोली पुगेको छ  झरी परेको र अप्ठ्यारो स्थानमा रहेकाले क्षतिको विवरण संकलन भइरहेको छ प्रहरी निरीक्षक प्रेमबहादुर थापाले बताए  
	राहुघाट नदी थुनिएपछि तल नदी किनाराका बस्ती उच्च जोखिममा परेका छन्  साँझ पर्दै गएको र दिनभर थुनिएको नदी कतिबेला फुट्ला भन्ने त्रासले नदी किनाराका बस्तीलाई उच्च सर्तकता अपनाउन प्रशासनले भनेको छ  दिनभर सुकेको नदी हेर्दै बित्यो अब रात कसरी बिताउने त्रास बाँकी छ गलेश्वरका मोहन केसीले बताए  
	पहिरोले थुनेको तालबाट आउने सम्भावित बाढी प्रभावित क्षेत्रमा प्रमुख जिल्ला अधिकारी कृष्णप्रसाद ज्ञवाली समेतको टोली पुगेको छ  रेडक्रसकर्मी प्रहरी सेनाको टोली उच्च सर्तकताकासाथ जोखिमयुक्त बस्तीमा बसेको छ 
"
