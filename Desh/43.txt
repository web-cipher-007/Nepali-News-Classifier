विश्वविद्यालय आन्दोलनको स्वरुप फेरियो "विश्वविद्यालय स्थापनाको माग गर्दै जारी आन्दोलन नयाँ स्वरुपमा अगाडि बढ्ने भएको छ 
नेपाल सरकार शिक्षा मन्त्रालयले दोस्रो पटक बुधवार आन्दोलनबारे सम्बोधन गर्दै छलफलका लागि बोलाएपछि भन्सार ठप्प गर्दै आएको संघर्ष समितिले नयाँ स्वरुपको आन्दोलन अगाडि बढाउने भएको हो  ""
	विश्वविद्यालय स्थापनाको माग गर्दै जारी आन्दोलन नयाँ स्वरुपमा अगाडि बढ्ने भएको छ   
	नेपाल सरकार शिक्षा मन्त्रालयले दोस्रो पटक बुधवार आन्दोलनबारे सम्बोधन गर्दै छलफलका लागि बोलाएपछि भन्सार ठप्प गर्दै आएको संघर्ष समितिले नयाँ स्वरुपको आन्दोलन अगाडि बढाउने भएको हो   
	शिक्षा मन्त्रालयका प्रवक्ता एवं सरकारद्वारा गठित वार्ता समितिका सदस्य जनार्दन नेपालले बुधवार विज्ञप्तिमार्फत् संसदमा पुगेको नेपालगन्ज विश्वविद्यालयको विधेयक प्राथमिकतासाथ अगाडि बढाउन पहल गर्ने लिखित प्रतिबद्धता जारी गरेपछि भन्सार ठप्प गर्ने आन्दोलन स्थगित गरिएको हो   
	नेपालगन्ज विश्वविद्यालय स्थापना तयारी तथा संघर्ष समितिका प्रवक्ता झलक गैरेका अनुसार आन्दोलनमा अबको बाटो तय गर्न बिहीवार सर्वदलीय बैठक बस्दैछ  बैठकको निर्णयका आधारमा म्यान्डेट लिएर सरकारसँग छलफलका लागि समितिका संयोजक अच्यूत प्रसाई र सहसंयोजक पशुपतिदयाल मिश्र काठमाडौँ जाने भएका छन्   
	बुधवार अपरान्ह शिक्षा मन्त्रालयको विज्ञप्ति लिएर प्रमुख जिल्ला अधिकारी कृष्णचन्द्र घिमिरे आन्दोलनस्थलमै पुगेर समितिका संयोजकलाई बुझाएपछि सर्वदलीय सुझावका आधारमा समितिले भन्सार रोक्ने कार्यक्रम स्थगित गरेको हो   
	यसअघि आन्दोलित संघर्ष समितिले बुधवार लगातार चौथोदिन पनि नेपालगन्ज भन्सार नाका ठप्प पारेको थियो   
	 
	 
	 
	 
	 
	 
"
