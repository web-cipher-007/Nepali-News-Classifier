विकासका लागि युवा परिचालित हुनुपर्छः पूर्वमन्त्री पाण्डेयुवाहरू दलगत स्वार्थ त्यागेर दीर्घकालीन योजनाका साथ स्थानीय विकासमा लाग्नुपर्नेमा पूर्व अर्थमन्त्री सुरेन्द्र पाण्डेले जोड दिएका छन् "
	युवाहरू दलगत स्वार्थ त्यागेर दीर्घकालीन योजनाका साथ स्थानीय विकासमा लाग्नुपर्नेमा पूर्व अर्थमन्त्री सुरेन्द्र पाण्डेले जोड दिएका छन्  विकास लागि सबै युवा एक हुने हो भने देशको आर्थिक विकास सम्भव रहेकेा पनि पाण्डेले बताए  
	धादिङ जिल्लाको धार्केमा आयोजित विकासमा युवाको भूमिका र राज्यको दायित्व विषयक अन्तरक्रिया कार्यक्रमलाई सम्वोधन गर्दै पूर्व अर्थमन्त्री पाण्डेले उक्त कुरा बताएका हुन्  धादिङ जिल्लामा कृषि पर्यटन र वनको विकासमा युवा सहभागिता बढाउने हो भने जिल्लामा आर्थिक क्रान्ति नै सुरु हुने पाण्डेको भनाइ थियो  धादिङ जिल्लामा विकासका सम्भावना प्रशस्त रहे पनि युवावर्गमा रहेको असमझदारी र दलगत स्वार्थले जिल्लाको विकास पछाडि पर्दै गइरहेको भन्दै पूर्वमन्त्री पाण्डेले आगामी दिनमा हरेक क्षेत्रमा युवाले नेत्तृत्व गरेर अगाडि बढ्नुपर्ने आवश्यकता रहेको बताए  
	आर्थिक क्रान्तिले मात्रै सामाजिक परिवर्तन सम्भव हुने भएकाले जिल्लाको विकास र परिवर्तनका लागि युवाहरुको सहभागिता बढाउनुपर्ने पाण्डेको सुझाव थियो  विकासवाणी राष्ट्रिय साप्ताहिकले आयोजना गरेको कार्यक्रममा बोल्दै पूर्वमन्त्री पाण्डेले यस्तो कुरा बताएका हुन  
"
