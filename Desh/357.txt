वाईसीएलद्वारा पनि लडाकुसरह मागमाओवादी लडाकुहरूको स्वैच्छिक अवकाशको प्रक्रिया सुरु भइरहेकै बेला सुदूरपश्चिममा माओवादीको भ्रातृसंस्था वाईसीएलले पनि लडाकुसरहकै सुविधा माग गर्दै आन्दोलन थालेको छ  "
	माओवादी लडाकुहरूको स्वैच्छिक अवकाशको प्रक्रिया सुरु भइरहेकै बेला सुदूरपश्चिममा माओवादीको भ्रातृसंस्था वाईसीएलले पनि लडाकुसरहकै सुविधा माग गर्दै आन्दोलन थालेको छ   
	माओवादी जनसेना र वाईसीएलको सांगठनिक हैसियत र सम्मान समान हुनुपर्ने प्रमुख मागसहित थारूवान र सेती महाकालीअन्तर्गत जिल्लाहरूमा सोमबारदेखि आन्दोलन थालिएको वाईसीएलले जनाएको छ  आन्दोलनको प्रथम चरणमा उनीहरूले कैलाली र कञ्चनपुरमा माओवादी जिल्ला पार्टी कार्यालयमा तालाबन्दी गरेका छन्  त्यसैगरी उनीहरूले माओवादी नेता लीलामणि पोखरेलको गाडी नियन्त्रणमा लिएका छन्   
	वाईसीएलको थारूवान राज्य समितिले सोमबार प्रेस विज्ञप्तिमार्फत जनमुक्ति सेनासँगै वाईसीएललाई पनि प्रमाणपत्र दिनुपर्ने जनमुक्ति सेनासरह वाईसीएल र बहिर्गमनमा परेकाहरूका माग  घन्टाभित्र माग पूरा गरी उचित व्यवस्थापन गर्नुपर्ने वाईसीएलका घाइतेहरूको पनि सम्मानजनक व्यवस्थापन हुनुपर्ने र नेपाली सेनामा जान चाहनेहरूलाई समायोजन गरिनुपर्ने सार्वजनिक गरेको छ  माग पूरा नभए माओवादी पार्टीले जनयुद्ध दिवस मनाउने दिन हामी नेपाल बन्द गराउने छौं वाईसीएल कञ्चनपुरका उपाध्यक्ष दीपक खत्रीले भने   
	जनयुद्धकालमा वाईसीएलले पनि जनमुक्ति सेनासरह भूमिका निर्वाह गरेको दाबी संगठनले गरेको छ  माओवादी पार्टी र जनमुक्ति सेनाको गाडी कम्प्युटरलगायत साधन स्रोत र रासनसमेत नियन्त्रणमा लिन थालेको वाईसीएलका थारूवान राज्य समितिका सचिव ललित थापाले बताए   
	उनले पार्टीका केन्द्रीय सदस्यहरूलाई समेत सुदूरपश्चिम प्रवेश निषेध गरिएको बताए   
	कञ्चनपुरको महेन्द्रनगरबाट स्थायी समिति सदस्य लीलामणि पोखरेल चढेको कार र केन्द्रीय सदस्य हरिभक्त कँडेललाई पनि नियन्त्रणमा लिएको वाईसीएल कार्यकर्ता राजकिरणले बताए   
	पार्टीको महेन्द्रनगरस्थित सम्पर्क कार्यालयमा तालाबन्दी गर्नुपूर्व वितरित प्रेस विज्ञप्तिमा आन्दोलनको पहिलो चरणमा सोमबारदेखि नै पार्टी र जनसेनाका गाडी र साधन स्रोतहरू नियन्त्रणमा लिने र तत्काल माग पूरा नभए फागुन  देखि सुदूरपश्चिम बन्द गर्ने रहेको छ  
	वाईसीएल कैलालीका इञ्चार्जसमेत रहेका थापाले पार्टीभित्र योगदान पुर्याउने सबै कार्यकर्ताको समान व्यवहार र सम्मानका लागि मूल्यांकन हुनुपर्ने दबाब दिन ताला लगाएको बताए  उनले वाईसीएलको मागलाई पार्टीले सम्बोधन नगरे माउ पार्टीविरुद्ध उत्रिनुपर्ने चेतावनीसमेत दिए  उनिहरूले लडाकु शिविरभित्र मात्रै हैन बाहिर बसेका घाइते अपांग सबै कार्यकर्तालाई समान सम्मानपत्र र सुविधा राज्यबाट उपलब्ध गराउनुपर्नेलगायत  बुँदे माग राखेका छन्  माओवादी कैलालीका सचिव हरिबहादुर चौधरीले उनीहरूको मागलाई नेतृत्वसमक्ष पठाएको बताए  
	यसैबीच माओवादीको संस्थापन पक्षले कञ्चनपुरमा आइतबारदेखि सुरु भएको जिल्ला कमिटी बैठक चलिरहेको अवस्थामा यहाँको कृष्णपुर गाविस बालुवाफाँटमा सवारी साधन कब्जा गर्नेजस्ता अभद्र व्यवहार भएको घटनाप्रति भत्र्सना गर्दै प्रेस विज्ञप्ति जारी गरेको छ  पार्टीको घोषित कार्यक्रमहरू सम्पन्न गर्न पार्टी एकताको सन्देश गाउँगाउँसम्म पुर्याउन जरुरी भएकाले सबै कार्यक्रमहरू एकताबद्ध भएर सम्पन्न गर्ने निर्णय भयो अध्यक्ष पुष्पकमल दाहाल पक्षधर कञ्चनपुरका उपाध्यक्ष खडक बस्नेतद्वारा जारी विज्ञप्तिमा भनिएको छ  आन्दोलित वाईसीएलका कार्यकर्ताहरूले उक्त बैठकमा सहभागी नेता लीलामणि पोखरेलको गाडीसमेत नियन्त्रणमा लिएका थिए  
	माओवादी कैलालीका इञ्चार्ज हरि ज्ञवालीले वाईसीएल कार्यकर्ताले पार्टी कार्यालयमा गरेको तालाबन्दी जायज भएको प्रतिक्रिया दिए  उनले भने नेतालाई न्याय कार्यकर्तालाई अन्याय हुनु त भएन नि  वाईसीएलले गरेको तालाबन्दीका विषयमा माथिल्लो नेतृत्वसँग कुरा गरेको र उहाँहरूको मागका विषयमा छलफल गर्ने खबर पाएको उनले बताए   
	 
	 
	 
	 
"
