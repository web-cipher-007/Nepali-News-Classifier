सीमाका भारतीय व्यापारी चिन्तितबढी व्यापार हुने बेला नाकाबन्दीले मारमा परेका सीमाका भारतीय व्यापारी चिन्तित भएका छन् एक महिनाभन्दा लामो नाकाबन्दीले नोक्सान भएको उनीहरूको भनाइ छ"बढी व्यापार हुने बेला नाकाबन्दीले मारमा परेका सीमाका भारतीय व्यापारी चिन्तित भएका छन् एक महिनाभन्दा लामो नाकाबन्दीले नोक्सान भएको उनीहरूको भनाइ छ

करिब दस वर्षदेखि धनगढीमा फलफूल व्यवसाय गर्दै आएका वाहित साहिन नेपाल र भारतको तिक्ततापूर्ण सम्बन्धले चिन्तित छन् दुई देशको सम्बन्धसँग उनको रोजीरोटी सम्बन्ध छ 
 
भारत सरकारले नाकाबन्दी गरेर नेपाली मात्रै अप्ठ्यारोमा पर्दैन उनले भने आफूजस्तै कैयौं भारतीय नेपालमा रहेको हेक्का राख्नुपर्छ उनले नेपालमा नाकाबन्दी गरेर आफूहरूको रोजीरोटी आफ्नै देशले खोसेको बताए उनले दुई देशको सम्बन्ध बिग्रेमा यहाँबाट फर्कने कैयौं भारतीय नागरिकको आफ्नो देशमा घरसम्म नभएको बताए रोजीरोटीका लागि नेपालमा रहेकाको पहिला प्रबन्ध गर्न सक्नुपर्यो उनले भने अर्का देशका नागरिकको अधिकारको कुरा गर्ने भारत सरकारले रेल्वे स्टेसन र सडक किनारका भोकानांगा नागरिकको हालत बुझ्न सक्नुपर्छ

लामो समयदेखि धनगढीमा जीविकोपार्जन गर्ने अर्का भारतीय नागरिक विजय मण्डलले नाकाबन्दीको असर दोहोरो पर्ने बताए चना चटपटे बेचेर जीविकोपार्जन गर्ने भारतीयको आवास खाद्यान्न शिक्षा र स्वास्थ्य सुविधा भारत सरकारले आफ्नै नागरिकलाई दिन सकेको छैन उनले भने त्यसैले आफूलाई ठूलो ठानेर मात्र हुँदैन समस्या आफूतिर पनि छ भन्ने ज्ञात हुनुपर्छ

सीमावर्ती बजार गौरीफन्टाका अम्बे साडी फेन्सी स्टोरका राजीव गुप्ताले भारत सरकारले नाकाबन्दीको समस्यालाई चाँडो सुल्झाउनुपर्ने बताए यसले नेपालीलाई मात्रै असर पुग्दैन भारतलाई ठूलो व्यापारिक असर पर्छ उनले भने परनिर्भरताबाट नेपाली आफैं माथि उठ्न सक्छन् समय लाग्ला तर भारतले आफ्नो देशलाई पर्ने दीर्घकालीन असरप्रति बढी गम्भीर बन्नुपर्छ

सीमा जोडिएका गौरीफन्टा बनगाउँ चन्दनचौकी र खक्रौलालगायत सीमावर्ती भारतीय बजार पूर्ण रूपमा नेपालीमा निर्भर छ गुप्ताका अनुसार सीमावर्ती बजारमा नेपालीसँग फुटकर तथा थोकमा दैनिक करोडौंको कारोबार हुने गरेको छ

त्यसैगरी सीमावर्ती कैलालीको सदरमुकाम धनगढी भजनी हसुलिया टीकापुरलगायत स्थानीय बजारमा सानो ठूलो व्यापार गर्ने भारतीयले नेपालमा घोषितअघोषित नाकाबन्दी गर्नु राम्रो नभएको बताएका छन्
"
