समाधान तत्काल वार्ताटीकापुरमा सोमबार भएको हिंसात्मक घटनापछि यहाँका बुद्धिजीवी तथा नागरिक समाजका अगुवाहरूले तत्काल समाधान नखोजिए सामाजिक सद्भाव बिथोलिएर उग्र रूप लिनसक्ने चिन्ता व्यक्त गरेका छन् "टीकापुरमा सोमबार भएको हिंसात्मक घटनापछि यहाँका बुद्धिजीवी तथा नागरिक समाजका अगुवाहरूले तत्काल समाधान नखोजिए सामाजिक सद्भाव बिथोलिएर उग्र रूप लिनसक्ने चिन्ता व्यक्त गरेका छन्  उनीहरूले आन्दोलनरत पक्षलाई सामाजिक सद्भाव कायम राख्नआह्वान गर्दै दुवै पक्षका शीर्षस्थ नेतृत्वलाई छलफल र संवादको पहल गर्न सुझाएका छन्  
 
टीकापुर घटनामा राजनीतिक दल प्रहरी प्रशासन गुप्तचर विभागलगायत सम्बन्धित सबै पक्षको कमजोरी देखिएको यहाँका अधिकांश बुद्धिजीवीको भनाइ छ  उनीहरूले एसएसपीलगायत सुरक्षाकर्मीको अनाहकमा ज्यान गएको घटनालाई सामान्य रूपमा लिन नहुने बताएका छन्  टीकापुर घटनामा सम्बद्ध सबै पक्षको कमजोरी देखिन्छ सुदूरपश्चिम विश्वविद्यालयका रजिस्ट्रार डा हेमराज पन्त भन्छन् यसबाट समयमै पाठ नसिक्ने हो भने थप संकट उत्पन्न हुन सक्छ  सोमबारको घटनामा कैलालीको प्रहरी प्रशासनको भूमिका प्रभावकारी हुन नसकेको उनले बताए  दिनदहाडै हजारौंको संख्यामा आन्दोलनकारी घरेलु हतियार बोकेर भिड्न आइरहेका छन् प्रहरी प्रशासनलाई आन्दोलनकारीको संख्या नै अत्तोपत्तो छैन उनले भने यो प्रशासन र गुप्तचर विभागको कमजोरी हो  
 
राजनीतिक दलहरूले जातीय तथा क्षेत्रीयताका आधारमा राज्य दिन्छौं भनेर हिँड्दै जानुको परिणाम टीकापुर घटना भएको बुद्धिजीवीहरूले बताएका छन्  यसको धरातलै गलत ठाउँबाट आएको छ कञ्चनपुरका वरिष्ठ अधिवक्ता थानेश्वरप्रसाद भट्टले भने नेपाललाई नै असफल राष्ट्र बनाउने प्रयास भइरहेको छ आन्दोलनकारीहरू आफैं पनि घुसपैठ भयो भनिरहेका छन्  उनले सर्वसाधारणबाट घटना भएको मान्न नसकिने भन्दै टीकापुर घटनाका पछाडि ठूलो षड्यन्त्र भएको दाबी गरे  
थरुहटथारूवान प्रदेशको पक्षमा आन्दोलनमा सक्रिय रहँदै आएका थारू कल्याणकारी सभाका सल्लाहकार कञ्चनपुरका बलबहादुर डगौरा पनि वरिष्ठ अधिवक्ता भट्टको निक्र्योलमा सहमत देखिन्छन्  आमनागरिकलाई उक्साहट गरेर सोमबार टीकापुरमा घटना हुन गएको अनुमान गर्न सकिन्छ उनले भने पुलिस देखेर भाग्ने जनता पुलिसमाथि जाइलाग्नु उनीहरूको आफ्नो आँट र योजनाबाट भएको हुन सक्दैन  उनले जुनसुकै पक्षका जनताले जोसुकैलाई मार्ने कामलाई सही ठहर्याउन नसकिने बताउँदै भने टीकापुर घटनाको निष्पक्ष र स्वतन्त्र आयोगबाट छानबिन हुनुपर्छ जनताले वास्तविकता थाहा पाउनुपर्छ  
 
बुद्धिजीवीहरूले अखण्ड वा थरुहट राज्यको माग जनस्तरबाट नउठेको समेत बताएका छन्  राजनीतिक दलहरूले नै सर्वसाधारणलाई भिडाएर जबरजस्ती आन्दोलनमा उतार्ने काम भइरहेको उनीहरूको आरोप छ  दलहरूले संघीयताको अवधारण बुझ्न सकेनन् वरिष्ठ अधिवक्ता भट्टले भने जातीयता र क्षेत्रीयताको नारा लगाएर समाजलाई विभाजनतर्फ लैजाने दुष्प्रयास गरे  उनले राजनीतिक दलहरूले विगतमा आन्दोलन गर्ने संघसंस्था र राजनीतिक दलहरूलाई उनीहरूकै मागअनुसार सहमति गर्नु पनि अहिलेको अवस्थाको कारण भएको बताए  राजनीतिक दलहरूले पहिलो संविधानसभा विघटन हुँदा अखण्ड पक्षधर र थरुहट पक्षधरसँग उनीहरूको माग पूरा गर्ने सहमति गरेका छन्  
 
सशस्त्र प्रहरीका डीआईजीले आफू मातहतको फोर्सलाई हिंस्रक आन्दोलन नियन्त्रण गर्न आदेशै दिएनन् अखण्ड सुदूरपश्चिम आन्दोलन समितिका संयोजक गोपाल देउवाले भने कैलालीका प्रमुख जिल्ला अधिकारीको भूमिकासमेत सशस्त्रका डीआईजीजस्तै रह्यो   वर्षीय बालकदेखि कैलाली र कञ्चनपुरमै बसोवास भएका स्थानीय प्रहरी अधिकृतहरूको हत्या भएका कारण मंगलबार दोस्रो दिन पनि टीकापुर अशान्त हुन पुगेको देउवा बताउँछन्  
 
वार्तामा जोड 
हाल उत्पन्न सुदूरपश्चिमको संघीयतासम्बन्धी समस्या समाधानका लागि यहाँका राजनीतिक दल र बुद्धिजीवीहरूको एउटै मत तत्काल अखण्ड सुदूरपश्चिम र थरुहटथारूवान पक्षबीच शीर्ष तहमा वार्ता र संवाद हुनुपर्नेछ  तत्काल यहाँका स्थानीयस्तरदेखि केन्द्रसम्मका नेताहरूले आपसमा बसेर छलफल गरी समाधान खोज्नैपर्छ पूर्वउपसभामुख एमाले नेता भोजराज जोशीले भने हाम्रो समस्या हामीले नै समाधान गर्नुपर्छ यहाँ मधेसी र अन्य पक्षका केन्द्रीय नेताहरूको आवश्यकता छैन  
 
थारू समुदायका अगुवा बलबहादुर डगौरा पनि यतिबेला सबैभन्दा प्रमुख कुरा दुवै पक्षबीच संयमको खाँचो रहेको औंल्याउँछन्  उनी यहाँका प्रमुख राजनीतिक दलका शीर्षदेखि स्थानीय तह र नागरिक क्षेत्रका अगुवाहरूको भूमिका आवश्यक रहेको बताउँछन्  कञ्चनपुरमा थरुहट पक्षले मंगलबारदेखि नै केही दिन सडक आन्दोलन स्थगित गरेको छ हामी समस्याको निकासका लागि सहज वातावरण होस् भन्ने चाहन्छौं उनले भने 
"
