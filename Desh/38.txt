"पूर्व लडाकुद्वारा गाडी तोडफोड र आगजनी जनजीवन प्रभावित"बन्दको अवज्ञा गरेको भन्दै बहीर्गमनमा परेका पूर्व लडाकुहरुले बिहीबार बिहानै केही गाडीमा तोडफोड गर्नुका साथै आगजनी गरेका छन्  बाग्लुङ्मा बन्द गराउँदै हिंडेका दुई जना पक्राउ परेका छन्  "
	बन्दको अवज्ञा गरेको भन्दै बहीर्गमनमा परेका पूर्व लडाकुहरुले बिहीबार बिहानै केही गाडीमा तोडफोड गर्नुका साथै आगजनी गरेका छन्   
	मकवानपुरस्थित युनिलिभर कम्पनीको बिहानै मजदूर कर्मचारी लिन निस्केको गाडी जलाएर ध्वस्त बनाइएको छ  नाख  नम्बरको उक्त बसलाई बिहान पौने  बजे जलाइएको थियो   
	उक्त बसको चालकलाई कुटपी गरेको तथा सहभालकसंग रहेको दुई वटा मोवाइल पनि खोसिएको प्रहरीले जनाएको छ   
	त्यसैगरी पूर्व पश्चिम राजमार्गमा पनि केही गाडीहरु तोडफोड गरिएको र एउटा ट्याक्टरमा आगजनी गरिएको प्रहरीले जनाएको छ  आफुहरुलाई पनि प्रमाणिकरणमा परेका लडाकु सरह सुविधा पाउनु पर्ने माग गर्दै राष्ट्रसंघीय मिसन अनमिन ले लडाकु हुन आयोग्य भनेपछि बहिर्गमनमा परेका पूर्व लडाकुहरुले आन्दोलन गरिरहेका छन्   
	बन्द गर्न खोज्ने दुइ पक्राउ 
	बागलुङ 
	बर्हिगमनमा परेका पूर्व लडाकुहरुले आब्हान गरेको बन्दको कारण बागलुङको जनजीवन प्रभावित भएको छ  बन्दको क्रममा जवरजस्ती गर्न खोज्ने दुइ जना पूर्व लडाकुलाई प्रहरीले पक्राउ समेत गरेको छ  पक्राउ पर्नेमा अमलाचौर का सुरेश गायक र निसी का नरबहादुर घर्ती छन्  
	बजारमा जवरजस्ती गर्दै पसल पसलमा हातपात गर्नखोज्ने तथा लाठी लिएर मोटरसाइकल यात्रीलाइ कुटपिट गर्न खोजेको समयमा उनीहरुलाइ पक्राउ गरिएको प्रहरी नायव उपरिक्षक उमाप्रसाद चर्तुवेदीले बताए  बन्दको कारण बागलुङको यातायात शिक्षण संस्था कलकारखाना र व्यपार पूर्ण रुपमा प्रभावित भएको छ  बागलुङमा जना पूर्वलडाकु रहेको भएपनि बन्दको असर परेको हो  
	 
	पाल्पामा जनजीवन प्रभावित 
	माधब अर्याल  
	बहिर्गमनमा परेका माआवादी लडाकुहरुले आव्हान गरेको आमहड्तालका कारण शुक्रबार पर्यटकीय पाल्पा जिल्ला प्रभावित भएको छ   
	सम्मानजनक पुनःस्थापनाको माग राखेर उनीहरुले शुक्रबार नेपाल बन्द आव्हान गरेका हुन्  बन्दले पहाडी जिल्ला पाल्पामा यातायात क्षेत्रलाई बढी प्रभावित बनाएको छ  यातायात पसल कलकारखाना विद्यँलय बन्द भएका छन्   
	पाल्पाबाट छुट्टे लामो तथा छोटो दुरीका सवारी साधन छुटेका छैनन्  यातायातका सार्वजनिक सवारी साधन चलेका छैनन्  सिद्धार्थ राजमार्ग र तानसेनतम्घास सडकमा समेत बिहानैदेखि सवारी गुडेका छैनन्  तानसेनबाट बाहिर जाने र बाहिरबाट तानसेन आउने सवारीका कुनै पनि साधन नचलेपछि यात्रुहरु बसपार्कमा अलपत्र परेका छन्  जिल्लाका रामपुर छहरा जब्गादी राम्दीलगायतका स्थानमा समेत पसल बन्द छन्   
	पुर्व लडाकुको बन्दले यातायात ठप्प 
	रमेशचन्द्र अधिकारी 
	धनकुटा माओवादीका पूर्व लडाकुले आव्हान गरेको बन्दका कारण कोसी राजमार्गको धरान धनकुटा सडक खण्डमा आज बिहानैदेखि यातायात ठप्प रहेको छ   
	अयोग्यको बिल्ला हटाइनु पर्ने रोजगार तथा सम्मानजनक संवोधन गरिनु पर्ने लगायतका माग राख्दै माओवादी शिविरबाट बहिर्गमनमा परेका लडाकुले बन्द आव्हान गरेका हुन्  पूर्व लडाकुले विगत एक साताभित्र गरेको यो दोस्रो बन्द हो  बन्दका कारण धरान धनकुटाहुँदै पुर्वी पहाडी जिल्ला संखुवासभा भोजपुर र तेह्रथुमतर्फ चल्ने सवारी साधन समेत नचलेको ट्राफिक प्रहरीले जनाएको छ   
	मोटरसाइकल प्रेस एम्बुलेन्स चलेका छन्  बन्दको कारण शैक्षिक संस्था समेत प्रभावित भएको छ  बन्दकर्ताहरुले सदरमुकामको सरस्वती चोकमा केहि बेर अघि प्रदर्शन समेत गरेका छन्  हिले सिधुवालेगुवा लगायतका स्थानमा कयौं यात्रुहरु अलपत्र परेका छन्   
	बन्दको प्रभाव बुटवल लगायत आसपासको क्षेत्रमा पनि  
	अमृता अनमोल 
	बुटवल  आफ्नो अस्तीत्व र अधिकार प्राप्ति समयमा शान्ति प्रक्रिया र संविधान लेखनको सुनिश्चिततलगायतका माग सहित अनमीनद्धारा अयोग्य भन्दै वर्गीगमनमा परेका माओवादी लडाकुहरुले गरेको बन्दको प्रभाव पश्चिमाञ्चलको प्रमुख बजार बुटवल लगायत आसपासको क्षेत्रमा पनि पुर्ण रुपमा परेको छ   
	लडाकुहरु सडकमा उत्रीएर अवरोध गरेपछि बुटवलबाट चल्ने तथा बुटवल भएर चल्ने कुनै पनि सवारीका साधन चलेका छैनन्  भित्री तथा हुलाकी मार्ग पनि ठप्प छन्  यहाका उद्योगधन्दा कलकारखाना बजार पसल  व्यापारिक प्रतिष्ठान शैक्षिक सस्था लगायत पनि बन्द छन्  बन्दका कारण भारतबाट नेपाल आउदै गरेका प्रवासी नेपाली तथा यात्रीहरु बीच बाटोमा अलपत्र परेका छन्  बन्दकर्ताहरुले प्रेस  दुध र एम्बुलेन्सहरुलाई भने निर्वाधरुपमा चल्न दिएका छन्  
	सरकारी कार्यालय तोडफोड  
	कृष्ण आचार्य  
	गोरखा माओवादी बहिर्गमनमा परेका अयोग्य लडाकुले गरेको बन्दका क्रममा बन्दकर्ताले गोरखाको शहरी विकास तथा भवन निर्माण डिभिजन कार्यालयल तोडफोड गरेका छन्  
	कार्यालय सञ्चालन गरेको भन्दै बन्दकर्ताले कम्प्यूटर फोटोकपी मेशीन तीन वटा कुर्सी टेवल फ्यान ईन्भटर ब्याट्री दुई थान टेवलको सिसा र पार्किङ गरेर राखेको मोटर साईकल सिसा फुटाईदिएको कार्यालय प्रमुख दिलिपशेखर श्रेष्ठले बताए  श्रेष्ठका अनुसार तोडफोडबाट कार्यालयमा करिब दुई लाख पचास हजार बराबरको क्ष्यति पुगेको छ   
	बन्द कर्ताले पाँच मिनेटको अबधिमा कार्यालय तोडफोड गरेका हुन्  उनीहरुले कागजपत्र समेत च्यातेर फ्याकीदिएका छन् श्रेष्ठले भने सबै बिबरण मुचुल्का उठाएर बिभाग र प्रशासन कार्यालयमा पठाईसकेको छु  
	
"
