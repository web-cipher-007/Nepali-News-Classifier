सरकार असफल भइसक्योः पूर्व अर्थमन्त्रीएमाले पोलिटब्युरो सदस्य एवं पूर्व अर्थमन्त्री सुरेन्द्र पाण्डेले शान्ति प्रक्रिया र आर्थिक मुद्धामा असफल भएकोले सरकारको औचित्य सकिएको बताएका छन्   "
	एमाले पोलिटब्युरो सदस्य एवं पूर्व अर्थमन्त्री सुरेन्द्र पाण्डेले शान्ति प्रक्रिया र आर्थिक मुद्धामा असफल भएकोले सरकारको औचित्य सकिएको बताएका छन्   
	सरकार मुख्य बिषयमा चुकिसकेको छ न संबिधान निर्माण अघि बढेको छ न शान्ति प्रक्रियाले गति लिएको छ न जनतालाई राहत दिन महंगी नियन्त्रण गर्न सकेको छ त्यसैले सरकार सबै मुद्धामा असफल भइसकेको छ प्रेस चौतारीले बुधबार नारायणगढमा आयोजना गरेको पत्रकार भेटघाटमा भने पेट्रोलियम पदार्थको मुल्यलाई जनताको हैसियतलाई बिर्सेर सरकारले सहुलियत दिन नसक्दा अन्य बस्तुको चरम मुल्य बृद्धिले जनजिविका अस्तब्यस्त हुने निश्चित छ   
	आर्थिक संविधान निर्माण र शान्ति प्रक्रियाका काममा सफल हुन नसकेकोले सरकार परिवर्तनको विकल्प नभएको उनले बताए  माओबादीले शान्ति बिपरीतका काम गरिरहेको छ कथित जनसत्ताका निर्णय कार्यान्वयन सेनामा पदको दाबी लगायतका कामले उसका लागि राजनितिक प्रत्युपादक बन्दैछ उनले भने दलहरुसँग सम्झौता एउटा गर्ने कार्यकर्तालाई अश्वासन अर्को दिंदा माओबादी दोहोरो भूमरीमा परेको छ  प्रचण्डको दोधारे चरित्रले संविधान निर्माण ओझेलमा परेको उनले आरोप लगाए  सात बुँदे सहमतिलाई पालना नगरि सुख छैन संबिधान निर्माणलाई पुर्णता दिन सबै दलमा लचकता आवश्यक रहेको उनले औंल्याए   
	लोडसेडिङ घटाउने नाममा डिजेल प्लाण्ट ल्याएर सरकारले कमिसनको खेल खेल्दैछ बर्तमान सरकारमा देशकै सबैभन्दा ठूला भ्रष्टचारीको जमात रहेको नेता पाण्डेले आरोप लगाए  सरकारले घाटा ब्यहोरेर भएपनि पेट्रोलियम पदार्थको मुल्य यति धेरै बढाउन हुँदैनथ्यो नेपालीको प्रति ब्यक्ति आय बमोजिम अन्तराष्ट्रिय मुल्य अनुसार समायोजन गर्न मिल्दैन सरकार एकएक बिषयमा असफल भएकोले प्रधानमन्त्रीको राजिनामा दिनुको बिकल्प नभएको उल्लेख गरे   
	सबै दलले शान्ति प्रक्रियामा एक ढिक्का भएर राष्ट्रिय सहमतिको सरकार गठनगरि काम भयो भने संबिधान निर्माणका काममा सहजता हुने उनको धारणा छ   
	 
"
