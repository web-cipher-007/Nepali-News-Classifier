सबै मिले समयमै संविधानः खनालनेकपा एमालेका अध्यक्ष झलनाथ खनालले सबै दल मिले मात्र शान्ति र संविधान निर्माण प्रक्रिया सम्पन्न हुने बताएका छन् "
	नेकपा एमालेका अध्यक्ष झलनाथ खनालले सबै दल मिले मात्र शान्ति र संविधान निर्माण प्रक्रिया सम्पन्न हुने बताएका छन्  नेकपा एमाले राप्ती अञ्चल समन्वय कमिटीको आयोजनामा शुक्रबारदेखि सुरु भएको राप्ती अञ्चल स्तरीय प्रशिक्षण कार्यक्रमको घोराहीमा उद्घाटन गर्दै यस्तो कुरा बताएका हुन्   
	अध्यक्ष खनालले ठूलो परिवर्तनबाट प्राप्त उपलव्धीको रक्षाका लागि भए पनि थपिएको समयभित्र शान्ति र संविधानको टुंगो लगाउन आवश्यक रहेको बताए  वर्तमान संक्रमणलाई जति छिटो अन्त्य गर्न सक्यो त्यति देशको विकास हुने भन्दै उनले एउटा युग समाप्त भएर अर्को युगमा प्रवेश गर्न लागेका बेला केही भ्रम रहनु स्वाभाविक भए पनि यसलाई लम्ब्याउन नहुने तर्क गरे  उनले अहिले संविधान सभाको ठूलो पार्टी र सरकारको नेतृत्व पनि माओवादीले नै गरेकाले माओवादी जति छिटो जिम्मेवार बन्छ त्यति नै छिटो शान्ति र संविधानले पूर्णता पाउने पनि बताए   
	सरकारले जति सक्यो छिटो अवकासमा जाने लडाकुलाई बिदाइ गर्नु पर्ने र समायोजनमा पनि पूर्व सर्त अनुसार नै गर्नु पर्ने भन्दै उनले निर्वाचण प्रणाली शासकीय स्वरुप र राज्यपुनर्संरचनामा कुरा मिले शान्ति र संविधान निष्कर्षमा पुग्ने पनि बताए  दलहरुवीच मिश्रति निर्वाचन प्रणालीका विषयमा सैदान्तिक सहमति भइसकेको भन्दै उनले शासकीय स्वरुपमा आलंङकारी राष्ट्रपति र प्रत्येक्ष निर्वाचित कार्यकारी प्रधानमन्त्रीको पक्षमा एमाले रहेको स्पष्ट पारे  विगतमा पार्टी कमजोर हुनुमा एमाले भित्र रहेको गुटउपगुट मुख्य जिम्मेवार रहेको भन्दै उनले अब केन्द्रमा नेताहरु मिलिसकेकाले गाउँगाउँसम्म पार्टीलाई एकताबद्ध भएर काम गर्न नेता कार्यकर्तालाई आग्रह गरे   
	एमाले संविधान सभामा तेस्रो हुनुमा एमालेको कमजोरीका साथसाथै माओवादी बर्खे भेल जस्तै हुनु पनि एउटा कारण रहेको औंल्याए  एमाले राप्ती अञ्चल इञ्चार्ज ललित बस्नेतको अध्यक्षता भएको उद्घाटन सत्रलाइ एमाले स्थायी कमिटी सदस्य केपी शर्मा ओलीले शान्ति र संविधान निर्माणका लागि माओवादी बढी जिम्मेवार हुनुपर्ने बताए  शान्ति र संविधानका सवालमा एमाले इमान्दार रहेको दाबी गर्दै उनले जेठ  भित्र यी प्रक्रिया पूरा नभए देश गम्भीर संकटमा पर्ने चेतावनी दिए  
	 
"
