दुई दिन सिमाना बन्दकञ्चनपुरको सीमावर्ती उत्तराखण्डमा भएको विधानसभा निर्वाचनका कारण आइतबार बिहानदेखि सीमा क्षेत्र बन्द गरिएको छ  "
	कञ्चनपुरको सीमावर्ती उत्तराखण्डमा भएको विधानसभा निर्वाचनका कारण आइतबार बिहानदेखि सीमा क्षेत्र बन्द गरिएको छ  उत्तराखण्ड राज्यमा पर्ने चम्पावत जिल्ला जोडिएको वनवासा र ब्रह्मदेव तथा दोधारा र चाँदनीसँग जोडिएको उधमसिंहनगरसँगको नाका बन्द गरिएको हो  
	आइतबारदेखि सोमबार साँझ  बजेसम्म सीमा नाका बन्द हुनेछ  त्यस क्रममा उपचारका लागि भारत जाने तथा भारतबाट घर र्फकने नेपालीलाई भने बिनारोकतोक आवागमन गर्न दिइने सीमावर्ती क्षेत्रका प्रशासनिक तथा सुरक्षा अधिकारीहरूको बैठकमा सहमति भएको कञ्चनपुरका प्रमुख जिल्ला अधिकारी वासुदेव दाहालले बताए  उपचार विवाह र तीर्थयात्राजस्ता महत्त्वपूर्ण काममा नेपालीलाई सीमापारि जान समस्या पर्दैन प्रजिअ दाहालले भने सीमा नाकामा रहेका नेपाली र भारतीय प्रहरीसँग समन्वय गरी आउजाउ गर्ने व्यवस्था मिलाएको छ  
	सोमबार हुने उत्तराखण्डको निर्वाचनलाई मध्यनजर गरी हालै सीमावर्ती चम्पावत र उधमसिंह नगरमा भारतीय समकक्षीको अनुरोधमा भएको सीमा बैठकमा उक्त सहमति भएको प्रजिअले बताए  उनले सीमा नाका बन्द भनेर पूरै आउजाउ नै ठप्प भएको नभई निर्वाचनलाई ध्यान दिएर सतर्कता बढाएको हो  हामीले सीमा नाकामा अत्यावश्यक काममा आउजाउ गर्ने नेपालीहरूलाई सहज होस् भनेर भारतीय प्रहरीसँग समन्वय गर्न नेपाली प्रहरी पनि खटाएका छौं उनले भने  
	यसैगरी बैतडी संवाददाताका अनुसार आइतबार बिहानैदेखि भारत उत्तराखण्ड राज्यको सीमामा आवतजावत बन्द गरिएको छ  त्यहाँ सोमबार विधानसभा चुनाव हुने भएकाले नाकामा आवतजावत रोकिएको हो  बैतडीको झुलाघाट र दार्चुलाको खलंगालगायत भारत प्रवेश हुने नाका बन्द भएका हुन्  सीमा नाका बन्द भएपछि भारत आउनेजाने सर्वसाधारण सिमानामा रोकिएका छन्  
	
"
