तेश्रो दिन पनि जनकपुर बन्द शान्तिपूर्ण आन्दोलन गरी रहेका विद्यार्थीमाथि सुरक्षाकर्मीले गरेको हातपातको विरोधमा बिहीबार पनि जनकपुर बन्द रह्यो "
	शान्तिपूर्ण आन्दोलन गरी रहेका विद्यार्थीमाथि सुरक्षाकर्मीले गरेको हातपातको विरोधमा बिहीबार पनि जनकपुर बन्द रह्यो  बन्द आह्वान गरेका सर्वदलीय विद्यार्थी संघर्ष समितिसँग सम्बद्ध चार आन्दोलनकारी पक्राउ परेका छन्  
	प्रहरी उपरीक्षक पुरुषोत्तम कँडेलले औषधी पसलमा तोडफोड गरेका कारण चार आन्दोलनकारीलाई पक्राउ गरिएको बताए  
	मूल्यवृद्धिको विरोधमा विद्यार्थी संषर्घ समितिले बुधबार आह्वान गरेको जनकपुर बन्दको क्रममा जनकपुर  पेठिया गाछीमा स्थानीय व्यावसायी तथा सुरक्षाकर्मीले आन्दोलनकारी विद्यार्थीलाई कुटपिट गरेको विरोधमा विद्यार्थीले बिहीबार पनि बाजार बन्द गराएका थिए  उनीहरूले आफूहरुमाथि आक्रमण गर्ने सुरक्षाकर्मीमाथि कारबाहीको माग गरेका छन्  
	बाजार बन्द गराउने क्रममा केही विद्यार्थीले जनकपुर अञ्चल अस्पताल क्षेत्रका आधा दर्जन औषधी पसलमा तोडफोड गरेको औषधी व्यावसायी संघका तेजनारायण चौधरीले बताए  औषधी व्यावसायी संघको बिहीबारै बसेको आपातकालीन बैठकले घटनाको भर्त्सना गर्दै तत्कालै औषधी पसल बन्द गराउने निर्णय गरेको थियोऔषधी पसलमा तोडफोड गर्नेमाथि कारबाही नभए अनिश्तिकालीन औषधी बिक्री वितरण रोक्नेछौ चौधरीले भने  
	यस बीच अपराह्न बसेको सर्वदलीय विद्यार्थी संघर्ष समितिको बैठकले मूल्यवृद्धि विरुद्धको आन्दोलन हाललाई स्थगित गर्ने निर्णय गरेको छ  अनेरास्ववियु क्रान्तिकारीका केन्द्रीय सदस्य विजय साहले सरस्वती पूजा तथा सरकारले ल्याउन लागेको राहत पैकेजलाई दृष्टिगत गरी हाललाई आन्दोलन स्थगित गरिएको बताए  
	गत मंगलबार आन्तरिक राजस्व कार्यालयको करदाता सेवा केन्द्र महोत्तरीको बर्दिवासमा स्थापना गरेको विरोधमा उद्योगी व्यावसायीले जनकपुर बन्द गराएका थिए  लगातार तीन दिनको बन्दीका कारण जनकपुरको जनजीवन प्रभावित भएको छ  विहीवारदेखि औषधी पसल पनि बन्द गराइएकाले सेवाग्राहीलाई मर्का परेको छ  औषधीको आभावमा अनेकौ विरामीको उपचार हुन सकिरहेको छैन   
"
