नयाँ युगको सुरुवात  संविधानसभाबाट संविधान पारित भएपछि सुदूरपश्चिमभर खुसियाली छाएको छ  आन्दोलनरत थारू पक्षले भने आफ्ना माग समेट्नुपर्ने बताएको छ  "संविधानसभाबाट संविधान पारित भएपछि सुदूरपश्चिमभर खुसियाली छाएको छ  आन्दोलनरत थारू पक्षले भने आफ्ना माग समेट्नुपर्ने बताएको छ  सुदूरपश्चिमको पहाडी जिल्लाका सबै समुदाय र सर्वसाधारणबाट संविधान जारी हुन लागेकोमा खुसी व्यक्त भइरहेका बेला तराईको कैलाली र कञ्चनपुरमा भने संविधान जारी भएपछिको अवस्थाप्रति अझै आशंका व्याप्त छ 

टीकापुरको हिंसात्मक घटना अझै ताजै भएकाले कतिपयले संविधान जारी भए पनि थारू समुदाय तथा मधेसवादी दल आन्दोलनमा रहेकाले अन्योल कायमै रहेको प्रतिक्रिया व्यक्त गरेका छन् 

कैलाली बहुमुखी क्याम्पसका सहप्रध्यापक देवराज अवस्थीले मुलुकले वर्षौंदेखिको प्रतीक्षापछि संविधान पाउन सकेको बताए  उनले संविधानको स्थायित्व र कार्यान्वयनका लागि सबैको अपनत्व आवश्यक रहेको बताए  संविधान जारी हुँदाका बखत सडकमा आन्दोलनरत थारू र मधेसीलगायत वर्ग र समुदायका विरोधका स्वरलाई कुनै न कुनै प्रकारले सम्बोधन हुनुपर्ने उनले बताए 

उद्यमी व्यवसायीमा खुसियाली 
लामो समयदेखि बन्दहडतालको सकस बेहोरिरहेका सुदूरका उद्यमी व्यवसायीमा संविधान जारी हुन लागेकोमा सबैभन्दा बढी खुसी छाएको छ  नेपालीका लागि एउटा नयाँ युगको सुरुवात भएको छ कञ्चनपुर उद्योग वाणिज्य संघका अध्यक्ष गणेशदत्त जोशीले भने यसले अन्योलमा फसेको मुलुकलाई गति प्रदान गर्नेछ  उनले अहिले चलिरहेको मनोमानी अन्त्य भई समाजमा सबैले शान्तिपूर्ण ढंगले बाँच्न पाउने अधिकारको सुनिश्चितता हुने बताए 

कैलालीका उद्यमी व्यवसायीले संविधानसभाबाट पहिलोपटक बनेको संविधानले मुलुकलाई शान्ति समृद्धिसँगै आर्थिक उन्नतिको बाटोमा डोर्याउने अपेक्षा गरेका छन्  कैलाली उद्योग वाणिज्य संघका अध्यक्ष शंकर बोगटीले मुलुकले पाउन लागेको संविधानबाट शान्ति र समृद्धि कायम हुने बताए 

अब मुलुकको राजनीति आर्थिक विकासमा केन्द्रित भई अघि बढ्नु पर्छ उनले भने संविधानमा सबैको अपनत्वका लागि अझै समेट्नुपर्ने पक्षलाई सँगै लिएर अघि बढ्न विलम्ब गर्नु हुँदैन  टीकापुर उद्योग वाणिज्य संघका अध्यक्ष राजकुमार हमालले संविधान आउनु राम्रो हुँदाहुँदै पनि सबै कुरा भइहाल्छ भनेर ढुक्क हुने अवस्था नरहेको बताए  कतिपय असन्तुष्ट पक्षको माग सम्बोधन भइसकेको छैन उनले भने उनीहरूले भोलिका दिनमा फेरि पनि बन्दहडताल गर्न सक्ने भएकाले संविधानसँगै यस्तो अवस्था दोहोरिन नदिने वातावरण बनाउनुपर्छ 

नयाँ संविधानले आफूहरूलाई धेरै सहज हुने बैतडीका व्यवसायीको धारणा छ  सबैलाई सन्तुष्ट बनाउन सकिने अवस्था हुँदैन निर्माण व्यवसायी संघ बैतडीका अध्यक्ष कलशबहादुर चन्दले भने लामो प्रतीक्षापछि देशको मूल कानुन निर्माणले सबैको प्रगति हुने देखिन्छ 

बन्दहडतालले दैनिक रोजगारी गरी छाक टार्ने मजदुरहरू ठूलो समस्यामा परेका थिए  उनीहरू पनि नयाँ संविधान पारित भएकोमा खुसी छन्  हामी पनि आफ्ना हकअधिकारका लागि एकजुट भएर बोल्न सक्ने छौं महेन्द्रनगर बजारमा ठेला चलाउँदै गुजारा गर्ने गोपाल चन्दले भने अबका दिनमा बन्दहडताल सदाका लागि बन्द भएर काम पाइने वातावरण बन्नुपर्छ 

आन्दोलनरत पक्ष पनि समेट्निुपर्छ 
मधेस केन्द्रित दल आन्दोलनमै रहेका बेला पारित भएको संविधानले समाधानभन्दा पनि द्वन्द्व बढाउने चिन्ता मानिसहरूमा छ  त्यसैले सबै समुदाय र दल समेटेर संविधान जारी हुनुपर्ने उनीहरूको भनाइ छ 

कोही संविधनासभामा छन् कोही सडकमा कञ्चनपुरका कानुन व्यवसायी भगिरथ जोशीले भने संविधान पारित हुनेभन्दा पनि आन्दोलनरत पक्षका कति माग सम्बोधन भए भन्ने विषय ठूलो हो  उनले आन्दोलनरत पक्षलाई सहमतिमा नल्याएर जारी हुने संविधानले द्वन्द्व निम्त्याउन सक्ने बताए  पछिल्लो चरणमा संविधान निर्माणको काम नेपाली जनताले आशा गरेभन्दा राम्ररी भएको छ नागरिक समाज कञ्चनपुरका संयोजक भवराज रेग्मीले भने यो ऐतिहासिक क्षण हो यसको खुसियाली सबैले मिलेर मनाउनुपर्छ  उनले विरोधमा रहेको समूहलाई पनि यसैभित्र समाधान खोज्न आग्रह गरे 

थारू नागरिक समाज कैलालीका अगुवा प्रभात चौधरीले संविधानमा थारूको मागलाई समेट्नुपर्ने राय व्यक्त गरे  आदिवासी जनजातिसमेत थारूको पहिचान र अधिकार स्थापित हुनेगरी संविधानमा सम्बोधन गर्नु सक्नुपर्छ उनले भने त्यसपछिमात्रै सबैले अपनत्व ग्रहण गरेको संविधान बन्छ  संविधान आउने पक्का भएपछि सुदूरका महिलामा खुसी छाएको छ 

ढिलै भए पनि संविधान घोषणा हुने भएकोमा एकल महिला हिंसापीडित महिला पछाडि पारिएका सम्पूर्ण वर्गमा शान्ति र सुव्यवस्थाको आशा पलाएको छ  नयाँ संविधानले महिला अधिकारका क्षेत्रमा बनेका नीतिनियम कार्यान्वयन गर्ने छ अछाम महिला अधिकार मञ्चकी अध्यक्ष अप्सरा कुँवरले भनिन्  
 
मधेसी मोर्चाको जारी आन्दोलनका गतिविधिले संविधान घोषणापछिका दिनमा समस्या हुन सक्ने बैतडीका बुद्धिजीवीको धारणा छ 

 वर्षमा संविधान आए पनि मधेसमा जारी आन्दोलनलाई सही ढंगले समाधान गर्न चुनौती देखिएको छ पाटन बहुमुखी क्याम्पसका प्राध्यापक लक्ष्मीदत्त पाण्डेयले भने उचित ढंगले व्यवस्थापन गरेर अगाडि बढ्न सके  वर्षमा देशकै अवस्था फेरिने छ  त्यसैगरी टीकापुर बहुमुखी क्याम्पसका प्रमुख केशर कुँवरले नेपाल र नेपालीको धेरै वर्षको सपना पूरा भएको प्रतिक्रिया दिए  
 
दीपावली मनाउने तयारी 
कैलाली र कञ्चनपुरसँगै सुदूरपश्चिमभरका विभिन्न संघ संगठनले दीपावली मनाउने तयारी गरिरहेका छन्  बिहीबार अनेरास्ववियुले महेन्द्रनगरको मदनचोकमा दीपावली गरेको छ  शुक्रबार नागरिक समाजले पनि दीपावली गर्ने कार्यक्रम तय गरेको छ  यसैगरी संविधान जारी हुने दिन कञ्चनपुर उद्योग वाणिज्य 
संघले पनि दीपावली गर्ने तयारी गरिरहेको छ 

कञ्चनपुरबाट भवानी भट्ट धनगढीका मोहन बुढाऐर अछामकी शर्मिला धरेल बैतडीका खगेन्द्र अवस्थी र टीकापुरबाट गणेश चौधरीको सहयोगमा
"
