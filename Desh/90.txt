बमसहित खम्बुवानका कार्यकर्ता पक्राउभोजपुरको उत्तरी साङपाङ गाविसबाट प्रहरीले भुमिगत खम्बुवान राष्ट्रिय मोर्चा संयुक्त का एक कार्यकर्तालाई प्रेसर कुकर बमसहित पक्राउ गरेको छ  "
	भोजपुरको उत्तरी साङपाङ गाविसबाट प्रहरीले भुमिगत खम्बुवान राष्ट्रिय मोर्चा संयुक्त का एक कार्यकर्तालाई प्रेसर कुकर बमसहित पक्राउ गरेको छ   
	साङपाङ गाविस निवासी प्रकाश राईलाई प्रहरीले घरैबाट पक्राउ गरेको हो  प्रहरीले विशेष सुराकीका आधारमा सोही ठाउँ घर भएका मोर्चाकै हिमाल राईलाई मोरङबाट पक्रेको छ  
	संगठन विस्तारसम्बन्धी काम भईरहेको सुराकीका आधारमा प्रहरीले प्रकाशलाई पक्रेको हो  साङपाङ गाविसका निवर्तमान अध्यक्ष शिबकुमार राईले प्रकाशलाई प्रहरीले पक्राउ गरेपछि आफूहरुलाई पनि जानकारी गराएको बताए  प्रकाशको घर खानतलासी गर्दा प्रहरीले एकथान कुकर बम र संगठनको प्रचारसामग्री बरामद गरेको छ   
	जिल्लाको कुनै एक सरकारी कार्यालय विस्फोट गराउने आफुहरुको योजना अनुसार कुकर बम तयार पारेको प्रकाशले प्रारम्भिक बयान दिएको समाचार स्रोतले जनाएको छ  प्रकाश हाल जिल्ला प्रहरी कार्यालय भोजपुरको हिरासतमा छन् भने हिमाललाई कहाँ राखिएको छ भन्ने खुलाइएको छैन  उनीहरु दुवैको जिम्मेवारी पनि खुलेको छैन  बम डिस्पोज गर्न नेपाली सेनाको एक टोलीलाई साङपाङ पठाईएको छ   
	जिल्ला प्रहरी कार्यालय भोजपुरका निमित्त प्रहरी नायव उपरीक्षक श्याम खत्रीले घटनाबारे अनुसन्धान भईरहेको जनाउँदै केहि भन्न नमिल्ने बताए   
	 
	 
"
