"कांग्रेसएमाले गाउँमा माओवादी सुस्तायो "संविधान सभा निर्बाचनपछि सुस्ताएका जिल्लास्थित मुख्य राजनीतिक दलहरु नेपाली कांग्रेस र नेकपा एमाले संगठन विस्तार गर्दै कार्यकर्ताहरु गाउँ गाउँमा परिचालित छन्  "
	संविधान सभा निर्बाचनपछि सुस्ताएका जिल्लास्थित मुख्य राजनीतिक दलहरु नेपाली कांग्रेस र नेकपा एमाले संगठन विस्तार गर्दै कार्यकर्ताहरु गाउँ गाउँमा परिचालित छन्  जिल्लाको दुई वटै निर्बाचन क्षेत्रमा अत्याधिक बहुमतले जितेको माओवादी भने सुस्ताएको छ  
	नेकपा एमाले केन्द्रीय निर्देशन बमोजिम पार्टी सुदृद्धिकरण तथा जनपरिचालन कार्यक्रम अन्तर्गत गाउँ गाउँमा वडासम्म संगठन निर्माणमा जुटेको छ  जिल्लाको  गाविसमै गाउँ पार्टी र वडा सम्मेलन गरिसकेको एमाले भोजपुरका उपाध्यक्ष रामसिं राईले बताए  तीन वटा संसदीय निर्बाचनमा अत्याधिक बहुमतले अग्रता कायम गर्दै आएको नेकपा एमालेले संबिधान सभा निर्बाचनमा पराजय भोगेपछि आत्मसमिक्षा गर्दै पार्टी सुदृद्धिकरणमा लागेको हो   
	यतिबेला जिल्लास्तरीय पार्टी कार्यकर्ताहरु विभिन्न टोली बनाएर संगठन विस्तार गर्दै गाउँ गाउँमा खटिएका छन्  उनीहरुले टोल टोलमा पार्टी लगायत जनवर्गिय महिला युवा दलित आदिबासी जनजाति किसान शिक्षक बुद्धिजीवीहरुको संगठन निर्माण गरिरहेको एक जना सचिवालय सदस्य बीरजङ राईले बताए  भोजपुरमा एमालेका दुई हजार दुई जना संगठित सदस्य छन्  उनीहरुको सदस्यता नविकरण तथा थप सदस्यता वितरण गर्दा बृद्धि हुने एमाले भोजपुरले जनाएको छ  संगठित सदस्यहरुको बृहद् सञ्जाल भएपनि माओवादीले जितेपछि संगठन कमजोर भएको हो  
	विगतका निर्बाचनमा पराजय भोग्दै आएको नेपाली कांग्रेसको द्वन्द्वकालमा ध्वस्त भएको संगठन पुननिर्माण गर्ने अभियानमा जुटेको छ  संगठन कमजोर भएपनि संबिधानसभा निर्बाचनदेखि सुधारतर्फ उन्मुख भोजपुर कांग्रेसले गएको पुसमा  गाविसमा गाउँ कार्य समितिको सम्मेलन गरी संगठन विस्तार गरेको छ  गाउँ र क्षेत्रीय सम्मेलनबाट संगठित नेतृत्वलाई प्रशिक्षण दिने तयारीमा जुटेको सभापति बालकृष्ण थापाले बताए  उनले यसपाली बिधान अनुरुप गाउँ तहसम्म पार्टीको समाबेसी नीति अनुरुप आदिबासीजनजाति महिला दलित तथा पिछडिएका व्यक्तिहरुको प्रतिनिधित्व गराएको बताए  भोजपुरस्थित नेपाली कांग्रेसको एक हजार पाँच सय  जनालाई क्रियाशील सदस्य छन्  यसमध्ये जिल्लास्तरीय कार्यकर्तालाई सभापति सुशील कोइराला युवा नेता गगन थापा र धनराज गुरुङले आगामी साता सदरमुकाममा प्रशिक्षण दिने भएका छन्   
	केन्द्रीय तहमा नेतृत्वबीच विवादले माओवादीको जिल्ला संगठन भने सुस्ताएको छ  द्वन्द्वकालमा निर्माण गरेको संगठन र क्रान्तिकारी पार्टीको आमूल परिपवर्तनको नीति हेर्न चाहनेहरुको बलमा संबिधान सभा निर्बाचनमा दुई वटै क्षेत्रबाट बिजयी हासिल गरेको एकिकृत नेकपा माओवादीले यसअबधिमा कुनै गतिबिधि गरेको छैन  केन्द्रीय निर्देशन नआएकोले यतिबेला कुनै गतिबिधि नभएको एनेकपा माओवादी जिल्ला ईन्चार्ज निकास किरातीले बताए  माओवादी केन्द्रीय तहमा भएको विवादले गाउँ तहसम्म प्रभावित तुल्याएको छ   
"
