खोटाङमा ग्यास हाहाकारजिल्लामा खाना पकाउने ग्यास हाहाकार भएको छ  लगातार तराई बन्दले आपूर्ति नहुदा ग्याँस अभाव भएको हो "जिल्लामा खाना पकाउने ग्यास हाहाकार भएको छ  लगातार तराई बन्दले आपूर्ति नहुदा ग्याँस अभाव भएको हो 

डेढ महिनादेखिको तराई बन्दले जिल्लामा ग्यास ल्याउन नसक्दा सदरमुकामबासी तथा विद्यार्थीहरुलाई समस्या भएको छ  ग्यास नहुदा होटल व्यवसायमा समेत असर परेको छ  होटलमा ग्यास नहुदा व्यवसाय नै बन्द गर्नु परेको व्यवसायी पेशल श्रेष्ठले बताए  यसबाहेक सदरमुकाममा बस्दै आएका र विद्यार्थी भोकै बस्नु पुर्ने अवस्था आएको छ 

जिल्लामा ग्यास आपूर्ति गर्न प्रशासनसंग समन्वय भइरहेको खोटाङ उद्योग वाणिज्य संघका अध्यक्ष राजु लयालुले बताए  प्रशासनसँगको समन्वयमा तत्काल ग्यास ल्याउन पहल भइरहेको छ लयालुले भने दशै पनि नजिकै आएकाले स्कटिङ गरेर ग्यास ल्याउने तयारी गरिँदै छ 

वर्षाका लागि मात्र ग्यास भण्डारण गरिएको र त्यसको लगत्तै तराई बन्द भएकाले थप आपूर्ति गर्न नसकिएको ग्यास व्यवसायी राजन आचार्यले बताए  दूधकोसी नदीको अस्थायी ब्रेलीब्रिज झिक्नुअघि जिल्लामा खपत हुने ग्यास ल्याइएको थियो तर त्यसले पनि पुगेन आचार्यले भने राज्यले सुरक्षा दिन्छ भने तत्काल ग्यास ल्याइन्छ  जिल्लामा मासिक करिब पाँच हजार बढी ग्यास खपत हुन्छ 

तराई बन्दले ग्यास मात्र होइन अन्य सामान पनि ल्याउन नसकिएको व्यवसायीहरूले बताएका छन्  केही दिनसम्म तराई बन्द नखुले जिल्लामा उपभोग्य वस्तु हाहाकार हुने अवस्था आएको व्यवसायी आचार्यले बताए  यसबारेमा पनि पहल भइरहेको खोटाङ उद्योग वाणिज्य संघका महासचिव समुन्द्रप्रसाद जोशीले बताए 

दूधकोसीको निर्माणाधिन पक्की पुल सञ्चालनमा नआएसम्म जिल्लामा यो समस्या आइरहने अध्यक्ष लयालुले सुनाए पुल बनाउन थालिएको यत्तिका वर्ष बित्यो लयालुले भने सम्बन्धित निकायलाई पटकपटक ध्यानाकार्षण गराउँदा समेत चासो दिइएको छैन यसले गर्दा जिल्लावासीले सास्ती खेप्नु परेको छ 
"
