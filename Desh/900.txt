 भो शरणार्थी छाप्रामा आउनु पर्दैन चाडपर्वमध्यान्हको चर्को घाममा पेप्सीको चिसोले आँत भिजाइरहेका पदमलाल पोख्रेल एक घुट्की आफु निल्थे अर्को घुट्की जहानलाई दिन्थे  छाप्रोमै अडिएको अमलाको रुखको फेदमा  बसेका उनीहरु घामको तापबाट त छलिएका छन्  तर जीन्दगीको तापबाट डढेका  वर्ष भन्दा बढी भयो  भित्रिदै गरेका चाडवाडले उनीहरुको औडाहा अझ थपिदो छ "मध्यान्हको चर्को घाममा पेप्सीको चिसोले आँत भिजाइरहेका पदमलाल पोख्रेल एक घुट्की आफु निल्थे अर्को घुट्की जहानलाई दिन्थे  छाप्रोमै अडिएको अमलाको रुखको फेदमा बसेका उनीहरु घामको तापबाट त छलिएका छन्  तर जीन्दगीको तापबाट डढेका  वर्ष भन्दा बढी भयो  भित्रिदै गरेका चाडवाडले उनीहरुको औडाहा अझ थपिदो छ  
 
पूर्वपश्चिम राजमार्गको दमकदेखि करिब  किलोमिटर उत्तरमा रहेको बेलडाँगी शिविरको एउटा छाप्रोमा शरणार्थी जीवन बिताएको  वर्ष पुग्यो  भुटानमा हुँदाको ऐस आराम त सपना भइसक्यो  उताका चाडपर्व सबै बिराना भए  तर मन न हो प्रिय अतित कहाँ बिर्सन सकिन्छ र  आँगन मै आइपुगिसकेको दसैंको सम्भना दिलाउने बित्तकै बित्तिकै पदमलालले लामो सुस्केरा हाले र भने अरुका लागी चाडवाड खुसी हुने समय हो  हाम्रो लागी चाडवाड दुख सम्झाउने समय  
 
 वर्ष अघि दक्षिण भुटानका नागरिकले आफ्ना अधिकारहरु माग गर्दा त्यहाँको सरकारले उनीहरुलाई कुटपिट गरेर लखेट्यो  सबै सम्पती जफत गर्यो र झापाको माइबगरमा ल्याएर फालिदियो  करिब अढाइ दशकको दुर्दान्त दिनलाई छिचोलेर पुगिन्छ पदमलालको सुन्दर भुटानी संसारमा  एकडको अलैंचीबारी  एकडमा धान खेती  एकड सुन्तला बारी  भैंसी  गाई  भेडा र तीन तले झिंगटीले छाएको घर  आफ्नो सान सौकात बताउँदै पोख्रेल भन्छन् सबै नातागोता आफन्त भएपछि चाडवाड यसै रमाइलो  
 
 वर्षको किशोर उमेरमा  वर्षकी किशोरी देवीमायालाई भित्र्याए पदमलालले  दसैंको जुनेली रातमा ससुराली पुग्दाको आनन्दको कुरै नगरौं पदमलाल भन्छन् गैरीगाउँको लिंगे पिङ  घरमा पुजाआजा  गुलजार दसैं  
 
पूर्वी नेपालको झापा र मोरङमा शरणार्थी जीवन बिताइरहेक सबै भुटानीहरुको कथा पदमलालसँग प्राय मेल खान्छ  सबै सम्पती छोडेर आएका उनीहरु देश हराएका जनताका रुपमा पराइ देशमा शरणार्थी बनेका छन्  आफन्त नातागोता र चाडवाड उनीहरुका लागी पीडा र बोझ बनेर आइदिन्छन्  अरुका लागी हाँसो खुसी लिएर पर्व आउँछन् हाम्रा लागी सधैं पिडा र बोझ एक शरणार्थी युवा दिल महतले भने यो शिविरमा दसैंमा न नगरा बझ्छ न तिहारमा मालाश्री  सुनसान घाट जस्तो  
 
पुनरबासले झन् पिरोलो 
भुटानबाट लखेटिएर नेपाल आएका र यही जन्मिएकाहरुले बिस्तारै शिविरलाई नै आफ्नो संसार मानेर मन बहलाउने थालिसकेका थिए  तर उनीहरुको जीवनका नयाँ अध्याय थपियो अमेरिका अष्ट्रेलिया क्यानडा बेलायत जस्ता सम्वृद्ध देशमा स्थानान्तरण  राष्ट्र संघीय शरणार्थी सम्बन्धि उच्च आयोग यूएनएचसिआरको नीतिले शरणार्थीका परिवार बिखण्डन गर्दै चाडवाडलाई थप खल्लो बनाइदियो  परिवारमा म बाहेक कोही छैनन् बेलडाँगीका शरणार्थी अभिनारायण ढकालले भने यूएनएचसिआरले मलाई छोडेर श्रीमती र छोराछोरी अमेरिका लगिदियो  मेरा लागी न दसैं न तिहार  
 
शरणार्थीका छाप्रामा आधी परिवार यता आधी उता बसेको पाइन्छ  यस्ता परिवार यहीबाटै पराइ देशमा भएका आफ्ना आफन्तको सुस्वास्थ्यको कामना गर्दछन्  पहिला फोनबाट छोराहरुलाई आषिशक दिन्थें बेलडाँगी की एक वृद्धा राममाया सिवा भन्छिन् अहिले ल्यापटपमा फोटो देखाउँछन्  त्यहीबाट छोरालाई भलो होस भन्दै टिका लगाइदिन्छु  राममाया जस्तै अहिले पुनरबासमा गएका परिवारमा ल्यापटपको सुविधा छ  इन्टरनेट मार्फत उनीहरु आफन्तसँग फोटो हेर्दै घण्टौं कुरा गरिरहेका हुन्छन्  पर्वका बेला छुटिएर गएका आफन्तसँग प्रत्यक्ष कुरा गर्दै भिडियो हेर्दै आषिस बाँड्नेहरु शिविरमा अहिले प्रशस्तै छन्  
 
नवरात्रीको धुन बझ्न थालेपछि सारै नराम्रो लाग्छ स्थानिय पञ्चवती स्कूलका शिक्षक  वर्षीय धनमान खड्का भन्छन् हाम्रो जीन्दगीको नगरा कहिल्यै बजेन  हाम्रो जीन्दगीमा त सधै शोक धुन मात्र बझिरह्यो  खड्का पनि ति मध्येमा पर्छन् जसलाई श्रीमती र छोराहरुले छोडेर पुनरबासमा गए  मेरो जीन्दगी छियाछिया छ आँसु खसाल्दै खड्काले भने न खुसीको अनुभुती न हांसोको  न दसैंमा खुसी हुनसक्छु  न तिहारमा रमाउन  पुनरबास गएपछि उनीसँग सम्पर्क टुटाए पछि खड्काको मनस्थिती नै खलबलिएको छ  
 
बेलडाँगी शिविरका सचिव सञ्चहाङ सुब्बाका अनुसार शिविरमा बसेपनि जसोतसो आफन्तसँगै हँंदा रमाएका शरणार्थीहरुले दुखका बीच पनि सुख भेट्न थालेका थिए  जीन्दगीको यही चक्रलाई स्वभाविक मान्न थालेका थिए  रुखोसुखो खाएर पर्व मनाउने संस्कृति धान्ने चलन बसिसकेको थियो  तर एक्कासी आएको पुनरबासले शरणार्थीको आत्मामाथी नै चोट पुर्याएको सुब्बा बताउँछन्  अब त आधा परिवार उता आधा यता सुब्बाले भने चाडवाड आएपछि आफन्तको सम्झनामा शोकै शोकले थलिने शरणार्थी छाप्रै पिच्छे भेटिन्छन्  
 
पुनरबासमा आफन्त गएका शरणार्थीका केही छाप्रामा भने दसैं तिहारको रौनक नै बेग्लै हुन्छ  आफन्तले पठाउने रेमिट्यान्सले उनीहरु मस्तसंग दसैं मनाउछन्  भौतिक रमाइलो हुन्छ र आत्मिक रमाइलो कहां भेटिन्छ र  बेलडांगी  को सोताङ राई भन्छन् मेरो तिहार छैन  बहिनी अमेरिकामा छ  उसले तिहारमा पठाइदिएको खर्चले मलाई के खुसी दिन्छ र बहिनीको हातबाट टिका लाउन नपाएपछि  
 
पदमलालका अनुसार आफन्त निख्रिदै गएपछि शरणार्थीले अब गाउँ छिमेक मिलेर पर्व मनाउन थालेका छन्  आफन्त टाढिँदै गए  मान्यजन छैनन्  त्यसकारण अब गाउँ छिमेकमा जो सबभन्दा पाको मानिस भेटिन्छ उसैका हातबाट टिका थाप्ने दसैंको अनुभुती गर्ने पदमलालले भने नपाइने खुसी कति खोजेर हिँड्नु  जे जस्तो अवस्था छ त्यसैलाई खुसी मानेर रमाउनु पर्ने अवस्था छ हाम्रो  शरणार्थीका पातलिंदा छाप्रा घट्दो जनसंख्या पुनरबास मोह आदी कारणले शिविरमा यतिबेला पिङ हाल्न छोडिएको छ  भुटानको सम्झना गर्ने बुढाबुढी सकिँदै गएका छन्  भएकाको पनि बर्कत सकियो  नयाँ पुस्तालाई न भुटान थाहा छ न त्यहांको माया  भुटानका चाडवाडका सम्झना अब विराना भए  वर्षीय बसन्तबहादुर बस्नेतले दिक्क मान्दै भने भो अब शरणार्थी छाप्रामा आउनु पर्दैन दसैं तिहार 




"
