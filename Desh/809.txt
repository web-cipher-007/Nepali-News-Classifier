 असुरक्षित दसगजादुई मुलुकको बीच साँध वा सीमा छुट्याउने ठाउँ हो दसगजा  नयाँ संविधानविरुद्ध आन्दोलन चलिरहेको मधेसस्थित दसगजा क्षेत्रमा अहिले दिनहुँ प्रदर्शन हुन्छन्  "दुई मुलुकको बीच साँध वा सीमा छुट्याउने ठाउँ हो दसगजा  नयाँ संविधानविरुद्ध आन्दोलन चलिरहेको मधेसस्थित दसगजा क्षेत्रमा अहिले दिनहुँ प्रदर्शन हुन्छन्  नेपाली क्षेत्रमा प्रदर्शन गर्दा प्रहरीले पक्राउ गर्ने र लाठीचार्ज हुन थालेपछि प्रदर्शनकारी दसगजा र भारतीय भूमिमा जम्मा हुन थालेका हुन्  दुवै देशको अधिकारभन्दा बाहिरको दसगज चौडाइको क्षेत्रमा यसअघि यति लामो प्रदर्शन भएका थिएनन् 

केही अवरोध सिजना हुँदा दुवै देशका सुरक्षाकर्मीले तत्काल समन्वय गरी हटाउँथे रक्सौल कस्टममा  वर्षदेखि कार्यरत एजेन्ट सञ्जय श्रीवास्तवले भने  दिनसम्म प्रदर्शन त धेरै टाढाको कुरा हो यसअघि  घन्टा पनि अवरोध भएको थिएन 

पर्साका तत्कालीन एसपी रमेशप्रसाद खरेलले भारतीय एम्बुलेन्स र सवारी चेकजाँच कडाइ गरेपछि भारतीयले केहीबेर दसगजास्थित मितेरी पुलमा प्रदर्शन गर्दै आवागमन ठप्प पारेका थिए  तत्काल वीरगन्ज भन्सार र रक्सौल भन्सारका अधिकारी र समकक्षी प्रहरी प्रमुखको वार्तापछि आवागमन सुचारु भएको थियो 

अहिले  दिनदेखिको धर्नाका कारण नेपालका लागि भारत तथा तेस्रो मुलुकबाट सामान बोकेर आएका करिब  हजार सवारी रक्सौलमा अलपत्र छन्  सुरक्षा दृष्टिले अति संवेदनशील मानिने दसगजा क्षेत्र  दिनदेखि अस्तव्यस्त हुँदा पनि भारतीय प्रहरीले प्रदर्शन हटाउन कुनै चासो लिएका छैनन् 

विहारमा असोज तेस्रो सातादेखि विधानसभा निर्वाचन हुँदै छ  दसगजा क्षेत्रमा थालिएको धर्नामा दिनरात प्रदर्शनकारीको जमावडा छ भन्सार एजेन्ट श्रीवास्तव भन्छन् सुरक्षाकर्मीको उपस्थिति नहुने उक्त क्षेत्रमा को कहाँबाट आए  कुनै खोजबिन छैन 

यसअघि नाकाबाट ओहोरदोहोर जोकोहीको ब्याग झोलालगायतको सुरक्षाकर्मीले सूक्ष्म चेकजाँच गर्थे  आशंका उब्जेमा नियन्त्रणमा लिएर आफ्ना माथिल्ला हाकिमलाई जानकारी गराउँथे  तर धर्ना बसेको दिनदेखि उक्त क्षेत्र भएर आवतजावत गर्नेमाथि कुनै निगरानी छैन 

विहार सीमा जोडिएको नेपालको मधेसमा प्रदर्शन र अशान्ति भएको भन्दै आगामी विधानसभा चुनावमा सुरक्षा चिन्ता प्रकट गरेको भारतले अहिले लामो समयदेखि दसगजा अस्तव्यस्त हुँदा मौन बसेको छ  यही नाका भएर विगतमा हातहतियार लागू औषध नक्कली भारतीय रुपैयाँ बमलगायत विस्फोटक वस्तु सुरक्षाकर्मीले कैयौँपटक बरामद गरेको तथ्यांक छ 

सीमा क्षेत्रको प्रदर्शन हटाउन भारतीय पक्षले चासो नदेखाएको नेपाल प्रहरीका एक अधिकारीले गुनासो गरे  सुरक्षा दृष्टिले दुवै देशका लागि दसगजा अति संवेदनशील हो पर्साका एसपी दिवेश लोहनीले भने दुवै पक्षले समन्वय गरी अवरोध हटाउने मान्यता रहँदै आएको छ  नेपालपट्टिको भाग क्लियर गरे पनि समकक्षीले कुनै चासो देखाएका छैनन् 

प्रहरी स्रोतका अनुसार मुख्य नाका भएर अहिले अवैध कारोबार फस्टाएको छ   दिनअघि मात्र बिर्ता वडा प्रहरीले झन्डै  लाख मूल्य बराबरको भन्सार राजस्व छलीको भारतीय कपडा बरामद गरेको थियो  गत आइतबार भारतीय सीमा सुरक्षा बलले नेपालबाट लुकाइछुपाई भारत भित्र्याउने क्रममा गुट्खा र सुपारी बरामद गरेको थियो 

व्यवसायी चिन्तित 
चाडपर्व होस् वा वैवाहिक कार्यक्रम सीमावर्ती नेपालीको किनमेलको पहिलो रोजाइ हो भारतीय रक्सौल बजार  सीमावर्ती मात्र नभई हेटौंडा चितवन र राजधानीलगायत सहरबाट उपभोक्ता आइपुग्थे  नेपाली उपभोक्तालाई आकर्षित पार्न रक्सौलका व्यापारी र कामदारले नेपाली भाषामा राम्रै दख्खल राखेका छन् 

झन्डै  हजारभन्दा बढी सानाठूला पसल भएको बजारमा अहिले मन्दी छ  डेढ महिनादेखि छाएको मन्दीमा विगत  दिनदेखिको नाकाबन्दीले कारोबार ठप्प पारेको उनीहरू बताउँछन्  बढीमा  दिन नाका अवरोध गर्दा समस्या समाधान होला भन्ने सोचेका थियौं कपडा व्यवसायी राहुल अग्रवालले भने आफैंले गरेको सहयोग अहिले निल्नु न ओकल्नु भयो  अधिकांश व्यापारी नाकाबन्दीको विरोधमा भएको उनले सुनाए  केही दबंग नेताको सम्बन्धका कारण खुलेर विरोध जनाउने अवस्था छैन उनले भने 

नेपालीको महान् चाड दसैंका बेला सीमावर्ती रक्सौलको व्यापार हात्तै घटेको छ  रक्सौल बजार नेपाली उपभोक्ताकै भरमा चलेको हो छपकैयाका अफरोज अन्सारीले भने  दिनदेखिको मधेस बन्दले उनीहरूको व्यापार पनि चौपट भएको छ 

उनीहरू पनि आन्दोलनको तत्काल राजनीतिक समाधान चाहन्छन् ताकि व्यापार सुचारु होस्  कुर्ता सुरवाल सर्टिङसुर्टिङ बनारसी साडी भान्सा र इलेक्ट्रोनिक्स आइटम खरिद गर्न नेपाली उपभोक्ताको घुइँचो लाग्थ्यो  अरू वर्षमा तीजका बेला रक्सौलमा साडी र कुर्ता सुरुवालको मात्रै करोडौँको व्यापार हुन्थ्यो एक व्यवसायीले भने यसपटक मधेस आन्दोलनका कारण तीजमा रक्सौलको व्यापार भएन 


"
