 सपना साकार भयो"संविधानसभाबाट संघीय लोकतान्त्रिक संविधान जारी गर्ने सपना साकार भएको भन्दै जिल्लाका राजनैतिक दल नागरिक समाज वकिल बुद्धिजीवीका साथै उद्योगी व्यवसायीले स्वागत गरेका छन् ""संविधानसभाबाट संघीय लोकतान्त्रिक संविधान जारी गर्ने सपना साकार भएको भन्दै जिल्लाका राजनैतिक दल नागरिक समाज वकिल बुद्धिजीवीका साथै उद्योगी व्यवसायीले स्वागत गरेका छन् 

संविधानको प्रत्येक धारामा आफ्नो भावनाको जित भयो कि भएन भनेर खोज्ने अवस्थाभन्दा पनि संविधानको घोषणाले सबैको जित भएको नागरिक समाजका अध्यक्ष बाबुराम लामिछानेले बताए  लामै समय लगाएर भने पनि नेपालीको चाहना पूरा भएको उनले बताए 

जिल्ला बार एसोसियसनका अध्यक्ष नारायण अधिकारीले दलित र समावेशीताको सवालमा संविधान अन्तरिम संविधानभन्दा पछाडि फर्केको बताए  संविधान जारी हुनु आफैंमा खुसीको विषय भए पनि सबैको भावना समेट्न नसकेको अधिकारीले बताए  न्यायपालिकाको एकात्मक संरचनालाई कुनै परिवर्तन नगरेको र कानुन व्यवसायीका माग संविधानले समेट्न नसकेको उनको धारणा छ  सबै पक्षलाई समेट्न नसक्दा नेपाली जनताले स्थायी शान्ति प्राप्त गर्न नसक्ने शंका बढेको उनले बताए 

एनेकपा माओवादी जिल्ला अध्यक्ष हीरानाथ खतिवडाले संविधानसभाबाट संविधान पारित भएपछि पट्यारलाग्दो संकमणकालबाट देशले उन्मुक्ति पाएको प्रतिक्रिया दिए  संविधान नबन्दा देशमा राजनीतिक अस्थितरतादेखि विकास निर्माणका काम सबै ठप्प भएको अवस्थामा संविधान पारित भएपछि मुलुक नयाँ दिशातर्फ अघि बढ्ने उनले बताए  कांग्रेसले संविधान पारित भए लगत्तै पार्टी कार्यालयमा दीपावली गरि वीपी कोइरालको सपना साकार भएको जनाएको छ 

उद्योग वाणिज्य संघका अध्यक्ष राजनलाल श्रेष्ठले संक्रमणकालीन अवस्थामा बन्द भएका उद्योगधन्दा संविधान पारित भएलगत्तै व्यवसायीमा उत्साह जागेको श्रेष्ठले बताए  संविधान घोषणापछि मुलुक नयाँ दिशामा अघि बढ्ने र त्यो समय उद्योगी व्यवसायीका लागि स्वर्णिम युग बन्ने श्रेष्ठको भनाइ छ 

संविधानको खुसियालीमा जिल्लावासी आफैंले दीपावली गर्न सुरु गरेका छन् भने जिल्लाका दलहरू र्यालीको तयारीमा छन्  समावेशी समानता र सहमतिका आधारमा पारित भएको संविधानले सबै वर्ग र समुदायको भावना समेटेको भन्दै उद्योगी व्यवसायीलाई दीपावली गर्न उद्योग वाणिज्य संघले आग्रह गरेको छ 
"
