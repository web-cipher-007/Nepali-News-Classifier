विकासको ढोका खुल्यो"संविधान जारी भएसँगै सुदूरका सहरबजार र गाउँबस्ती जताततै अब देशले आर्थिक विकासमा लाग्नुपर्ने आवाज उठ्न थालेको छ संविधान आएपछि अहिलेसम्मको अन्योलपूर्ण अवस्थाको अन्त्य भई देशमा राजनीतिक स्थिरता शान्ति र अमनचयन कायम हुनेमा सुदूरवासीको भरोसा जागेको छ""संविधान जारी भएसँगै सुदूरका सहरबजार र गाउँबस्ती जताततै अब देशले आर्थिक विकासमा लाग्नुपर्ने आवाज उठ्न थालेको छ संविधान आएपछि अहिलेसम्मको अन्योलपूर्ण अवस्थाको अन्त्य भई देशमा राजनीतिक स्थिरता शान्ति र अमनचयन कायम हुनेमा सुदूरवासीको भरोसा जागेको छ

संविधानलाई आमजनताको अपनत्व कायम गर्न वर्षौदेखि जनप्रतिनिधिविहीन अवस्थामा रहेको स्थानीय निकायको निर्वाचन हुनुपर्ने माग आउन थालेको छ संविधान कार्यान्वयनमा आउन सक्ने चुनौतीको सामना गर्न प्रमुख दलहरूबीचको एकतासँगै असन्तुष्ट पक्षका मागलाई सम्बोधन गरेर अघि बढ्नुपर्ने यहाँका बुद्धिजीवी र सर्वसाधारणको धारणा छ

अन्योल र अनिश्चितताको अन्त्य 
संविधान जारी भएपछि लोकतान्त्रिक गणतन्त्र र संघीयतासहितको राज्य व्यवस्थाको ढोका खुलेको बुद्धिजीवीहरू बताउँछन् नेपाली समाजको वर्तमान ढाँचा कसरी अगाडि बढ्ने भन्ने कुरा संविधानले नै स्पष्ट गरेको उनीहरूको धारणा छ मुलुकको राजनीति र अर्थनीति कसरी अगाडि बढ्ने भन्ने कुराको संविधानले टुंगो लगाएको छ सुदूरपश्चिम विश्वविद्यालयका रजिस्ट्रार डा हेमराज पन्त भन्छन् संविधानको ढाँचा कसरी अगाडि बढ्छ भन्ने कुरा यस्को कार्यान्वयनमा निर्भर गर्नेछ

कैलाली बहुमुखी क्याम्पसका प्रमुख सुरेन्द्र चन्दले संविधानको निर्माणपछि मुलुकले बाटो समातेको बताए मुलुक अन्यौल र अनिश्चिततामा गुज्रिरहेको अवस्थामा संविधान बनेको छ उनले भने सबै वर्ग र समुदायका सबैखाले अधिकार पर्याप्त मात्रामा जुटाएको छ संविधानले मुलुकलाई संघीयतामा लगेको छ संघीय आयोगले भौगोलिक अवस्था सांस्कृतिक र ऐतिहासिक सामथ्र्यलगायत हरेक पक्षको अध्ययन गरेर गर्ने सीमांकनले संघ अथवा प्रदेशको अझ विकास हुने उनको दाबी छ

अछामको कालागाउँ गाविसबाट  घण्टाको बाटो हिंडेर संविधान जारी भएको उत्सवमा सहभागी हुन सदरमुकाम मंगलसेन आएका टंक रेग्मीले संविधान आएकामा खुसी व्यक्त गर्दै बताए अब देशमा दिगो शान्ति स्थापना भएको छ जनताले चाहेको जसरी सीमांकन हुनुपर्छ बाँकी विवाद पनि मिल्दै जाऊन् यो संविधान जनताको ढुकढुकी बनोस्

संविधानको घोषणासँगै लामो समयदेखिको संक्रमणकालको अन्त्य भएको छ कञ्चनपुर उद्योग वाणिज्य संघका अध्यक्ष गणेशदत्त जोशीले भने राजनीतिक अस्थिरतासँगै अन्योल र असुरक्षाको अवस्था अन्त्य भई आर्थिक विकासको ढोका खुलेको छ उनले संविधान घोषणापछि उद्यमी व्यवसायीहरूमा देखिएको अन्योलसमेत समाप्त भएको बताए विगतमा बन्द हडताल र चक्काजामका कारण सास्ती खेप्दै आएका व्यवसायीहरू अब निर्धक्क भई व्यापार व्यवसायमा लाग्न सक्ने उनले बताए त्यसैगरी कैलाली उद्योग वाणिज्य संघका अध्यक्ष शंकर बोगटीले संविधानले मुलुकमा स्थायित्व र शान्ति ल्याउने बताए शान्ति र स्थायित्वले मुलुकलाई आर्थिक समृद्धितिर अघि बढाउन सक्छ उनले भने त्यसैले देशलाई समृद्धिको बाटोमा हिंडाउन राजनीतिक दल नै प्रतिबद्ध भएर अघि बढ्नुपर्छ

विकासको ढोका खुल्यो 
करिव  दशक लामो मूलभूत अधिकारको लडाईं समाप्त भएको छ डडेलधुरामा सामाजिक विकासका क्षेत्रमा क्रियाशील रहेका विज्ञ सिद्धराज पाठकले भने संविधान लागू भएपछि अब देश नयाँ युगमा प्रवेश गरेको छ राजनीतिक दलहरूको मिसन सामाजिक र आर्थिक विकास हुन सक्यो भने एक दशकभित्रै देशले ठूलो फड्को मार्न सक्ने उनले बताए कृषि जलस्रोत पर्यटन र यातायातको प्रचुर मात्रामा विकास गर्न सकिने धेरै आधार छन् पाठक भन्छन् अझ सुदूरपश्चिम प्रदेश त यसको खानी नै मानिन्छ

नयाँ संविधानले जहिले पनि केन्द्रले उपेक्षित गर्यो भनेर गीत गाउनुपर्ने दिनको अन्त्य गरेको कैलालीका उद्यमी व्यवसायीहरू बताउँछन् नयाँ संविधानले मुलुकलाई संघीय संरचनामा लगेको छ हिजोका दिनमा केन्द्रले सुदूरलाई उपेक्षा गरेकै हो बजेटका कुरादेखि विकास योजनामा विभेद गर्छ भन्थ्यौं नेपाल उद्योग वाणिज्य महासंघका केन्द्रीय सदस्य गोपाल हमालले भने अब केन्द्रको मुख ताक्नु पर्दैन आफ्नो संघको नीति योजना र बजेटको तर्जुमा आफैं गर्न सक्ने अधिकार संविधानको संघीय शासन प्रणालीमार्फत प्राप्त भएको छ

अब यहाँ लगानीको वातावरण बन्दै जाने छ असुरक्षा र अन्योलका कारण पलायन भइरहेको लगानी रोकिने छ कञ्चनपुरका व्यवसायी दानसिंह ठकुराठीले भने डर र करले वैदेशिक रोजगारीमा गइरहेका युवा जनशक्तिले पनि स्वदेशमै रोजगारी पाउने छन् उनले अबको  दशकभित्रै देशले आर्थिक विकासमा फड्को मार्ने विश्वास व्यक्त गरे संक्रमणकालको अन्त्य भइसकेकाले यहाँ लगानी भित्रिने वातावरण बन्दै गएको उनको बुझाइ छ

संविधान जारी भएसँगै मुलुकमा संक्रमणकालको अन्त्य भएकाले अब राजनीतिक स्थिरता र पूर्वाधार विकासमा जोड दिनुपर्ने उनीहरूले बताएका छन् अब संक्रमणकालको अन्त्य भएको छ सबैले आर्थिक विकासमा लाग्नुपर्ने बेला आयो प्याब्सनका केन्द्रीय उपाध्यक्ष हिरा चन्दले भने संविधान जारी भएसँगै विकास निर्माणले पनि गति लिने विश्वास छ

संविधान जारी भएपछिको अवस्थामा आर्थिक विकासका लागि सुदूरपश्चिमको भूमिका महत्त्वपूर्ण रहने विज्ञहरू बताउन थालेका छन् महाकाली सेती बुढीगंगा चमेलिया बाहुलीगाड धौलीगाड जस्ता नदीको पानीको सही सदुपयोग गर्न सके सुदूरपश्चिमको आर्थिक समृद्धिसँगै मुलुकको अर्थतन्त्रले फड्को मार्ने सम्भावना बढेको छ त्यसैगरी कैलालीका पर्यटन तथा होटल व्यवसायी कृष्णबहादुर महराले संघीय प्रणालीलाई सफल पार्न सकेमा विकासले चाँडै फड्को मार्ने बताए उनले भने संघीय सरकार राम्रो नेतृत्वको हातमा पर्नुपर्छ स्रोत र साधनको सही सदपयोग र उपभोग गर्न सक्नुपर्छ त्यसपछि संघले विकासमा फड्को मार्छ हिजोको गरिबीले पिरोलिएको विकास क्षेत्र सबैभन्दा धनी बन्न सक्छ

सबै पक्ष समेटिनुपर्छ 
नयाँ संविधानको कार्यान्वयनसँगै भूकम्पले तहसनहस पारेको क्षेत्रमा पुनर्निर्माणलगायत जोखिममा रहेको बस्ती व्यवस्थापन दलहरूका लागि मुख्य चुनौती भएकाले दलहरू एकजुट भएर मात्रै यो सम्भव रहेको यहाँका व्यवसायी तथा नागरिक समाजका अगुवा बताउँछन् उनीहरूले संविधानप्रति असन्तुष्ट मधेस केन्द्रित दल र थारू समुदायलाई पनि सहमतिमा ल्याएर अघि बढ्नुपर्ने बताए संविधान संशोधन गरेरै भए पनि जायज मागहरू पूरा गरिनुपर्ने उनीहरूले बताएका छन्

बहुसंख्यक जनताको समर्थनबाट संविधान जारी भएको हो सम्पूर्ण प्रक्रिया विधिसम्मत ढंगले भएको छ तथापि तराई मधेससँगै थारू समुदायको असन्तुष्ट पक्षको संविधान निर्माणमा सहभागिता हुन नहुन नसक्दा केही समस्या उत्पन्न भएको रजिस्ट्रार पन्त बताउँछन् उनका अनुसार विश्वमा कहीं पनि शतप्रतिशत जनताको समर्थनमा संविधान बनेको उदाहरण भेटिंदैन तर नेपालका आदिवासी थारू र तराई मधेसवासीको मागप्रति दलहरू गम्भीर हुनैपर्छ सुदूरपश्चिम विश्वविद्यालयका रजिस्ट्रार पन्त भन्छन् उनीहरूलाई विश्वासमा ल्याउन नसके समस्या खडा हुन सक्छ  यसबारे दलहरूले तत्काल वार्ता गर्नु उपयुक्त हुने छ उनले उनीहरूका शतप्रतिशत माग पूरा हुन नसके पनि मध्यमार्गी बाटो पहिल्याएर असन्तुष्ट पक्षलाई संविधानको मूल धारमा ल्याउनैपर्ने बताए

संविधान आयो अब चुनाव होस् 
संविधान घोषणा भएको खुसियालीमा सोमबार बाजुरा सदरमुकाम मार्तडीमा आयोजित सभामा खुसी साटासाट गर्दै नेताहरूले अब स्थानीय निर्वाचन हुनुपर्नेमा जोड दिएका छन् 
 
लामो समयको प्रतीक्षापछि अनेकौं व्यवधान पन्छाउँदै नेता तथा सभासदहरूले संविधान जारी गर्न सफल भएकामा बाजुरावासीले खुसी व्यक्त गरेका छन् संविधान जारी भएपछि शान्ति र समृद्धिको बाटो चौडा भयो एमाले उपसचिव गगन रावलले भने अब स्थानीय निकायको चुनाव घोषणा होस् यस्तै कांग्रेस महासमिति सदस्य जुना दानीले संविधान जारी भएपछि त्यसको अक्षरश कार्यान्वयमा जोड दिंदै स्थानीय चुनाव हुनुपर्ने बताइन् एमाओवादी सचिव दीपक बुढाले प्रमुख दलका शीर्ष नेताहरूले स्वाभिमानी नेपालीको शीर उचो गराएको बताए

महेन्द्रनगरबाट चित्रांग थापा डडेलधुराबाट डीआर पन्त कञ्चनपुरबाट भवानी भट्ट धनगढीबाट मोहन बुढाऐर बाजुराबाट अर्जुन शाह र अछामबाट शर्मिला धरेल




"
