 पूर्वप्रधानमन्त्रीले वेवास्ता गरेको भन्दै आहृवान गरिएको सुदूरपश्चिम बन्द फिर्ताहिन्दु धर्म बचाऔं अभियान नेपाल र स्नेही महिला जागरण केन्द्र नामका संस्थाले दुई दिने सुदूरपश्चिम आमहड्ताल बुधबार फिर्ता लिएका छन् "
	हिन्दु धर्म बचाऔं अभियान नेपाल र स्नेही महिला जागरण केन्द्र नामका संस्थाले दुई दिने सुदूरपश्चिम आमहड्ताल बुधबार फिर्ता लिएका छन्  
	सुदुरपश्चिमक्षेत्रका जनतालाई कष्ट भएको भन्दै ती संस्थाले बुधबार अपरान्ह  बजेदेखि दुई दिने बन्द फिर्ता लिएका हुन्  फिर्ता घोषणालगत्तै सुदूरपश्चिमा सवारी चल्न थालेका छन्   
	गत साता आयोजना गरेको कार्यक्रममा  जना पूर्व प्रधानमन्त्रीलाई आमन्त्रित गरेकोमा एकजना पनि उपस्थित नभएको विरोधमा आमहड्ताल गरिएको ती संस्थाले जनाएका थिए  कार्यक्रममा मुलुकका जिम्मेवार नेतृत्व तहमा बस्नेहरु उपस्थित नहुँदा सुदूरपश्चिमेलीलाई वेवास्ता गरेको उनीहरुको भनाइ थियो   
	हिन्दु धर्म बचाऔं अभियान नेपालका अध्यक्ष चक्रदेव जोशीद्वारा जारी विज्ञप्तीमा समस्त सुदुरपश्चिमेली भोलिका सन्ततिहरुका लागि नयाँ बन्ने संविधानमा अन्य क्षेत्रको जस्तो हक अधिकारबारे जानकारी गराउन नेतृत्वबर्गलाई पटक पटक हार्दिकतापूर्वक अनुरोध गर्दा पनि बेवास्ता गरिएकोले आमहड्ताल आहृवान गर्नुपरेको उल्लेख थियो  
	आमहड्तालका कारण सुदुरपश्चिमका तराई जिल्ला कैलाली र कञ्चनपुर बढि प्रभावित भएका थिए  यातायात पुरै बन्द रहेको थियो भने शिक्षण संस्था बजार पनि बन्द थिए  बन्दकर्ताहरु समूहमा बजार घुम्दै मोटरसाइकलको साँचो खोस्ने खुल्ला पसल बन्द गराउँदै हिडिरहेका देखिन्थे   
	एउटा बन्द सकिएको लगत्तै भएको अर्को बन्दका कारण सवैभन्दा बढि दैनिक कामकाज गरेर गुजारा चलाउनेहरु र भारततर्फ रोजगारीका लागि आउजाउ गर्नेहरु प्रभावित भएका थिए  बस सञ्चालन नभएपछि भारत बाट घर फर्कन यहाँको सिमा नाका भएर भित्रिएका यात्रुहरु बसपार्कमा अलपत्र परेका थिए  
"
