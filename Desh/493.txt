"राजनीतिले छुट्याउँदै संस्कृतिले जोड्दै""प्रदेश सीमांकनमा कर्णालीलाई सुदूरपश्चिममा गाभिएको विरोधमा गत साताभर जुम्लावासी आन्दोलनमा उत्रिए  सुदूरपश्चिम जाँदैनौं भन्ने नारा नै लाग्यो  तर एउटा धार्मिक परम्पराले बुधबार न आन्दोलन गरियो न त कफ्र्युकै आवश्यकता पर्‍यो ""प्रदेश सीमांकनमा कर्णालीलाई सुदूरपश्चिममा गाभिएको विरोधमा गत साताभर जुम्लावासी आन्दोलनमा उत्रिए  सुदूरपश्चिम जाँदैनौं भन्ने नारा नै लाग्यो  तर एउटा धार्मिक परम्पराले बुधबार न आन्दोलन गरियो न त कफ्र्युकै आवश्यकता पर्यो  बरु डोटी र जुम्लालाई एकै ठाउँ ल्याएको छ 

जुम्लाका सयौं व्यक्ति फूलअक्षता र भेटी लिएर सुदूरपश्चिम प्रस्थान गरेका छन् त्यो पनि  दिने धार्मिक पैदलयात्राका लागि  नाग पञ्चमीको अवसर पारेर बुधबार जुम्ला र डोटीबाट बाजुराको बडिमालिकामा पूजा गर्न छुट्टाछुट्टै टोली हिंडेका हुन्  
तत्कालीन जुम्ला र डोटी राज्य हुँदादेखिकै संयुक्त पूजाको परम्पराले दुई क्षेत्रका बासिन्दालाई अहिलेसम्म बाँधेको हो  बडिमालिका पूजाका लागि जिल्ला प्रशासन कार्यालयले नायब सुब्बा गंगाप्रसाद पाण्डेको नेतृत्वमा दुई कर्मचारी दुई जना सहयोगी र एक जना ब्राह्मणसहित सयौं भक्तहरू त्यसतर्फ पठाएको छ  
नागपञ्चमीका दिनमा हिंडेको टोली पैदलयात्रा गरी बडिमालिका पुगेर पूजा गरेर फर्किन्छ  पहिले अञ्चलाधीश कार्यालयबाट पूजा टोली जान्थ्यो  अहिले जिल्ला प्रशासन कार्यालयले पठाउँछ संस्कृतिकर्मी रमानन्द आचार्यले भने परम्परादेखि चलिआएको चलन अहिले पनि निरन्तर छ  
बडिमालिका भगवतीका जुम्लाबाट बर्सेनि गहना बनाएर पठाउने चलन छ  यसपटक पनि भगवतीका लागि सुनको टीका चाँदीको बिनायो चाँदीको मुरली चाँदीको काइँयो र चाँदीको छत्र बनाएर पठाएको जात्रा समितिका संरक्षक चित्रलाल श्रेष्ठले बताए  अरू सबै सामग्री भगवतीलाई चढाइए पनि छत्र भने फिर्ता ल्याएर चन्दननाथ मन्दिरमा चढाउने गरिन्छ उनले भने टोली  दिनपछि मात्रै पूजाआजा गरेर जुम्ला आइपुग्नेछ  
बडिमालिका माईको पूजा गरेर मनोकामना पूरा हुने धार्मिक विश्वास रहिआएको छ  टोली हिंड्नुअघि पनि बडिमालिका माई र चन्दननाथ भैरवनाथको मन्दिरमा पूजा गरिएको छ  जिल्ला प्रशासन कार्यालयअगाडि रहेको दरबार मालिकाको मन्दिरबाट कृष्णमन्दिर परिक्रमा गरी जिल्ला प्रहरी कार्यालयमा गएर नेपाली सेना तथा नेपाल प्रहरीको सलामी दिएपछि टोलि बडिमालिका प्रस्थान गरेको छ  
टोलीलाई प्रमुख जिल्ला अधिकारी दीपेन्द्रराज पौड्याल प्रहरी नायब उपरीक्षक विष्णुहरि कोइरालालगायतका सरकारी अधिकारीहरू राजनीतिक दल तथा भक्तजनले बिदाइ गरेका छन्  
जिल्ला प्रशासन कार्यालयको नेतृत्वमा वर्षको एकपटक भगवतीको दर्शन गर्ने परम्पराअनुसार बडिमालिका जाने गरिएको सम्बद्ध धार्मिक गुरुहरू बताउँछन्  सेनाको भगवती दल गणबाट आएको टोली र जिल्ला प्रहरी कार्यालयबाट आएको टोलीले बाजागाजासहित निसान भगवती चन्दननाथ भैरवनाथ र बडिमालिका माईलाई बेन्डबाजा ढोल र बिगुल फुकेर तीर्थालुलाई बिदाइ गरिएको हो  
तत्कालीन बडाहाकिमको नेतृत्वमा बडिमालिका जाने चलन थियो  उक्त टोली कृष्ण अष्टमीको अघिल्लो दिनमा फर्किएपछि भोलिपल्ट लाख्य काट्ने चलन छ  बिदाइ गर्न आएका सर्वसाधारणले आफ्नो मनको इच्छा पूरा होस् भन्दै अक्षता पठाएका छन्  बिदाइमा सयौं सहभागी भए  जुम्लाबाट लगिएको अक्षता फूलपाती बडिमालिका पूजा गरी चढाइन्छ  टोली बुधबार तातोपानीमा बास बसेको छ 
"
