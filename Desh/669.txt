लहानमा आन्दोलनकारी पक्राउसंघीयता र सीमांकनको विरोधमा भइरहेको आन्दोलनमा सक्रिय मधेश आन्दोलन संयुक्त संघर्ष समिति लहानका सदस्य धनेश्वर यादवलाई प्रहरीले सोमवार पक्राउ गरेको छ "संघीयता र सीमांकनको विरोधमा भइरहेको आन्दोलनमा सक्रिय मधेश आन्दोलन संयुक्त संघर्ष समिति लहानका सदस्य धनेश्वर यादवलाई प्रहरीले सोमवार पक्राउ गरेको छ  
इलाका प्रहरी लहानका डिएसपी उमाप्रसाद चतुर्वेदीले आन्दोलनका क्रममा निजी सम्पति र ट्राफिक प्रहरी कार्यालयमा भएको तोडफोड घटनाको सोधपुछ र जानकारीका लागि सोमवार विहान यादवलाई नियन्त्रणमा लिएको जानकारी दिए  
उता मधेस आन्दोलन संयुक्त संघर्ष समिति लहानका सदस्य धनेश्वर यादवलाई प्रहरीले लहानस्थित यातायात कार्यालय नजिकबाट कुटपीट गर्दै पक्राउ गरेको घटनाको निन्दा गर्दै विना शर्त रिहाईका लागि संयुक्त लोकतान्त्रिक मधेसी मोर्चाले माग गरेको छ  
मोर्चाका संयोजक कृष्ण बहादुर यादवद्धारा हस्ताक्षर गरि जारि गरिएको विज्ञप्तीमा आन्दोलनलाई कमजोर पार्ने उद्देश्यले संघर्ष समितिका सदस्यलाई पक्राउ गरिएको भन्दै प्रहरी दमनको विरुद्ध शान्तिपूर्ण आन्दोलनलाई अझ सशक्त पार्ने जनाएको छ 


"
