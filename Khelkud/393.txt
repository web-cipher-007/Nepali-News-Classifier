माइन्ड गेममा पुलिस विजयीपुलिस र आर्मीबीचको विभागीय डर्बी आइतबार उत्कृष्ट रह्यो  दशरथ रंगशालामा धेरै लामो समयपछि आर्मीले पुलिसमाथि दबाब सिर्जना गर्‍यो  "
	पुलिस र आर्मीबीचको विभागीय डर्बी आइतबार उत्कृष्ट रह्यो  दशरथ रंगशालामा धेरै लामो समयपछि आर्मीले पुलिसमाथि दबाब सिर्जना गर्यो  आर्मीको खेल प्राविधिक रूपमा उत्कृष्ट पनि थियो उसले आफ्नो पारम्परिक छवि तोड्ने प्रयास पनि गर्यो  तर पुलिसलाई हराउन त्यो पनि पर्याप्त भने रहेन   
	एक सय  मिनेटको गोलरहित बराबरीपछि पुलिस टाइब्रेकरमा विजयी रह्यो  पेनाल्टी सुटआउटमा एक समय अगाडि रहेर पनि अन्ततः आर्मीले खेल गुमायो र पुलिस बि्रटिस गोर्खा कपको सेमिफाइनलमा पुग्यो  पुलिस मैदानभित्रको खेलमा भन्दा बाहिरको योजनामा विजयी रह्यो  तर यो पनि चर्को मूल्यमा   
	पुलिस फरवार्ड जुमनु राई घाइते हुँदै अतिरिक्त समयमा सब्सिटच्युट भए  एएफसी प्रेसिडेन्ट्स कप छनोट नजिकिंदै गर्दा टिमकै सर्वाधिक महत्त्वपूर्ण खेलाडी गुमाउनुपर्ने डरले उसलाई सताउने छ  फिट खेलाडीको अभावबाट गुज्रिरहेको पुलिसले जुमनुको स्थिति एकदुई दिनपछि मात्र थाहा पाउनेछ  यस्तोमा पुलिस प्रतियोगिता अगाडि सर्दै गर्दा दोमनमा हुनेछ   
	एकतर्फ उसलाई अहिलेसम्म आफूले नजितेको बि्रटिस गोर्खा कप जित्ने लोभ हुनेछ  अर्कोतर्फ प्रेसिडेन्ट्स कप छनोटका लागि पूर्णतः फिट टिम कायम राख्ने दबाब पनि हुनेछ  पुलिस प्रशिक्षक विराटकृष्ण श्रेष्ठले पनि माने पुलिसलाई गार्हो छ  हामी एक प्रकारले दोधारमा छौं श्रेष्ठले भने  विभागीय टिमबीच खेल हुँदा हात पर्ने बहुमूल्य जितमा उनी खुसी भने थिए   
	खेल अगाडि बढ्दै जाँदा उनले त्यसअनुसार रणनीति पनि परिवर्तन गर्दै गए  प्रतिद्वन्द्वी टिमबारे उनको टिप्पणी थियो आर्मीले दबाब झेल्न सक्दैन  हारमा पनि आर्मी प्रशिक्षक योगम्बर सुवाल खुसी रहे  तनावमा स्वर गुमाएका सुवालले भने आर्मीले प्राविधिक रूपमा राम्रो खेल्यो त्यसमा खुसी छु  आर्मीले आउने दिनमा अझ राम्रो खेल्नेछ   
	टाइब्रेकरमा आर्मी हार्नु पछाडि गोलरक्षक विकास मल्लको कमजोर प्रहार जिम्मेवार रह्यो  उनले  को बराबरीमा गरेको ग्रास बल बाहिरिएको थियो  यस्तोमा रविन श्रेष्ठले गरेको गोल निर्णायक रह्यो  अभ्यासमा विरलै भूल गर्ने विकास आफ्नो पुलिस सहकर्मी अगाडि तनावमा देखिन्थे र नमीठोसँग चुके पनि   
	यसअघि पुलिसका लागि पर्वत पाण्डे सुमन सुवेदी र भोला सिलवालले गोल गरे  योगेश श्रेष्ठको पहिलो प्रहार भने माथिबाट बाहिरिएको थियो  विकास अगाडि टेकबहादुर बुढाथोकीको फितलो प्रहारलाई पुलिस गोलरक्षक रितेश थापाले बचाएका थिए  अत्यधिक प्रतिस्पर्धा भए पनि निर्धारित र अतिरिक्त समयको खेलमा दुवै टिमका गोलरक्षकले खासै मिहिनेत गर्नु परेन   
	आर्मीले पूरा खेलमै डरलाग्दा आक्रमण पनि बुनेको थियो  आर्मीका लागि  औं मिनेटमा नवयुग श्रेष्ठले गरेको प्रहारलाई रितेशले रोके  रितेशले अतिरिक्त समयको सातौं मिनेटमा टेकबहादुरको हेड प्रहारलाई गोललाइनबाट जोगाए  यस्तै टेकबहादुरले अतिरिक्त समयको पहिलो हाफको इन्ज्युरी समयमा प्रहार गरेको बल पोस्टमा ठोकिएको थियो  
	 
	 
	 
	आजको खेल 
	मच्छिन्द्रविरुद्ध हिमालयन 
"
