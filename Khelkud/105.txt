महिला क्रिकेटरको ह्याट्रिक लक्ष्यनेपाली युवा महिला क्रिकेट टिम एसीसी यु वुमन्स च्याम्पियनसिपको उपाधि लक्ष्य लिएर मंगलबार कुवेत प्रस्थान गरेको छ  रुविना क्षेत्रीको नेतृत्वमा रहेको नेपाली यु टिम लगातार तेस्रोपल्ट उपाधि आफ्नो पोल्टामा पार्ने अभियानमा छ  "
	नेपाली युवा महिला क्रिकेट टिम एसीसी यु वुमन्स च्याम्पियनसिपको उपाधि लक्ष्य लिएर मंगलबार कुवेत प्रस्थान गरेको छ  रुविना क्षेत्रीको नेतृत्वमा रहेको नेपाली यु टिम लगातार तेस्रोपल्ट उपाधि आफ्नो पोल्टामा पार्ने अभियानमा छ   
	चार वर्षअघि पहिलो संस्करणको फाइनलमा मलेसियालाई हराएको नेपालले दोस्रो संस्करणमा भुटानमाथि जित हात पार्दै लगातार दोस्रो संस्करणमा च्याम्पियन बनेको थियो  माघ  देखि  सम्म हुने प्रतियोगितामा सहभागी नेपाली टिम तुलनात्मक रूपमा नयाँ छ  अघिल्ला दुई संस्करणमा नेतृत्व गरेकी नेरी थापासहित महत्त्वपूर्ण खेलाडी यसपल्ट उमेरका कारण समावेस छैनन्   
	यसपल्ट बलियो ब्याटिङ लाइनअपका साथ टिम मैदानमा उत्रँदै छ  सुरुदेखि नै हाम्रो बलिङ राम्रो हो ब्याटिङ कमजोर थियो तर यसपल्ट त्यसलाई सुधार गरेका छौं रुविनाले भनिन्  राष्ट्रिय टिमकी उपकप्तान रुविनाले पहिलोपल्ट उमेर समूहको नेतृत्व लिँदै छिन्   
	अघिल्लो संस्करणको फाइनलमा भुटानविरुद्ध तीन विकेट लिएकी रुविना वर्तमान टिममा अघिकांश खेलाडी अलराउन्डर भएका कारण सजिलो हुने बताउँछिन्   
	अघिल्ला संस्करणमा हामी कुनै एक खेलाडीको प्रदर्शनमा निर्भर रहने गथ्यौर्ं  तर यसपल्ट त्यो समस्या छैन उपाधि रक्षा गर्नेमा ढुक्क देखिएकी रुविनाले भनिन् एक खेलाडी नचलेमा अर्कोले त्यसलाई सम्हाल्ने छ  उनले सिंगापुरविरुद्ध अन्तिम ओभरमा कीर्तिमान  विकेट लिएकी उनले भनिन्   
	प्रशिक्षक नवीन कुमार सिंह पनि युवा खेलाडीको प्रदर्शनमा विश्वस्त देखिन्छन्  उनले अघिल्लो महिना राष्ट्रिय ट्वान्टीट्वान्टी प्रतियोगिताको प्रदर्शनका आधारबाट छानिएका खेलाडीलाई एक महिनादेखि बन्द प्रशिक्षण दिइरहेका छन्   
	हामी डिफेन्डिङ च्याम्पियन हौं उपाधि रक्षा गर्ने चुनौती पनि छ नवीनले भने तर हामीमा दबाब भने हुनेछैन  उनले धेरै खेलाडीको पहिलो अन्तर्राष्ट्रिय प्रतियोगिता भए पनि प्रशिक्षणका क्रममा पर्याप्त अभ्यास खेल खेलेकाले आत्मविश्वास भरिएको बताए  उनीहरूले नेपाली सिनियर टिमसँग  वटा अभ्यास खेल खेलेका थिए   
	 ओभरको मात्र खेल हो अधिकांश खेलाडी अलराउन्डर छन् त्यसैले राम्रो नतिजा निकाल्नेमा विश्वस्त छु नवीनले भने  प्रशिक्षकले पनि ब्याटिङ राम्रो रहेको बताउँदै कप्तानको समर्थन गरे   
	अनुराधा रुविना ममता सिलु र इन्दुले ब्याटिङ सम्हाल्नेछन् उनले भने  अनुराधा र ममता चौधरी राष्ट्रिय ट्वान्टीट्वान्टी विजेता क्षेत्र नम्बर भैरहवाका सदस्य हुन् भने रुविनाले राष्ट्रिय प्रतियोगितामा विराटनगरको प्रतिनिधित्व गर्छिन्  बलिङमा पनि चम्किएकी सिलु रिजाल बेस्ट बलर बनेकी थिइन् भने भैरहवाकी इन्दु राष्ट्रिय प्रतियोगितामा बेस्ट ब्याट्सउमन बनेकी थिइन्   
	बलिङमा प्रशिक्षकको विश्वास इन्दु र अनुराधाका अलावा सोनु खड्का सरस्वती चौधरी सन्तोषी चौधरी र उपकप्तान कविता गौतममा रहेको छ  सोनुले यसअघिका दुवै संस्करणमा सहभागिता जनाएकी थिइन्  टिमका अन्य सदस्यमा श्रद्धा अर्याल आरती विडारी द्रोपति कुँवर प्रतीक्षा बस्याल र संगीता गौचन छन्  टिम व्यवस्थापकमा केशव घिमिरे र सहायक व्यवस्थापकमा जयन्तीदेवी भट्ट छन्   
	समूह ए मा नेपालसँगै युएई मलेसिया थाइल्यान्ड र चीन छन्  नेपालले पहिलो खेलमा शुक्रबार चीनको सामना गर्नेछ  
"
