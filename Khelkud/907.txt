कसले जित्ला मनाङमस्र्याङ्दी र मच्छिन्द्र क्लब सफल पोखरा कपको उपाधिका लागि शनिबार भिड्दै छन्  मनाङले एनआरटीलाई र मच्छिन्द्रले यती हिमालयन शेर्पालाई पन्छाउँदै उपाधिनजिक पुगेका हुन्  "
	 

	मनाङमस्र्याङ्दी र मच्छिन्द्र क्लब सफल पोखरा कपको उपाधिका लागि शनिबार भिड्दै छन्  मनाङले एनआरटीलाई र मच्छिन्द्रले यती हिमालयन शेर्पालाई पन्छाउँदै उपाधिनजिक पुगेका हुन्  एनसेल कप उचालेर आर्जेको कीर्तिलाई मनाङ पोखरामा पनि दोहोर्याउने योजनामा छ  
	मोफसलको सर्वाधिक धनराशिको सफल कपको उपाधिमा नाम लेखाउन उसले राष्ट्रिय टिमका स्ट्राइकर अनिल गुरुङको नेतृत्वमा खेलाडी मैदानमा उतार्नेछ  टिमका खेलाडीमा पासको तालमेल र शारीरिक सबलता दुवै भएकाले उपाधि हात पार्नेमा मनाङका प्रशिक्षक कृष्ण थापा आशावादी छन्   
	फिजिकल्ली र टेक्निकल्ली दुवै दृष्टिले हाम्रा खेलाडी सक्षम छन् उनले भने फाइनल खेल्ने प्रतिद्वन्द्वी टिम कमजोर नहुने हुँदा मिहिनेत गरेर खेल्नुपर्ने हुन्छ  उनले खेलमा जित वा हारको अनुमान पहिले गर्न नसकिने बताउँदै प्रशिक्षक थापाले नतिजा आफ्नो पक्षमा पार्न अन्तिमसम्म मिहिनेत गर्ने बताए   
	उनले प्रतिस्पर्धी कुनै पनि टिमलाई कमजोर नआँक्ने बताए  मोफसलको चर्चित आहा गोल्डकप तीन पटक उचालेको मनाङमा राष्ट्रिय टिमका स्ट्राइकर अनिल सुजल श्रेष्ठ मध्यपंक्तिका शिव श्रेष्ठ र रक्षापंक्तिका सविन्द्र श्रेष्ठ छन्   
	प्रतियोगितामा पहिलोपटक सहभागी मच्छिन्द्रले सुरुमै पोखरामा पाँचपटक उपाधि उचालेको पुलिसलाई हराएर सुखद सुरुवात लिएको थियो   
	मनाङ राम्रो टिम भएकाले धेरै मिहिनेत गरेर खेल्ने मच्छिन्द्रका प्रशिक्षक राजुकाजी शाक्यले बताए  मनाङको खेल थाहा छ राम्रो टिम भएकाले हामीले पनि मिहिनेत गरेर खेल्नेछौं उनले भने कस्तो रणनीति अपनाउने भन्नेबारे अहिले भन्नु ठीक हुँदैन खेलमा देखाउने हो   
	मच्छिन्द्र स्ट्राइकर कर्ण लिम्बू कप्तान दीपक राई विशाल राई ए विशाल राई बी प्रवेश कटुवाल लक्ष्मीनारायण श्रेष्ठ लगायतका खेलाडीमा निर्भर छ   
	कप्तान राईले अहिलेसम्म सर्वाधिक  गोल गरेका छन्  एनसेल कपमा मनाङले मच्छिन्द्रलाई  ले हराएको थियो  दुई टिम बीचमा एउटा संयोग पनि छ  मनाङमा अधिकाश पश्चिमाञ्चलका खेलाडी छन् र प्रशिक्षक थापा पनि त्यहिकै हुन्   
	मच्छिन्द्रमा भने पूर्वेली खेलाडीको बाहुल्यता छ र प्रशिक्षक शाक्य पनि उतैका नै हुन्   
	 

	 "
