फिफा अध्यक्ष ब्लाटरद्वारा गोल नेपालको उद्‌घाटन"विश्व फुटबल महासङ्घका फिफा अध्यक्ष सिप ब्लाटरले शुक्रबार सातदोबाटोस्थित एन्फा कम्प्लेक्समा प्रोजेक्ट गोल नेपालको उद्‌घाटन गरेका छन्  
""
	 

	 

	विश्व फुटबल महासङ्घका फिफा अध्यक्ष सिप ब्लाटरले शुक्रबार सातदोबाटोस्थित एन्फा कम्प्लेक्समा प्रोजेक्ट गोल नेपालको उद्घाटन गरेका छन्  

	सो अवसरमा अध्यक्ष ब्लाटरले फुटबलले सभ्य समाज निर्माण र राष्ट्र विकासमा महत्वपूर्ण भूमिका खेल्ने बताए 

	ब्लाटरले खेलकुदमा राजनीतिक हाबी हुन नहुने धारणा व्यक्त गर्दै फुटबलले विभिन्न राजनीतिक पार्टीलाई एकताको सुत्रमा जोड्ने धारणा व्यक्त गरे  

	नेपालमा फुटबलको भविष्य उज्वल देखेको बताउँदै अध्यक्ष ब्लाटरले नेपाली फुटबललाई सक्दो सहयोग गर्ने पनि उल्लेख गरे  सो अवसरमा एसियाली फुटबल महासङ्घका कार्यबाहक अध्यक्ष म्याङ जिलोङले फुटबल खेल हारजित र मनोरञ्जनभन्दा पनि सामाजिक उत्तरदायित्वको निमित्त खेलिनुपर्ने बताए  

	अध्यक्ष ब्लाटर शुक्रबारै भारत जाने र त्यहाँको प्रधानमन्त्रीसँग भेटघाट गर्ने कार्यक्रमसमेत रहेको बताइएको छ  

	रासस 
"
