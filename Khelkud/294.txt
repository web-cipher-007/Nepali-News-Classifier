अनियमितता छानबिन मागछैटौं राष्ट्रिय खेलकुदको व्यवस्थापन र पूर्वाधार निर्माणमा भ्रष्टाचार भएको भन्दै स्थानीय राजनीतिक दलले राज्यका वैधानिक निकायबाट छानबिन हुनुपर्ने माग गरेका छन्  दलले पूर्वाधार र व्यवस्थापनमा भएको भ्रष्टाचारलाई पर्दाफास गरी छोड्ने दाबी गरेका छन्  "
	छैटौं राष्ट्रिय खेलकुदको व्यवस्थापन र पूर्वाधार निर्माणमा भ्रष्टाचार भएको भन्दै स्थानीय राजनीतिक दलले राज्यका वैधानिक निकायबाट छानबिन हुनुपर्ने माग गरेका छन्  माओवादी बाहेकका दलले आर्थिक अनिमियतता छानबिन गर्न मंगलबार जिल्ला प्रशासन कार्यालय मार्फत संसद्को सार्वजनिक लेखा समिति र प्रधानमन्त्रीको कार्यालयमा निवेदन पठाएका छन्   
	राजनीतिक दलको स्थानीय स्तरबाट गठन भएको छानबिन समितिले छैटौं राष्ट्रिय खेलकुदको पूर्वाधार निर्माण र खेलाडी बसोबास लगायतको व्यवस्थापन पक्षमा व्यापक भ्रष्टाचार भएको ठहर गरेको हो   
	निर्माण र व्यवस्थापनमा भ्रष्टाचार भएको अवाज उठेपछि राष्ट्रिय खेलकुद चलिरहेको बेलामा माओवादी बाहेकका दलले छानबिनका लागि सर्वदलीय समिति गठन गरेका थिए  उक्त समितिका संयोजक कांग्रेसका नारायणदत्त भट्टले छानबिनका क्रममा आयोजक राष्ट्रिय खेलकुद परिषद्बाट भएगरेको खर्च विवरण माग्दा नदिएको र आफ्नै अनुसन्धानबाट पत्ता लागेको तथ्यका अधारमा करोडौं रुपैयाँको भ्रष्टाचार भएको पाएको बताए   
	संयोजक भट्टले राष्ट्रिय खेलकुद सञ्चालनका बखत प्रतियोगिता आयोजनातर्फ बसोबास यातायत इन्धन समारोहको सजावट स्वयंसेवक परिचालन र खेलसामग्री खरिद लगायत सबै कामकाजमा आर्थिक अनियमितता भएको बताए  त्यसैगरी राष्ट्रिय खेलकुद सम्पन्न भएको केही दिनमै निर्माण भएका पूर्वाधार भत्कन सुरु भएकाले निर्माण कार्यमा भ्रष्टाचार भएको भट्टले दाबी गरे  उनले भने एक दिनको वषर्ाले फुटबल मैदान हिलाम्मे र ठाउँठाउँमा भासिएको छ  एथलेटिक्सको ट्रयाक पनि भत्किएको छ  सबै कम गुणस्तरको कामबाट भएको हो   
	एमालेका जिल्ला सचिव दीर्घराज सोराढीले सुदूरपश्चिमको नाममा आयोजना भएको छैटौं राष्ट्रिय खेलकुदमा ठुलो भ्रष्टाचार भएको बताए  उनले पूर्वाधार र व्यवस्थापनमा भएको भ्रष्टाचारलाई पर्दाफास गरी छोड्ने दाबी गरे   
	पूर्वाधार निर्माणमा संलग्न राष्ट्रिय खेलकुद परिषद्का इन्जिनियर राजु श्रेष्ठले अझै  प्रतिशत निर्माण कार्य बाँकी नै रहेको बताए  उनले छैटौं राष्ट्रिय खेलकुद सम्पन्न गर्न फुटबल मैदान कामचलाउ बनाइएको भए पनि रोलर प्रयोग गरी मैदानलाई सम्याएर बराबर बनाउने काम बाँकी नै रहेकोले मैदानमा पानी जमेको र भासिएको बताए  त्यस्तै एथलेटिक ट्रयाकको पानी निकासको काम बाँकी रहेको उनले बताए  उनले फागुन  गते परेको ठूलो पानीले निकास मार्ग नपाएपछि एक ठाउँबाट बगेर जाने क्रममा भत्केको स्वीकार गरे   
	इन्जिनियर श्रेष्ठले पूर्वाधार निर्माणको गुणस्तरमा कुनै कमी नगरेको दाबी गरे  निर्माण हस्तान्तरण भएको एक वर्ष पछिसम्म कुनै प्रकारको खराबी उत्पन्न भएमा निर्माण कम्पनीको ग्यारेन्टी हुने व्यवस्था छ उनले भने निर्माण कार्य नै सकिएको छैन अहिल्यै भत्किहाल्यो पानी जम्यो भनेर आत्तिनुपर्ने कारण छैन  
	
"
