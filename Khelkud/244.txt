भाग्यको सुरुआत आजदेखिअठार महिनाको व्यस्तता  राष्ट्रिय लिगलगत्तै सुरु भएको डेढ महिने बन्द प्रशिक्षण  राम्रो टिमसँग मैत्रीपूर्ण खेलको अभाव  यस्तो तयारीमा नेपाली राष्ट्रिय टिमले प्यालेस्टाइनविरुद्धको खेलसँगै एएफसी च्यालेन्ज कप फाइनल चरणको यात्रा बिहीबार सुरु गर्दैछ "
	अठार महिनाको व्यस्तता  राष्ट्रिय लिगलगत्तै सुरु भएको डेढ महिने बन्द प्रशिक्षण  राम्रो टिमसँग मैत्रीपूर्ण खेलको अभाव  यस्तो तयारीमा नेपाली राष्ट्रिय टिमले प्यालेस्टाइनविरुद्धको खेलसँगै एएफसी च्यालेन्ज कप फाइनल चरणको यात्रा बिहीबार सुरु गर्दैछ  
	राम्रो तयारी गरेका छौं नेपालका प्रशिक्षक ग्राहम रोबर्ट्सले भने योजनाअनुसार प्रशिक्षण गरेका छौं  घरेलु मैदानमा खेल्दैछौं  यस्तोमा दर्शकको साथ हुन्छ  र लक्ष्य सेमिफाइनल पुग्ने नै हो  उनको भनाइले स्पष्ट संकेत गर्छ जित चाहिएको छ  प्रतियोगिताको पहिलो खेलमै जित आत्मसात् गर्नसके नेपाली टिम थप आत्मविश्वासी हुनेछ  
	बेलायती प्रशिक्षक रोबर्ट्सले राष्ट्रिय टिमसँग नेपाली दर्शकले निकै उच्च प्रदर्शन र नतिजा आस गरेको बताए  समूह ए का चारै टिमको फुटबल स्तर उस्तै रहेको उनको बुझाइ छ  उनले भने समूहमा कुनै पनि टिम माथिल्लो स्तरका छैनन्  फेबरेट छैन  तुर्कमेनिस्तान र प्यालेस्टाइनलाई बलियो मान्न सकिन्छ  हामी पनि बलियै छौं  
	रोबर्ट्सका समकक्षी जमल महमोद प्रशिक्षक प्यालेस्टाइन ले नेपाललाई हलुका प्रतिद्वन्द्वी नठान्ने बताए  उनले थपे नेपाल बलियो टिम हो  उसलाई सम्मान गर्छौं  तर हामी जित्नका लागि आएका हौं   
	च्यालेन्ज कप च्याम्पियन हँुदै घर र्फकने सपना छ  विदेशी लिगमा व्यस्त भएकाले केही खेलाडी नआएको उल्लेख गर्दै उनले भने टिम पूर्ण छैन  तर जितका लागि चाहिने खेलाडी पर्याप्त छन्  
	दुवैले आक्रामक फुटबल खेल्ने प्रयास गर्नेछन्  यस्तोमा नेपालले  को शैलीमा खेल सुरु गर्ने प्रशिक्षक रोबर्ट्सले बताए  त्यसमा केहीबेरपछि परिवर्तन गर्दै  को शैलीमा खेल्नेछौं उनले भने  गोलको खडेरीबाट तडि्पँदै आएको नेपालको अग्रपंक्ति जुमनु राई र अनिल गुरुङले सम्हाल्ने बताइएको छ  
	जुमनु र अनिलले पछिल्ला समय गोल गर्न सकेका छैनन्  तर उनीहरूको विकल्प छैन रोबर्ट्सले भने यसपल्ट उनीहरूले गोलको अभाव हुन नदिने आस छ  त्यसका लागि फरवार्डहरूलाई सुटिङ र स्कोरिङमा जोड दिएर प्रशिक्षण गराएको थिएँ  उनले प्यालेस्टाइनविरुद्ध पहिलो रोजाइका खेलाडी सार्वजनिक गर्न चाहेनन्  
	दोस्रो भेट 
	नेपाल र प्यालेस्टाइनको राष्ट्रिय टिम भिड्न लागेको दोस्रो अवसर हो यो  तीन वर्षअघि एएफसी च्यालेन्ज कप छनोट खेल्न प्यालेस्टाइन काठमाडौं आएको थियो  त्यसबेला खेल गोलरहित बराबरीमा टुंगिएको थियो  त्यसमा प्यालेस्टाइनविरुद्ध खेलेका दस खेलाडी हालको टिममा छन्  
	हालको टिममा रहेका स्टार डिफेन्डर रोहित चन्द र दीपक भुसालले प्यालेस्टाइनविरुद्धको खेलबाटै राष्ट्रिय टिममा डेब्यु गरेका थिए  नेपाल र प्यालेस्टाइन ओलम्पिक छनोटमा पनि दुईपल्ट भिडेका छन्  
	एथेन्स ओलम्पिक  को प्रारम्भिक छनोटमा दस वर्षअघि प्यालेस्टाइन यू ले नेपाल यू लाई  र  ले हराएको  
	थियो  नेपालका लागि पहिलो खेल होम म्याच थियो  अवे मानिएको दोस्रो खेलमा नेपालका लागि गणेश लावतीले गोल गरेका थिए  उनी हाल दोस्रो रोजाइका फरवार्ड हुन्  
	नेपाल र प्यालेस्टाइनको खेलअघि हल्चोक मैदानमा तुर्कमेनिस्तान र माल्दिभ्स समूह ए को पहिलो खेलमा भिड्नेछन्  त्यसको नतिजाले पनि समूहको समीकरणमा प्रभाव पार्नेछ  
	सम्भावित नेपाली टिमः 
	गोलकिपरः किरण चेम्जोङ 
	डिफेन्सः सागर थापा कप्तान सन्दीप राई रोहित चन्द रविन श्रेष्ठ र विराज महर्जन 
	मिडफिल्डः भरत खवास राजु तामाङ र निराजन खड्का 
	फरवार्डः जुमनु राई र अनिल गुरुङ  
"
