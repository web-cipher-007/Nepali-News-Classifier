क्यान र राखेपको लापरबाहीक्यान र राखेपका पदाधिकारीको लापरबाहीका कारण एसीसी ट्रफी एलिट र आईसीसी वल्र्ड क्रिकेट लिग डिभिजन जित्ने राष्ट्रिय खेलाडीहरू सोमबार नगरपरिक्रमापछि त्रिपुरेश्वरमा अलपत्र परे  "
	नेपाल क्रिकेट संघ क्यान र राष्ट्रिय खेलकुद परिषद् राखेप का पदाधिकारीको लापरबाहीका कारण एसीसी ट्रफी एलिट र आईसीसी वल्र्ड क्रिकेट लिग डिभिजन जित्ने राष्ट्रिय खेलाडीहरू सोमबार नगरपरिक्रमापछि त्रिपुरेश्वरमा अलपत्र परे   
	आफ्ना हिरो लाई अलपत्र पारेपछि प्रशंसक कार्यक्रम स्थलमै विरोधमा उत्रिए  क्रिकेटमा सन्  मा नेपाली यू टिम प्लेट च्याम्पियनसिप जितेर आएयता पहिलोपल्ट नगरपरिक्रमा गराइएको थियो  क्यानको कार्यक्रमअनुसार खेलाडीलाई बिहान  बजे नक्सालको क्राउन प्लाजा होटलबाट नगरपरिक्रमा गराइएको थियो   
	जयनेपाल हल दरबारमार्ग रामशाहपथ माइतीघर हुँदै टिमलाई प्रशंसकले त्रिपुरेश्वरस्थित राखेपसम्म साथ दिएका थिए  ठूलो हर्षोल्लासका साथ टिमसँगै राखेप पुगेका प्रशंसकले खेलाडीमाथि क्यान र राखेपले गरेको व्यवहार देखेर आक्रोश पोख्न थाले  राखेपले खेलाडीको अन्तिम सम्मानका लागि केही कुर्सी र अबिरबाहेक केही व्यवस्था गरेको थिएन  सामान्य कार्यक्रमका लागि चाहिने आधारभूत सामग्री पनि त्यहाँ उपलब्ध थिएन   
	खेलाडीप्रति गरेको व्यवहारलाई लिएर दिनभरि टिमसँग परिक्रमामा सामेल प्रशंसकले क्यान र राखेपविरुद्ध नारा लगाए  त्यस्तो नारा लगाउँदै गर्दा प्रशंसकले राष्ट्रिय झन्डा उचाल्दै टिम र नेपाली क्रिकेटको जयजयकार गरे  त्यसपछि राखेपका कर्मचारी कार्यक्रम व्यवस्थित बनाउने भन्दै माइक खोज्नतिर लागे   
	कार्यक्रमलाई भद्रगोल बनाएको स्वीकार गर्न भने क्यान र राखेप दुवै पक्षका पदाधिकारीले मानेनन्  सदस्य किरण राणा लगायतका क्यानका अन्य पदाधिकारीहरू नगरपरिक्रमाका बारेमा आफ्नो संस्थाले आइतबारै जानकारी गराएको बताए  हामीले राखेपमा पत्र पठाएका थियौं राणाले भने   
	उता राखेपका कोषाध्यक्ष इन्द्रबहादुर थिङले भने आफूलाई यस कार्यक्रमका बारेमा कुनै जानकारी नभएको र भर्खरै विराटनगरबाट आएपछि थाहा पाएको बताए  मिडियामा आफ्नो गल्ती होइन भन्दै क्यान र राखेपका पदाधिकारी आरोपप्रत्यारोपमा उत्रन थाले र कार्यक्रम करिब आधा घन्टा रोकिन पुग्यो   
	हौसला मिल्यो 
	नेपाली टिमका कप्तान पारस खड्का नगरपरिक्रमा कार्यक्रमदेखि उत्साहित थिए  बाटोमा साना भाइबहिनीदेखि बूढा आमाबुवाले पनि हात हल्लाउँदै हामीलाई हौसला बढाउनुभयो पारसले भने यसले हामीलाई निकै उत्साहित बनाएको छ   
	उनले कार्यक्रमको कमजोरीका बारेमा बोल्न चाहेनन्  यहाँ कम्युनिकेसन ग्याप भएको होला पारसले भने यसलाई ठूलो इस्यु बनाउनु हुँदैन  विवादभन्दा सही कामलाई पछ्याउँदै अघि बढ्नुपर्छ  
	 
	 
	 
	 
	 
	 
	
"
