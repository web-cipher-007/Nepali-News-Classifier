भद्र क्रिकेटर"क्रिकेट भलादमीको खेल कहाँ रह्यो र  पेप्सीको विज्ञापनमा रणवीर कपुरले भनेपछि क्रिकेट तमिज ले खेलिन्न पनि हेरिन्न पनि  तर होइन क्रिकेट अझै भलादमीहरूको खेल हो त्यसैले यसमा भद्र रूपमा प्रस्तुत हुनेहरूको कमी छैन ""
	क्रिकेट भलादमीको खेल कहाँ रह्यो र  पेप्सीको विज्ञापनमा रणवीर कपुरले भनेपछि क्रिकेट तमिज ले खेलिन्न पनि हेरिन्न पनि  तर होइन क्रिकेट अझै भलादमीहरूको खेल हो त्यसैले यसमा भद्र रूपमा प्रस्तुत हुनेहरूको कमी छैन  नेपाली क्रिकेटबाट उदाहरण पेस गर्ने हो भने ज्ञानेन्द्र मल्ल यसका राम्रा प्रमाण हुन्  एकक्षण सँगै बिताउनुपर्छ उनको परिपक्वता महसुस गर्न सकिन्छ   
	जतिले ज्ञानेन्द्रलाई नजिक अथवा टाढाबाट चिने सबैको एकै खाले निचोड छ ज्ञानेन्द्र भद्र छन्  रियल जेन्टल म्यान  आईसीसी डिभिजन र एसीसी ट्रफी एलाइटकपमा नेपालले हात पारेको सफलताले गर्दा पछिल्लो समय ज्ञानेन्द्र चर्चामा रहे  उनी नेपाली राष्ट्रिय क्रिकेट टिमका उपकप्तान पनि हुन्  उमेर समूहमा टिमको नेतृत्व सम्हालेको अनुभव पनि छ   
	यस्तोमा उनलाई भविष्यका कप्तानका रूपमा पनि चित्रण गरिन्छ  उनी नेपाली क्रिकेटमा उपलब्ध ब्याट्सम्यानहरूमध्ये केही राम्रामा गनिन्छन् र यो गणना उनले गर्ने ब्याटिङको सुमधुरता तथा अब्बल दर्जाको प्रस्तुतिले हो  डिभिजन मा अमेरिका विरुद्धको फाइनलमा उनको अर्धशतकलाई नेपाली ब्याट्सम्यानका सम्भवतः केही वास्तवमै उत्कृष्ट इनिङमा राखिन्छ   
	उनी किन भद्र छन् त  सम्भवतः उनको व्यक्तित्वका तीन आयाम छन् जसले उनलाई भद्रताको दर्जा दिएको छ  उनी ती सबै केही गर्दैनन् जसलाई गर्नु हुन्न भनिएको छ  म ती केही पनि काम गर्दिन जुन मलाई गर्नु हुन्न भनिएको छ  म ती काम अरूले गरेको पनि हेर्न चाहन्न ज्ञानेन्द्र भन्छन्  यो उनको व्यक्तित्वको पहिलो र सम्भवतः सबैभन्दा ठूलो आयाम हो   
	उनी जति बेला क्रिकेट खेलिरहेका हुन्छन् आफूलाई टिमको एक भाग मात्र मान्छन् र आफ्नो व्यक्तित्वलाई त्यसमा विलीन बनाउन पछाडि पर्दैनन्  स्पष्ट भाषामा उनी टिम भावनाका खेलाडी हुन्  यो उल्लेखनीय आयाम हो  जति बेला म मैदानमा हुन्छु त्यति बेला म खालि टिमका लागि के गर्न सक्छु त्यो मात्र सोच्छु उनी भन्छन्  यो अर्को आयाम हो   
	र तेस्रो पक्ष हो उनको साँच्चैको परिपक्वता  त्यसो त उनी  वर्षका भए अनुहारमा लक्का जवानको पूरापूर भाव पाइन्छ  तर उनी समयभन्दा पनि बढी परिपक्व छन्  सायद उनले आफूले बिताएका दिनभन्दा बढी अनुभव सँगालेका छन् त्यसैले उनलाई पाको व्यक्तिको कित्तामा पुर्याएको छ  घुमिफिरि यो सबै पक्षका लागि धन्यवाद क्रिकेटलाई नै दिनुपर्छ   
	आखिर क्रिकेटले नै उनलाई यहाँसम्म पुर्याएको हो  क्रिकेटकै कारण केही देश र धेरै मानिससँग घुलमिलको अवसर पाएको छु ज्ञानेन्द्र भन्छन्  यसले उनलाई मानिसले कसरी बोल्नुपर्छ र कसरी व्यवहार गर्नुपर्छ फरकफरक संस्कृति र रहनसहन कस्ता छन् धेरै सिकाएको छ  नेपाली क्रिकेटमा बिताएका पछिल्ला छ सात वर्ष कति चाँडै बिते उनलाई थाहै छैन   
	तर उनले धेरैभन्दा धेरै अनुभव बटुलेको पनि पक्कै हो  त्यसैले उनी क्रिकेटलाई धेरैभन्दा धेरै दिन पनि चाहन्छन्  उनी आफ्नो जीवनको बाँकी समय क्रिकेटमै बिताउन चाहन्छन्  उनी अहिले खेलाडीका रूपमा त छन् नै सानेपामा एकेडेमी पनि चलाइरहेका छन् काठमाडौं क्रिकेट ट्रेनिङ सेन्टर  त्यसो त त्यो एकेेडेमीकै रूपमा छैन आफ्ना केही साथीहरूसँग मिलेर त्यसलाई अगाडि बढाइरहेका छन्   
	धेरै सपना बुनेका छन् त्यो एकेडेमीलाई लिएर  मैले अहिलेसम्म जति सिकें ती सबै अरूलाई दिन चाहन्छु ज्ञानेन्द्र भन्छन् सबैभन्दा ठूलो म अरूलाई आफूले सिक्ने मौका पाएको क्रिकेट संस्कृति हस्तान्तरण गर्न चाहन्छु  उनकै भाषामा क्रिकेट ब्याट र बलको खेल मात्र होइन अगाडि बढ्न अरू धेरै थोकको पनि आवश्कता पर्ने रहेछ  उनी नयाँ पुस्ताका लागि ती सबैको आधार तयार पार्न चाहन्छन्   
	नेपाली क्रिकेटले गरेको पछिल्लो प्रगतिमा उनी स्वभाविक रूपमा धेरै खुसी छन्  उनलाई लाग्छ यो उपलब्धिले अहिलेको पुस्तालाई तत्काल केही नदिन सक्छ तर आउने पुस्ताले त्यसबाट फाइदा उठाउन सक्छ  भारतले पहिलोपल्ट वान डे क्रिकेटको विश्वकप जित्दा त्यतिबेलाका खेलाडीले के नै पाए र  तर त्यसले बसाएको जगले अहिलेका खेलाडीलाई फाइदा भइरहेको छ उनको तर्क छ   
	नेपाली क्रिकेटमा पनि अब त्यस्तै हुनुपर्छ  अब घरेलु नेपाली क्रिकेटलाई मजबुत बनाउनुपर्छ  अहिले नै हामी आईसीसीका एसोसियट देशमा राम्रो खेलिरहेका छौं  विश्वकप खेल्ने सपना अझै जिउँदै छ  त्यो भन्दा पनि ठूलो पछिल्ला केही सफलताले नेपाली क्रिकेटप्रति हेर्ने धेरैको नजर फेरिएको छ  गर्न बाँकी धेरै छन्  तर हामी त्यसतर्फ अग्रसर हुनैपर्छ उनको बुझाइ छ   
	ज्ञानेन्द्र किन राम्रा छन् भन्दा उनी आफ्नो पछिल्लो इतिहासलाई पनि बिर्सन्न चाहन्नन् बरु त्यसमा उनलाई गर्व छ  उनी नेपाली क्रिकेटमा प्रतिनिधित्व गर्ने भित्री काठमाडौंका एक्ला पात्र हुन्  उनी काठमाडौंको भीमसेन स्थानका त्यस्ता खेलाडी हुन् जसलाई यहाँसम्म पुर्याउन नजिकैका यंगाल इन्द्रचोक मखनका सिनियर दाइ र साथीहरूको ठूलो योगदान छ   
	उनी त्यहाँका केही सिनियर दाइ र साथीहरू गड फादर जस्तै मान्छन् जसले ज्ञानेन्द्रलाई अहिलेको स्थानसम्म पुर्याउन धेरै भन्दा धेरै मद्दत गरे  आखिर उनी टुँडिखेल मात्र होइन शान्ति निकुञ्ज र परोपकार पछाडिको मैदानमा अभ्यास गर्दै अगाडि आएका खेलाडी हुन्  ज्ञानेन्द्र अहिले पनि टुँडिखेलको क्रिकेटलाई उत्तिकै माया गर्छन्  र रह्यो उनको परिवारको प्रसंग   
	उनी त्यस्तो मध्यमवर्गीय परिवारको प्रतिनिधित्व गर्छन् जसले धेरै सपना पाल्ने गर्दैनन्  उनले आफ्नो जीवनमा धेरै उतारचढाव पनि देखे तर सबैभन्दा ठूलो ज्ञानेन्द्रले खेलेको क्रिकेटले उनको परिवारमा एक प्रकारको खुसी ल्याइदिएको छ  यसअघि क्रिकेटमा खासै रुचि नराख्ने परिवारले पनि बिस्तारै चौका र छक्काको कुरा गर्न थालेको छ  आमा बुबा दाजु र भाउजुहरू दिदी र भाइहरू लागि ज्ञानेन्द्र खुसीको कारण हुन थालेका छन्  यसले मलाई पनि धेरै खुसी तुल्याउने गर्छ ज्ञानेन्द्र भन्छन्   
	 
	 
"
