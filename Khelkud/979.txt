मच्छिन्द्रलाई एनएमबीको साथमच्छिन्द्र क्लबले बुधबार एनएमबी बैंकसँग प्रायोजनको सम्झौता गरेको छ  ए डिभिजन क्लब मच्छिन्द्रले अबदेखि एनएमबी बैंक मच्छिन्द्रको नाममा फुटबल प्रतियोगिताहरूमा भाग लिनेछ "
	मच्छिन्द्र क्लबले बुधबार एनएमबी बैंकसँग प्रायोजनको सम्झौता गरेको छ  ए डिभिजन क्लब मच्छिन्द्रले अबदेखि एनएमबी बैंक मच्छिन्द्रको नाममा फुटबल प्रतियोगिताहरूमा भाग लिनेछ  क्लब इतिहासमै अहिले सर्वाधिक उत्कृष्ट लयमा रहेको मच्छिन्द्रले बैंकसँग एक वर्षका लागि दस लाख रुपैयाँको प्रायोजन अनुबन्ध गरेको हो  त्यस अनुबन्धमा क्लब अध्यक्ष जीवेन्द्रलाल कर्माचार्य र बैंकका जनरल म्यानेजर सुनिल केसीले हस्ताक्षर गरे  यस्तै केसीले बैंकको लोगो अंकित क्लबको नयाँ जर्सी टिम कप्तान दीपक राई तथा प्रशिक्षक राजुकाजी शाक्यलाई हस्तान्तरण गरे  जनरल म्यानेजर केसीले त्यस अवसरमा क्लबसँगको सम्बन्ध लामो समयका लागि हुने विश्वास पोखे  यस्तै क्लब अध्यक्ष कर्माचार्यले पनि प्रायोजनपछि आपनो टिम अझ राम्रो प्रदर्शनका लागि उत्साहित भएको बताए  अहिले दशरथ रंगशालामा चलिरहेको सहिद स्मारक रेडबुल ए डिभिजन लिगमा मच्छिन्द्र पाँच खेलमा  अंकसहित शीर्षस्थानमा छ र अहिलेसम्म अपराजित छ   
	 
"
