खनाल भारतमा के गर्दैछन् मुलुकमा महत्वपूर्ण राजनीतिक परामर्श तथा निर्णय गर्नुपर्ने बेलामा भारत गएको भन्दै एमाले अध्यक्ष झलनाथ खनालको तीव्र आलोचना भएपछि त्यसको बचाउमा उनको पार्टीले शुक्रवार हतार हतार वक्तव्य जारी गर्‍यो "
	मुलुकमा महत्वपूर्ण राजनीतिक परामर्श तथा निर्णय गर्नुपर्ने बेलामा भारत गएको भन्दै एमाले अध्यक्ष झलनाथ खनालको तीव्र आलोचना भएपछि त्यसको बचाउमा उनको पार्टीले शुक्रवार हतार हतार वक्तव्य जारी गर्यो  पार्टी सचिव युवराज ज्ञवालीले वक्तव्यमार्फत स्वास्थ्य उपचारजस्तो संवेदनशील विषयका लागि अध्यक्ष खनाल नयाँ दिल्ली गएको उल्लेख गर्दै त्यसलाई राजनीतिक भ्रमण वा अन्य ढंगले प्रस्तुत नगर्न सञ्चारकर्मीलाई अनुरोध गरे  भ्रमणको अघिल्लो रातसम्म अध्यक्षको नयां दिल्ली बसाई र स्वास्थ्योपचारबारे जनतालाई औपचारिक जानकारी दिन एमालेले आवश्यक ठानेको थिएन  आखिर खनाललाई नेपालमा उपचार हुनै नसक्ने के त्यस्तो ठूलो समस्या पर्यो जसका कारण उनी आफ्नै नेत्तृत्वको संसदीय दलको ह्वीपविपरीत विदेश आउन वाध्य भए  
	प्रोस्टेटको समस्या 
	खनाल निकटवर्तीहरुका अनुसार उनलाई प्रोस्टेट ग्रन्थीको समस्या निकै लामो समयदेखि छ  त्यससम्बन्धी जांचपड्ताल नेपालमै चलिरहेपनि थप उपचारका लागि नयां दिल्ली आउने कार्यक्रम पर सर्दै आएको थियो  डेढ महिनाअघि नै आउनुपर्ने थियो तर उहां अहिले बल्ल आउनुभयो  प्रोस्टेटको समस्या बढ्यो भने पिसाब रोकिने जस्तो डरलाग्दो अवस्था आउनसक्छ खनालसंगै रहेका किस्ट मेडिकल कलेजका निर्देशक महेन्द्रबहादुर कार्कीले भने  बिहीवार नयां दिल्ली उत्रिएको केही घण्टापछि एपोलो अस्पताल पुगेका खनालको विभिन्न परीक्षणपछि चिकित्सकले आगामी सोमवार बिहानका लागि शल्यक्रियाको समय तोकेका छन् जसका लागि उनी आइतवार बेलुकै अस्पताल भर्ना हुनुपर्नेछ  
	कार्कीका अनुसार खनालको शल्यक्रिया लेजर विधिद्धारा हुनेछ  काठमाडौंमा उपलब्ध त्यस किसिमको विधि नयां दिल्लीमा जस्तो स्तरीय नरहेकाले यहां आउनुपरेको कार्कीले बताए  खनालको उपचारमा संलग्न भारतीय चिकित्सक अंशुमन अगरवालले शल्यक्रियाबारे पुष्टि गरेपनि खनाल पूर्णरुपमा स्वस्थ रहेको उल्लेख गरे  उनले मृगौलामा पत्थरी देखिएको भन्नेबारे भने तत्काल पुष्टि गरेनन्  मृगौलाको परीक्षण भएको छ तर त्यस्को नतिजा आउन बांकी छ अगरवालले कान्तिपुरसंग भने  एमालेद्धारा जारी वक्तव्यमा खनालको मृगौलामा पत्थरीको समस्या देखिएको समेत उल्लेख छ  
	भारतीय विश्वविद्यालयको दीक्षान्तमा प्रमुख अतिथि 
	शुक्रवार बिहान पनि एपोलो पुगेर चिकित्सकलाई भेटेपछि खनाल राजस्थानको जोधपुर नेशनल युनिभर्सिटीको दीक्षान्त समारोहमा भाग लिन त्यसतर्फ उडे  उपचार गर्न भनेर नयां दिल्ली आएका उनले उक्त नीजि विश्वविद्यालयको पहिलो दीक्षान्त समारोहमा भाग लिन समय निकालेका हुन्  उनले उक्त समारोहलाई प्रमुख अतिथिका रुपमा शनिवार सम्बोधन गर्नेछन्  
	खनालको उक्त कार्यक्रमबारे उनी निकटवर्तीहरुले अन्तिम समयसम्म पनि झुठो बोलिरहे  प्राय धेरै समय अध्यक्ष खनालसंगै रहने उनका स्वकीय सचिवले जोधपुर जाने कार्यक्रमबारे अन्तिम समयसम्म आफूलाई थाहा नभएको भन्दै सूचना लुकाउन खोजे  खनालसंगै सम्पर्क गर्ने प्रयास भने सफल हुन सकेन  खनालसंग उक्त विश्वविद्यालयको सम्बन्ध तथा उनलाई कुन आधारमा प्रमुख अतिथिका रुपमा निम्त्याएको हो भन्नेबारे तत्काल प्रष्ट हुन सकेको छैन  खनालसंगै जोधपुर जान लागेका किस्ट मेडिकल कलेजका निर्देशक कार्कीलाई सोध्दा यो अवसर मुलुकका लागि गर्वलायक विषय भएको टिप्पणी गरे गरे  तर उनले पनि खनाललाई निम्त्याइएको आधारबारे बताउन चाहेनन्  त्यसबारे विश्वविद्यालयमा पटकपटक सम्पर्क गर्दा पनि प्रतिक्रिया प्राप्त हुन सकेन  
	विश्वविद्यालयको वेभसाइटमा खनाल प्रमुख अतिथि रहने दीक्षान्त समारोहमा प्रसिद्ध भारतीय गायिका आशा भोस्लेलाई डक्टर अफ लिटरेचर पदवीद्धारा सम्मान गरिने उल्लेख छ  खनालले विश्वविद्यालयलाई पठाएकोे सन्देश पनि उक्त वेभसाइटमा छ  सन्देशमा खनालले दीक्षान्तमा आफूलाई प्रमुख अतिथिका रुपमा निम्त्याइएकामा खुशी व्यक्त गर्दै यस्तो महत्वपूर्ण अवसरमा उपस्थित हुनु गौरवको विषय भएको उल्लेख गरेका छन्  दीक्षान्त समारोहमा भाग लिई उनी आइतवार दिल्ली र्फकने का्र्यक्रम छ  
	स्थानीय नेता बेखबर 
	दिल्लीस्थित एमाले स्थानीय नेतामध्ये धेरैलाई खनालको आगमनबारे पत्तो समेत थिएन  एमाले दिल्ली कमिटीका प्रमुख टीकाराम पोख्रेल पनि खबर नपाउनेमध्ये थिए  उनीलगायतका धेरै स्थानीय नेता अध्यक्षले दिल्ली आउंदा समेत बिर्सिएको भन्दै दुखि देखिन्थे  खबर पाएका मध्ये पश्चिम तथा उत्तर प्रदेश कमिटिका अध्यक्ष अशोक थापासहित दुई तीन जना मात्रै खनाललाइ भेट्न विमानस्थल पुगेका थिए  
	ह्वीप विपरीत अर्का सभासद् दिल्लीमा 
	विदेश भ्रमण नगर्न पार्टीले जारी गरेको ह्वीप विपरीत एमालेका विवादस्पद सभासद् ल्यारकेल लामा पनि भारतमा छन्  खनालको  दिने भारत बसाई शुरु हुनु एकदिनअघि नै लामा दिल्ली आएका हुन्  बैंग्लोरमा आफ्ना गुरुको निधन भएकाले त्यसतर्फ जान आफू दिल्ली आएको उनले कान्तिपुरलाई बताए  
	अध्यक्षको भ्रमणसंग मेरो कुनै सम्बन्ध छैन  बैंग्लोर जानुअघि अत्यावश्यक पुस्तकहरु खरिद गर्न म दिल्ली बसेको हुं लामाले भने  उनले आफू सोमवार काठमाड्द्यौं र्फकने बताए  
	खनालको टोलीमा व्यवसायी र अधिवक्ता पनि स्वास्थ्योपचारका लागि आएका भनिएका खनालको टोलीमा व्यवसायी र अधिवक्ता पनि छन्  खनालकी श्रीमति छोरा र स्वकीय सचिवका अतिरिक्त किस्ट मेडिकल कलेजका निर्देशक कार्की तथा पूर्वमहान्याधिवक्ता युवराज संग्रौला यहाँ आएका हुन्  
	 
	
"
