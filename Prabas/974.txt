सिड्नीको पलेटी साँझमा जमे पुराना गायक प्रेमध्वजनेपालका पुराना तथा ख्यातिप्राप्त गायक प्रेमध्वज प्रधानले पहिलोपटक अष्ट्रेलियामा पलेँटी साँझ मार्फत साँगितिक प्रस्तुती दिएका छन् "
	नेपालका पुराना तथा ख्यातिप्राप्त गायक प्रेमध्वज प्रधानले पहिलोपटक अष्ट्रेलियामा पलेँटी साँझ मार्फत साँगितिक प्रस्तुती दिएका छन्  अष्ट्रेलियाको ब्यस्त शहर सिड्नीमा हिजो शनिबार राती भएको उक्त कार्यक्रमलाई गायक प्रधानले रोमाञ्चक बनाएका थिए   
	नेपालयले काठमाडौको आरशालामा आयोजना गर्दै आएको पलेँटी साँझ पहिलोपटक यहाँ आयोजना गरिएको थियो  सिड्नीको वेस्ली सेन्टरमा आयोजना गरिएको उक्त कार्यक्रममा गायक प्रधानका साथै पलेँटीका सँयोजक गीतकार आभाष सहित  जनाको सहभागिता रहेको थियो  करिब  सयजना दर्शकले भरिभराऊ हलमा गायक प्रधानले हार्माेनीका साथमा माया नमार मायालु बोलको गीतबाट गाउन शुरु गर्दा हल दर्शकको तालीले गुन्जायमान भएको थियो  उक्त गीतबाट पलेँटी साँझ शुरु गरेका गायक प्रधानले गोरेटो त्यो गाउँको पर लैजाऊ फुलहरु तारामात्र होईन तिमिलाई लगायतका करिब  दर्जन कालजयी गीतहरु सुनाएका थिए   
	गीत सुनाउने क्रमको बिचबिचमा उनले आफ्ना पुराना दिनका घटनालाई स्मरण गरेर सुनाउँदा दशर्कदीर्घामा हाँसो समेत छरिएको थियो  आफ्ना अनुभव र अतीतका घटनाहरुलाई सुनाउँदै साँगितिक प्रस्तुती दिएका उनलाई दर्शकको वान्स मोरले दुईवटा गीत दोह्रोरयाएर गाउन बाध्य बनाएको थियो  गायनका क्रममा उनलाई पलेँटी समुहका कलाकारले साथ दिएका थिए  साँगितिक पस्तुतीका लागि पहिलोपटक अष्ट्रेलिया आएका गायक प्रधान पनि खुशी देखिन्थे  नयाँ नयाँ कलाकारहरुलाई मात्र ल्याएर कार्यक्रम गर्दै आएकोमा पुराना गायकहरुको समेत प्रस्तुती सुन्न र हेर्न पाएकोमा सिड्नीबासी नेपालीहरु पनि हर्षित थिए   
	दुई चरणमा शुरु गरिएको कार्यक्रममो पहिलो चरणमा पलेँटीका सँयोजक आभाषले आधुनिक गीतसँगीतको यात्राको जानकारी दिएका थिए भने पलेँटीका कलाकारहरुद्धारा बिभिन्न गीत सँगीत सुनाइएको थियो  दोस्रो चरणमा गायक प्रेमध्वज प्रधानलाई मञ्चमा साँगितिक प्रस्तुतका लागि बोलाइएको थियो  कार्यक्रम अवधिभर दर्शकहरुले नयाँ अनुभवका साथ कार्यक्रममा सहभागिता जनाएका थिए  
	उक्त कार्यक्रमको आयोजना म्यादी सेवा समितिले गरेको थियो  पलेँटी साँझबाट सँकलित रकम म्यादी जिल्लामा रहेको पुस्तकायलाई सहयोग गर्ने उद्देश्य रहेको समितिका सचिव इन्द्र थापाले इकान्तिपुरलाई बताए   
	
"
