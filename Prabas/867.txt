यसरी भयो फिनलेण्डमा नेपाली युवाको डिभोर्स"मन त लाग्छ सोधौं छोरी तिमीलाई कस्तो छ  तर नेपाली  शब्दबाहेक अरू खासै आउँदैन मेरी सानी छोरी निनालाई  ""
	मन त लाग्छ सोधौं छोरी तिमीलाई कस्तो छ  तर नेपाली  शब्दबाहेक अरू खासै आउँदैन मेरी सानी छोरी निनालाई  आघिल्लो हप्ता आउँदा त ठिकै थिई  यसपालि अनुहार निन्याउरो देखें  राम्रोसँग खेलिरहेकी पनि थिइन  कोठामा छिर्नेबित्तिकै एंग्री बर्ड को लोगो भएका केही गिफ्ट उसको हातमा थमाइदिएँ  हातमा लिएर बिस्तारै किटोस धन्यवाद भनी  अरू बेलामा झैँ गिफ्ट लिएर खुसीले उफ्रिंदै सोफामा बल्ड्याङ खेल्न गइन  चुपचाप उसको कोठातिर लागी  
	कोठाको चारैतिर आँखा डुलाएँ  भित्तामा केही फोटोहरू फेरिएका रहेछन्  भान्सा कोठामा टाँगिराखेको बुद्धको तस्बिरचैं उस्तै रहेछ  बडो मेहनतले ल्याएको थिएँ नेपालबाट त्यो  टेबलमा कागजपत्रहरू छरपस्ट थिए  छोरीको स्कुलको यो महिनाको बिल टेबलबाट खस्नै लागेको थियो  जतन गरी पट्याएर बीचमा राखिदिएँ  मेरो भागको आधा बिल मैले अस्ति नै अनलाइनबाट तिरिसकेको थिएँ  छोरीको अनुहार मलीन हुँदा उसकी आमाजस्तै देखिन्छ उसलाई  लाग्छ छोरी नेपालीमै बोलोस्  मलाई बुबा भनोस्  हजुरआमा भेट्न नेपाल जाउँ न भनोस्  
	म यसै टोलाउँदै थिएँ  छोरी बिस्तारै मनजिक आई  मैले यी सबै भाव हटाएर ठीकठाक देखिन खिस्स हाँसें  उसले गाह्रो गरी ड्याडी भन्छे र सायद अब केही समयपछि मेरो नामबाटै बोलाउँछे  उसलाई त्यो ड्याडीको आफ्नोपन धेरै महसुस गराउन सकिएन  पुराना दिन सम्झिएँ यो जन्मिने बेलामा यसकी आमालाई कति गाह्रो भएको थियो  कैयौं दिन हस्पिटल राख्नुपरेको थियो  खै त्यो पीडा अब स्वयम् आमाले त भुलिसकी  फेरि म त बाबु तैपनि पीडा अनि खुसीको महसुस त्यो बेला मलाई पनि उत्तिकै थियो   
	केही समय छोरीसँग बिताएपछि म निस्किएँ  बाहिर निस्किएर गाडी स्टार्ट गरुन्जेलसम्म पनि मेरो आँखा मूलढोकातिरै थियो  खैर जिन्दगीमा के केसम्म भोग्नुपर्छ  गाडी मेनरोडमा निकालें  सिसा नै छोपिने गरी हिउँ पर्दै थियो  गाडीको विपर हल्लिएजस्तै मेरा पुराना याद धेरैचोटि विप भए पारदर्शी सिसाझैँ मेरो मानसपटलमा  र यसरी आज पनि अदालतले तोकिदिएको आफ्नै छोरीलाई भेट्ने तारेख पूरा गरें मैले   महिनादेखि प्रत्येक हप्ता वा पन्ध्र दिनमा यसरी नै तारेख धान्दै छु म  आफ्नै सन्तानलाई भेट्ने  
	 को अगस्ट नितान्त नौलो ठाउँमा आइपुगेको थिएँ म  यहाँका मान्छे समर भनेर पातलो टिसर्टमा हिँड्दा आफूलाई चाहिँ ज्याकेट नै लगाउनुपथ्र्यो  आहा कति राम्रो भनेर टोलाउँदै बजार घुम्दा समय बितेको पत्तै नहुने  सुरुमा हरेक कुराको भाउ नेपाली रुपैयाँमा बदलेर हेर्थें म  सबैभन्दा सस्तो  युरोको कफी खाँदा रु  को कफी खाँदै छु भनेर स्वाद लिएर खाइन्थ्यो  पछि समयले सब सिकायो  काम पढाइ रमाइलो दुःख सुख संघर्ष सब सिकायो  
	हरेक शुक्रबार पब वा बार जाने बानी लाग्यो  हप्ताभरि दुःख गरिन्छ  सप्ताहान्त यसो रमाइलो नगरे जिन्दगीको के मजा  अरू बेला फाट्टफुट्ट मात्र आउने फिनिस भाषा  पेग लगाएपछि जानी नजानी खरर बोल्थें  नेपालमा धेरै साथीहरू इंग्लिस यसरी नै बोल्छन्  एक साँझ घर नजिकैको जय बारमा एक्लै परें म  भोड्काले रमरम छोएपछि नजिकैको टेबलमा बसेकी लुसिभा सँग आँखा जुध्यो  यो खास नौलो भएन  ऊ प्रायः बारमा आइरहेकी हुन्थी एक दुईपल्ट हाई हेल्लो पनि भएको थियो  तर आजचैं ऊ मलाई हुनसम्म कि राम्री लागी योचाहिँ नौलो थियो  उसका साथीहरूको वास्तै नगरी उसकै टेबलमा गएँ  थप डि्रंक्स मगाएँ  राति अबेरसम्म गफ गर्दै बस्यौं  फेसबुक आईडी फोन नम्बर घरको ठेगाना सुरुमै लिइसकेका थियौं  हामी दुवैजनाको ध्यान एकअर्काबाट हटेन  उठेर घर जाने हतार कसैलाई भएन  
	त्यो साँझको बसाइले हामीलाई नजिक ल्यायो  त्यसपछिका कैयौं भेटघाटले अझ नजिक एक अर्काको अपार्टमेन्टमा रात बितायौं  हामी दुवै खुसी थियौं किनकि हामीलाई एउटै महसुस हुन्थ्यो कि हामी केवल सेक्सका लागि मात्रै मन पराइरहेका छैनौं  यो भोगाइ सबभन्दा सुन्दर थियो  संगीत राजनीति फिल्म दर्शन देश विदेश प्रायः सबै विषयमा हाम्रो तर्क बितर्क भइरहन्थ्यो  बहसको एकैछिनमा हामी पक्षप्रतिपक्ष हुन्थ्यौं  तर्कले जित्न नसकेपछि ऊ मलाई एक्कासि किस गर्थी  मेरा सबै शब्द हराउँथे  अनि हामी छिनभरमै एउटै पक्ष एउटै अंगालो नेपाली साथीभाइको जमघटमा जाँदा पनि उसलाई सँगै लिएर जान्थें  सबैसँग चिनजान गराएँ  केटी जुझारु थिई  उसको परिवारसँग पनि मेरो घुलमिल भयो  सुरु सुरुमा साथी मात्रै हो भनेर ढाँटे पनि पछि मेरो खास साथी हो भनेर स्काइपबाट घरमै देखाएँ कालान्तरमा बिहेको कुरा उठ्यो  
	सुरुमा मेरो घरमा अलि अलि आनाकानी भयो विदेशी केटी रहनसहन मिल्दैन  बानीव्यहोरा कस्तो छ आदि आदि  यता हाम्रो लिभिङ टुगेदर वर्ष दिन पुग्न लागेको थियो बुझेको छोरो उसको जिन्दगी उसैले भोग्ने हो भनेर घरबाट पनि अनुमति दिए  चित्त बुझाउन नेपाली पात्रोअनुसार लगन हेरेर मिति तय गरियो जुनको दोस्रो साता बुबाको उपस्थितिमा चर्चमा बिहे गरियो  यहींका नेपाली साथीहरू जम्मा गरेर पञ्चैबाजाको धुनमा भोज पनि रमाइलै गरियो  
	एउटा सानो सपना पूरा भएजस्तै भयो  सबै हाँसी खुसी थियौं  साथीहरूसँग डिस्को छान्दै हिँड्ने अल्लारे जिन्दगीले गृहस्थीको बाटो समात्यो  कानुनअनुसार यहींको रातो पासपोर्ट बन्यो  त्योभन्दा नि खुसी हामीले छिट्टै बच्चा जन्माउने निण्र्ाय गर्यौं  रहँदा बस्दा घरमा नयाँ सदस्यको प्रवेश भयो  ससुरालीतिरबाट नाम राखिदिए निना  मचैं त्यसलाई उल्ट्याएर नानी भन्थें  आफ्नै लवजमा फूलजस्तै राम्री हाम्री छोरी  छोरीको अनुहार को पट्ट िगयो भनेर लुसिभा र मेरो खुब बहस हुन्थ्यो रमाइलोसँग  
	लुसिभाको कुकुर पाल्ने सोख थियो  मलाई भित्रैबाट मन नपरे पनि अलि अलि कम्प्रमाइज गर्थें  पछि त बिस्तारै बानी पर्दै गयो  परिवारको सदस्यजस्तै भयो  माया लाग्न थाल्यो  कहिलेकाहीं घरमा कोही नहुँदा वा टाढा कतै घुम्न निस्किँदा कुकुरको हेरचाह गर्न गाह्रो हुन्थ्यो  मान्छेको भन्दा धेरै यो मुलुकमा पशुअधिकार बढी छ  फेरि लुसिभा त्यसलाई मरिहत्ते गर्थी  अपि्रलको एक शनिबार बिहान म छोरी खेलाउँदै थिएँ  लुसिभाले अचानक फोन गरेर अझै  दिन आउन नसक्ने बताई  ऊ अफिसको काममा फ्रान्स थिई  कुकुरको ख्याल राख्छु भन्दाभन्दै मैले खाना दिन बिर्सेछु  
	कुकुरको खाना लिन बजार निस्किनुपर्छ  अहो छोरी हेरौं कि आफ्नो काम गरौँ कि कुकुरको हेरचाह  मलाई त्यसै असिन पसिन भयो   दिनसम्म अल्छी गर्दै घरमै बनाएको खानातरकारी दिएँ  चिल्लोपिरो के के परेछ कुन्नि कुकुर अलि झोक्रायो  मंगलबार लुसिभा फर्किंदासम्म हल्का बिरामी परेछ  यो पालि लुसिभा आउनेबित्तिकै उसको अंगालोको छोपाइ मैले पाइनँ  कुकुरलाई उसैले जँचाउन लगि  औषधि लिएर आई  बोल्दा पनि ठुस्किन थाली  व्यवहार बदलियो पि्रय कुकुरलाई ख्याल नगरेकोमा   दिन त सम्झाउन खोज्दै थिएँ  पछि आफैंलाई झ्याउ लाग्यो यस्तो जाबो कुरामा के स्पष्टीकरण्ा दिइरहनु  
	केही दिनमा घरमा चिठी आयो पशु अधिकारवादी संस्थाबाट  कुकुर ठीक हुन थालिसकेको थियो तर लुसिभाको अनुहार झन् झन् बिग्रँदै गयो  केही दिनमा म पनि इन्टर्न गर्न युक्रेन गएँ  महिनाको लागि  हाम्रो फोन सम्पर्क कम हुन थाल्यो  तैपनि दिनमा एकपल्ट छोरीको तोते बोली सुन्न मन लाग्थ्यो  तर लुसिभा र मेरो दूरी खै किन हो बिस्तारै बढ्दै गएको जस्तो भान हुन थाल्यो  आ बूढाबूढीमा यस्तो सानोतिनो कुरा भइराख्छ नि साथीभाइहरू सम्झाउँथे  म पनि खासै गम्भीर भइनँ  
	युक्रेनबाट फर्केपछि पनि खासै हाम्रो राम्रो बोलचाल भएन  अब भने सानो सानो इस्युमा पनि हाम्रो भनाभन हुन थालेको थियो  मेरो कुनै उपायले काम गरेन  नेपालमा घरायसी मामला यता अफिसको टेन्सन घरमा बूढीको व्यवहार सब कुराले मलाई थिचेको थियो  लुसिभा कहिलेकाहीँ छोरी छोडेर घरबाट बाहिर रहन थाली  म पनि झोंक चलेको दिनमा साथीहरूकोमै बसिदिन्थें घुर्की लगाउन  हाम्रो यस्तै मौन दोहोरी महिनौं चल्यो  आजित भएपछि अन्ततः मैले सबै घुर्की छोडेर राम्रोसँग सल्लाह गर्ने निधो गरें  तर बेलुकी पि|जको ढोकामा एउटा सानो नोट टाँसेको देखें वी आर मिटिङ टुमरो फर द फाइनल टाइम सी यू इन लयरर्स अफिस अब केही जोर चल्ने छाँट देखिएन  सबै कानुनी प्रक्रिया सकेपछि अन्तिमपल्ट मलाई छोरी लिन मन लाग्यो  काखमा लिएर धेरै बेरसम्म म्वाई खाइरहें  वकिलको कोठाबाहिर निस्किने बेलामा लुसिभाको अनुहार नियालें कति पनि दुःखभाव थिएन उसका आँखामा  उसको नयाँ साथी गाडी लिएर बाहिर कुरिरहेको रहेछ  मैले मेरो धमिला आँखा छोप्न गगल्स लगाएर बाहिरिएँ  
	सम्झिन्नभन्दा पनि यी सबै फ्ल्यास ब्याक अपार्टमेन्ट पुग्दासम्म आइरहे गाडीमा चलाएको सिडी अघि नै सकिएछ  कोठामा पसेर लुगै नखोली खाटमा उत्तानो परेर माथितिर टोलाइरहें  कफीको तलतल लाग्यो  तर भान्सातिर नपसी सिधै गाडीको चाबी लिएर हिंडें  बार जान मन लाग्यो  एक्लै बसेर पिउँदा अनेकथरी कुरा खेल्छन्  निस्किने बेलामा ढोकैमा कुनै हँसिलो आकृतिले भन्यो बाई बाई ड्याडी  फर्केर हेरें  मेरो छोरीको ठूलो फोटो ढोकानेर मुस्कुराउँदै थियो  मेरोजस्तै डिम्पल पर्ने खोबिल्टे गाला बोकेर  
	 
	
"
