चीनद्वारा ठेकेदारको बचाउचिनियाँ ठेकेदारका लापरबाहीका विषयलाई लिएर नेपाली सञ्चारमाध्यममा प्रकाशित समाचारप्रति चीनको विदेश मन्त्रालयले कडा आपत्ति जनाएको छ "
	चिनियाँ ठेकेदारका लापरबाहीका विषयलाई लिएर नेपाली सञ्चारमाध्यममा प्रकाशित समाचारप्रति चीनको विदेश मन्त्रालयले कडा आपत्ति जनाएको छ  मन्त्रालयका प्रवक्ता होङ लीले नियमित प्रेस सम्मेलनका क्रममा बुधबार समाचारको खण्डन गर्दै चिनियाँ कम्पनीले घूस लिन्छन् भन्ने आरोप पूर्णतया निराधार भएको बताएका हुन्  कान्तिपुरले चिनियाँ कम्पनीको सुरुमा कम रकम कबोलेर ठूला आयोजनाका ठेक्का कब्जा गर्ने पछि काम ढिलो गरेर भेरिएसन अर्डरमार्फत थप रकम लिने प्रवृत्तिबारे खोजमूलक समाचार प्रकाशन गरेको थियो  खण्डनमा कुनै सञ्चार माध्यमको नाम भने उल्लेख गरिएको छैन  निर्माणसम्बन्धी ठेक्का हात पार्न चिनियाँ कम्पनीले घूस लिन्छन् भन्ने आरोप पूर्णतया निराधार छ प्रवक्ता होङको भनाइ उद्धृत गर्दै सिन्ह्वाले लेखेको छ  लामो समयदेखि चिनियाँ कम्पनीहरूले स्थानीय कानुनभित्र रहेर विभिन्न परियोजनामा लगानी गरिरहेको उल्लेख गर्दै उनले यसले नेपालको आर्थिक तथा सामाजिक विकासमा महत्त्वपूर्ण भूमिका निर्वाह गरेको समेत बताएका छन्  भविष्यमा समेत चिनियाँ कम्पनीहरूलाई नेपालमा लगानीका लागि प्रोत्साहन गरिने उनले बताएका छन्   
	 
	 
	
"
