दोहोरो नागरिकता माग्दै एनआरएनको विश्वव्यापी ज्ञापनसंविधान निर्माण प्रक्रिया अन्तिम चरणमा रहेका बेला गैरआवासीय नेपाली संघ एनआरएन ले पनि दोहोरो नागरिकता कायम हुने प्रावधान लेखिनुपर्ने मागसहित सोमबार एकैपटक विश्वका अधिकांश नेपाली दूतावास तथा कूटनीतिक नियोगहरूमा ज्ञापनपत्र पेस गरेको छ  "
	संविधान निर्माण प्रक्रिया अन्तिम चरणमा रहेका बेला गैरआवासीय नेपाली संघ एनआरएन ले पनि दोहोरो नागरिकता कायम हुने प्रावधान लेखिनुपर्ने मागसहित सोमबार एकैपटक विश्वका अधिकांश नेपाली दूतावास तथा कूटनीतिक नियोगहरूमा ज्ञापनपत्र पेस गरेको छ  प्रधानमन्त्री बाबुराम भट्टराई सभामुख सुवासचन्द्र नेम्वाङ र संवैधानिक समितिका सभापति नीलाम्बर आचार्यलाई सम्बोधन गरी बुझाइएको एकैखाले पत्रमा विदेशी नागरिकता लिँदा नेपालको स्वतः रद्द हुने व्यवस्था खारेज हुनुपर्ने माग गरिएको छ  प्रस्तावित संविधानको नागरिकतासम्बन्धी धारा  को खण्ड ख मा नेपालको वंशज वा जन्मसिद्ध नागरिकता प्राप्त व्यक्तिले स्वेच्छाले त्यागेको अवस्थामा बाहेक निजको नागरिकता खारेज भएको नमानिने दफा थप्नुपर्ने एनआरएनको अडान छ  यसबाहेक ज्ञापनपत्रमा नयाँ संविधान प्रारम्भ भएपछि पनि गैरआवासीय नागरिकता प्राप्त व्यक्ति नेपालको नागरिक ठहर्नेर् यिनबाट जन्मेका बालकले वंशजको आधारमा नागरिकता पाउनुपर्ने र गैरआवासीयहरूले समेत अन्य नागरिकसरहका अधिकार उपभोग गर्न पाउने कुरा लेखिनुपर्ने समेत छन्  एनआरएनका केन्द्रीय अध्यक्ष जीवा लामिछानेसहितको टोलीले सोमबार लन्डनस्थित नेपाली दूतावासमा राजदूत सुरेशचन्द्र चालिसेसमक्ष ज्ञापनपत्र बुझाएको थियो  हङकङलगायत विभिन्न मुलुकमा समेत सोमबारै ज्ञापनपत्र बुझाइएका छन्  विश्वभरका  मुलुकमा एनआरएन गठन भइसकेको संस्थाले जनाएको छ   
	अधिकांश शीर्ष नेताहरूले दोहोरो नागरिकताका विषयमा सधंै सकारात्मक धारणा राख्ने गरेकाले एनआरएन यसप्रति आशावादी रहेको अध्यक्ष लामिछानेको भनाइ थियो  सरकारको निर्णय हाम्रो माग अनुरूपै हुनेमा आशावादी छौं मस्कोबाट कान्तिपुरसँग टेलिफोन कुराकानी गर्दै उनले भने अन्तिम समयमा हाम्रा कुरा नछुटोस् भनी स्मरण गराउन अनुरोधसहित विश्वभर ज्ञापनपत्र बुझाएका हौँ  एकपटकको नेपाली सधैंको नेपाली भएर बाँच्न पाउनुपर्ने अधिकारसमेत नयाँ बन्ने संविधानमै लेखिनुपर्ने उनले बताए  हामीले नयाँ नागरिकता मागेका होइनौँ अध्यक्ष लामिछानेले भने भइरहेको नागरिकता कायम रहोस् भन्ने मात्र हो  यसअघि एनआरएनले दोहोरो नागरिकता भन्दै आएका भए पनि ज्ञापनपत्रमा उक्त शब्द उल्लेख छैन  जिज्ञासामा अध्यक्ष लामिछानेले कुरा उही भए पनि विगतमा यसबारे गलत बुझाइका कारण फरक व्याख्या गरिएको जनाए   
	नेपाली नागरिकता राखेर धनी हुँला कमाउँला भन्दा पनि जहाँ रहेपनि मातृभूमिसँगको नाता नटुटोस भन्ने हाम्रो धारणा हो एनआरएन हङकङका अध्यक्ष दुर्गा गुरुङले भने राष्ट्रले भावी सन्ततिलाई नेपाल आउन जान बाटो खुला गरिदिनुपर्छ  एनआरएन अन्तर्राष्ट्रिय समन्यव परिषद् हङकङका सदस्य कृष्ण पाण्डेले गैरआवासीयहरूलाई नेपाली नागरिकताबाट वञ्चित गर्ने हो भने जन्मथलोसँगको आत्मीयता टुट्नसक्ने बताए  गैरआवासीयहरूलाई नेपाली नागरिकताबाट वञ्चित गर्नु हुँदैन भन्नेबारे प्रमुख राजनीतिक दलका अधिकांश नेताहरू सहमत रहेको दाबी गर्दै यसो नभए ठूलो विश्वासघात ठहर्ने उनको भनाइ थियो   
	
"
