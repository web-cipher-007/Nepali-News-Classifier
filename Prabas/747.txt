कोरियामा कम्बोडियनद्वारा नेपालीको हत्या"कोरियामा कम्बोडियाली नागरिकले झापा बिर्तामोडका राजेश राईको हत्या गरेका छन् 
छनान आसन क्षेत्रस्थित मोबाइल सामान उत्पादन गर्ने कम्पनीमा कार्यरत उनीहरुले शनिबार बेलुकीसँगै बसेर मदिरा सेवन गरेका थिए  ""
	कोरियाको छनान आसान क्षेत्रस्थित साम्बुटेक कम्पनीमा कार्यरत झापा अनारमनीका राजेश राईको शनिबार हत्या भएको छ  राईलाई सोही कम्पनीमा कार्यरत कम्बोडियाका कामदारले धारिलो चक्कुले हत्या गरेका हुन्   
	मोटर पार्टस् उत्पादन गर्ने कम्पनीमा कार्यरत उनीहरूबीच नेपाली खानाको विषयमा विवाद हुने गरेको राईका जेठान राजकुमार बान्तवाले बताए  बान्तवाका अनुसार एउटै फ्ल्याटमा बसेका ती कम्बोडियालीले शनिबार बेलुका अन्य कम्पनीमा कार्यरत आफ्ना साथी जम्मा गरी राईमाथि सुनियोजित रूपमा आक्रमण गरेका थिए  राई  महिनाअघि ईपीएसमार्फत रोजगारीका लागि यहाँ आएका थिए  
	घटनास्थलबाट प्रहरीले हत्यामा संलग्न तीन कम्बोडियालीलाई पक्राउ गरेको छ  सोधपुछका लागि अनारमनीकै वसन्त बस्नेत नुवाकोटका सूर्य तामाङ र बर्दियाका सुशील सिंहलाई नजरबन्दमा राखिएको छ  राईको शव आसानको हान्गुक अस्पतलमा राखिएको छ  हत्या छानबिनमा छनान माइग्रेन्ट सेन्टरकी गीता राईले सहयोग गरिरहेकी छन्  
	यसैबीच चार महिनाअघि पर्यटक भिसामा कोरिया आएका पाल्पा स्थायी ठेगाना भई हाल भैरहवा बस्दै आएका श्यामकुमार गैरेको आइतबार मृत्यु भएको छ  प्रहरीलाई उद्धृत गर्दै सोलस्थित नेपाली राजदूतावासले जनाएअनुसार गैरेको हृदयाघातबाट मृत्यु भएको हो  तीन महिनाका लागि पर्यटक भिसामा आएका उनी एक महिनाअघिदेखि यहाँ अवैध रूपमा बस्दै गाङनाम हाननामसीस्थित एक कम्पनीमा कार्यरत थिए  उनको शव त्यहींको एक अस्पतालमा राखिएको छ  
"
