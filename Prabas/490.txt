चम्किँदै कलाकार साहविश्वभरका प्रख्यात कलाकारको कृतिसँगै आफ्ना सिर्जना प्रदर्शनीमा झुन्डिएको हेर्ने चाहना कसलाई हुँदैन  त्यसमा पनि प्रदर्शनीस्थल लन्डनको रोयल एकेडेमी अफ आर्टर्स जस्तो प्रतिष्ठित स्थान भयो भने त सुनमाथि सुगन्ध भइहाल्यो  "
	विश्वभरका प्रख्यात कलाकारको कृतिसँगै आफ्ना सिर्जना प्रदर्शनीमा झुन्डिएको हेर्ने चाहना कसलाई हुँदैन  त्यसमा पनि प्रदर्शनीस्थल लन्डनको रोयल एकेडेमी अफ आर्टर्स जस्तो प्रतिष्ठित स्थान भयो भने त सुनमाथि सुगन्ध भइहाल्यो  लन्डनको त्यस्तै अर्को प्रतिष्ठित अक्टोबर ग्यालरीमा एकल प्रदर्शनीको मौका पाउनु पनि कुनै चित्रकार कलाकारलाई ठूलै युद्ध जितेसरह हुन्छ  तर एक जना नेपाली कलाकारलाई त्यस्ता मौका अब सामान्य भइसकेका छन्  उनी हुन् सप्तरी राजविराजका  वर्षे गोविन्द साह आजाद  विश्वका विभिन्न ठाउँमा एकल तथा सामूहिक प्रदर्शनी गर्ने क्रममा उनी अहिले आइपुगेका छन् छिमेकी भारतको राजधानी नयाँदिल्लीमा  हौज खासस्थित आर्ट कन्सल्टमा यही शुक्रबार उनका कलाकृतिको प्रदर्शनी आयोजना गरिएको छ  सृष्टि चक्र नाम दिइएको उक्त प्रदर्शनीमा राख्न लागिएका कलाकृतिमा बादल ब्रह्माण्डको उत्पत्ति मुक्तिजस्ता विषयलाई कल्पनाशीलताको बेजोड मालामा उनले उनेका छन्  क्यानभासमा तेल र एक्राइलिकसँग खेल्ने प्रखर कौशलता गोविन्दका सिर्जनाहरूमा छर्लंग देख्न सकिन्छ   
	राजविराजको गरिब परिवारमा जन्मिएका गोविन्दको प्रगति र संघर्षको कथा पनि कम रोचक छैन  पढ्ने समयमा पाटीमा चित्र बनाएका कारण बाबुआमा तथा शिक्षकको खप्की र थप्पड दुवै सहनुपरेको सम्झना अझै पनि गोविन्दको मनमस्तिष्कमा ताजै छ   
	त्यहीँबाट मेरो संघर्षको कथा सुरु हुन्छ उनले भने कलाकारितामा लागेर भविष्य बिग्रन्छ भन्ने सोचले जरा गाडेको थियो त्यतिबेला   
	पछि कक्षा उक्लँदै गएपछि गोविन्दले अन्य विषयका कापीका पानाहरूमा पनि चित्र कोर्न थाले  सन्  मा एसएलसी सकिएको भोलिपल्टै उनी भागेर दिल्ली आइपुगे आफ्ना एक मिल्ने साथीको साथ लागेर  अनि त्यहाँ सुरु भयो साइनबोर्डमा लेख्ने क्रम  घरपरिवार र मुलुकबाट टाढा बस्नुपरेको पीडा उम्लिएर आएपछि इसकेको उनी  मा राजविराज फर्किए र लगत्तै विज्ञान विषय लिएर पढ्न क्याम्पसमा पढ्ने आफ्ना दाजुलाई सघाउन भनेर काठमाडौं हानिए  त्यहाँ जीवनको अर्काे अध्याय सुरु भयो  काठमाडौंमा आफूले खोलेको साइनबोर्ड पसल नजिकै नेपालका वरिष्ठ कलाकार केजी रञ्जितको घर रहेको थाहा पाएपछि उनको हर्षको सीमा नै रहेन  घाममा सुकाउन राखिएका रञ्जितका चित्र देखेपछि गोविन्दमा आफ्नो जीवनको वास्तविक उद्देश्य त ती वरिष्ठ कलाकारजस्तै बन्ने रहेको भन्ने आभास भयो  रञ्जितलाई भेटेर उनले आफूलाई कलाकारिता सिकाइदिन अनुरोध गरे  रञ्जितकै आदेशमा गोविन्दले एक दिनमै हिमालको मनमोहक स्केच बनाए र त्यो देखेपछि रञ्जितले ललितकला क्याम्पसमा भर्ना हुन सुझाए  त्यहींदेखि नै मैले केजी रञ्जितज्यूलाई आफ्नो गुरु मान्दै आएको छु उनले कान्तिपुरलाई सुनाए काम गर्दै पढ्नुपर्ने भएकाले गुरुजीले क्याम्पस प्रमुखसँग मेरो समस्याबारे भनिदिनुहुन्थ्यो   
	ललितकलामा स्नातक पढ्दापढ्दै सन्  मा उनलाई पूर्वदेखि पश्चिम नेपालसम्म शान्तिको नारा लिएर साइकल यात्रा गर्ने उत्कट चाहना जाग्यो  त्यतिखेर माओवादी सशस्त्र युद्ध उत्कर्षमा थियो  विद्यार्थी हुँदा नै आफूले गरेको पहिलो एकल प्रदर्शनीमा राखिएका सिर्जनाको बिक्रीबाट उठेको रकम तथा विभिन्न सहृदयीको सहयोगबाट उनले आफ्नो यात्राको खर्च जुटाए  कान्तिपुर पब्लिकेसन्सका अध्यक्ष एवम् प्रबन्ध निर्देशक कैलाश सिरोहियाले  हजार रुपैयाँमा किनिदिएको उनको सिर्जना आफ्नो पहिलो आम्दानी भएको सम्झना अहिले पनि गोविन्द सुनाउँछन्   
	त्यसपछि काठमाडौं फर्किएलगत्तै गरेका विभिन्न एकल प्रदर्शनीमा चिनजान भएका स्वदेशी तथा विदेशी साथीको सहयोगमा आफ्नो अगाडिका अप्ठ्याराहरू पार गर्दै गए  बेलायती विकास नियोग डिफिडका तत्कालीन प्रमुख गोविन्दबाट यतिसम्म प्रभावित थिए कि उनले गोविन्दलाई पहिले बंगलादेश र पछि बेलायतमा स्नातकोत्तर अध्ययनका लागि सबै व्यवस्था मिलाइदिए  भाग्यवश गोविन्दलाई लन्डन युनिभर्सिटी अफ आर्ट्सको विम्बल्डन आर्ट कलेजमा भर्ना मिल्यो  एक वर्षको अध्ययनपछि लन्डनलाई नै आफ्नो भविष्यको बाटो कोर्न थाले गोविन्दले  विभिन्न समूहगत प्रदर्शनी हुँदै उनलाई अक्टोबर ग्यालरीमा  मा एकल प्रदर्शनीको मौका मिल्यो  पछिल्लोपटक गत अगस्टमा मात्रै रोयल एकेडेमी अफ आर्ट्समा विश्वका प्रख्यात कलाकृतिसँगै उनका सिर्जना पनि प्रदर्शनीमा राखिए  गोविन्दलाई नजिकबाट चिन्ने दी इकोनोमिस्ट पत्रिकाको भारतस्थित कन्टिरिब्युटर जोन इलियोटले त एमएफ हुसेनजस्ता ठूला कलाकारसँग उनको तुलना गरिदिएका छन्  शुक्रबार हुने प्रदर्शनीका लागि निकालिएको पुस्तकको प्राक्कथनमा इलियोटले भनेका छन् साइनबोर्डको पेन्टरदेखि यहाँसम्मको यात्रा चानचुने होइन  पोस्टर पेन्टरका रूपमा आफ्नो करियर सुरु गर्ने एमएफ हुसेनलगायतका प्रसिद्ध कलाकारहरूको समूहको हिस्सा गोविन्द पनि भएका छन्  
	यसरी यो उचाइसम्म आइपुग्दा एउटा राम्रो कलाकार बन्नका लागि के चाहिँदोरहेछ त  गोविन्दको सरल जवाफ थियो दिलबाटै राम्रो मानिस हुनुपर्छ अनि बेहिसाब लगन चाहिन्छ   
	 
	कलाकार गोविन्द साह र उनका सिर्जना   
"
