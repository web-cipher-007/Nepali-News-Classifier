स्कटल्याण्डका लागि अवैतनिक महावाणिज्य दूत नेपाल सरकारले स्कटल्याण्डका लागि नियुक्त गरेको अवैतनिक महावाणिज्य दूत सुनिता पोड्डारले आइतबार ओहोदाको प्रमाणपत्र लिइन्  "
	नेपाल सरकारले स्कटल्याण्डका लागि नियुक्त गरेको अवैतनिक महावाणिज्य दूत सुनिता पोड्डारले आइतबार ओहोदाको प्रमाणपत्र लिइन्  लन्डनस्थित नेपाली दूतावासमा आयोजित एक समारोहबीच राजदूत डा सुरेशचन्द्र चालिसेले श्रीमति पोड्डारलाई ओहोदाको प्रमाणपत्र हस्तान्तरण गरेका हुन्  राजदूत चालिसेकै सिफारिशमा बाबुराम भट्टराई नेतृत्वको मन्त्रीपरिषदले अवैतनिक महावाणिज्य दूत नियुक्त गर्ने निर्णय गरेको थियो  राजदूत चालिसेले अवैतनिक महावाणिज्य दूत नियुक्तपछि लन्डनस्थित नेपाली दूतावासलाई भिसा जारी गर्न हाल भइरहेको भार कम हुने र स्कटल्याण्ड नेपाल सम्वन्ध अरु मजवुत हुने विश्वास व्यक्त गरे   
	ओहोदाको प्रमाणपत्र ग्रहण गरेपछि अवैतनिक महावाणिज्य दूत पोड्डारले संक्षिप्त मन्तव्यका क्रममा बेलायत नेपालबीचको कुटनीतिक सम्वन्ध प्रगाढका साथै स्कटल्याण्डबाट नेपालमा व्यापार तथा लगानी लैजान समेत पहल गर्ने अठोट गरिन्  कार्यक्रममा बेलायतस्थित विभिन्न क्षेत्रका व्यक्तिहरुको सहभागिता थियो  तस्विरः कुशल श्रेष्ठ
"
