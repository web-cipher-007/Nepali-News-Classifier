सोन्सीकमा नयाँ नेतृत्वकोरियामा रहेका नेपाली बिद्यार्थीहरुको संगठन नेपाली बिद्यार्थी समाज कोरियाको नवौं साधारण सभाले ध्रुव भट्टराईको अध्यक्षतामा तेह्र सदस्यीय नयाँ कार्य समिति चयन गरेको छ   "
	 

	कोरियामा रहेका नेपाली बिद्यार्थीहरुको संगठन नेपाली बिद्यार्थी समाज कोरियाको नवौं साधारण सभाले ध्रुव भट्टराईको अध्यक्षतामा तेह्र सदस्यीय नयाँ कार्य समिति चयन गरेको छ   

	शनिबार र आइतबार दुई दिनसम्म ईक्सानको युथ होस्टलमा आयोजना गरिएको साधारण सभालाई प्रमुख अतिथि कोरियाका लागि नेपाली राजदुत कमानसिंह लामाले पानसमा बत्ति बालेर उद्घाटन गरेका थिए  

	सो अवसरमा राजदूत लामाले यहाँ अध्ययनरत सबै बिधार्थीहरु नेपालका राजदुत भएको उल्लेख गर्दै आफुले यहाँ अध्ययनरत बिद्यार्थीहरुमा नेपालको उज्वल भविष्य देखेको बताए  राजदूत लामाले विद्यार्थीहरु सिकेर गर्छन भने आफु गरेर सिक्ने बिद्यार्थी रहेको जनाउदै सोन्सीकको उत्तरोत्तर प्रगतिको कामना गरेका थिए  

	सभाका बिशिष्ठ अतिथि सामदोङ इन्टरनेशनल इक्सानका अध्यक्ष कीम थे हेले नेपालीहरुलाई सहयोग गरि नेपालको बिकासमा सेवा पुर्याउनु आफ्नो संस्थाको उद्देश्य रहेको बताउँदै समुन्नत नेपालको परिकल्पना सबै नेपालीले गर्नुपर्ने र यसका लागि बोलीमा होइन व्यबहारबाट गरेर देखाउनुपर्ने बताएका थिए  

	नवगठित कार्य समितिमा उपाध्यक्षहरु जीवन पौडेल अमितकुमार झा अमित सुवेदी र रमाकान्त लामिछाने सचिव बिमल सुबेदी सहसचिव नवराज गौतम कोषाध्यक्ष अनुप केसीका साथै सदस्यहरु हेमराज रिमाल महेश शाह उज्जवल कर्मचार्य प्रशान्ता दहाल विवेकराज श्रेष्ठ रहेका छन्  

	कोरियाको विभिन्न बिश्वबिद्यालयमा विभिन्न बिषय र तहमा अध्ययन गरिरहेका  बिद्यार्थीको सहभागिता रहेको उक्त साधारण सभालाई नेपाली दूताबासका उपनियोग प्रमुख राजाराम बर्तौला एनआरएन आईसिसी प्रतिनिधि डा देवी बस्नेत एनआरएन कोरियाका अध्यक्ष केपी सिटौलालगायतले शुभकामना मन्तब्य ब्यक्त गरेका थिए  

	आस्था बिन्दू मल्लको अध्यक्षता र जीवन पौडेलको सञ्चालनमा भएको सो साधारण सभामा सन्सिक स्मारिका को पहिलो अङ्कको बिमोचन पनि गरिएको थियो "
