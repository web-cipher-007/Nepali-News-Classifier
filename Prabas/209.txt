बुद्धिष्ट सर्किट बनाऔं  करण सिंहकंग्रेस आईका वरिष्ठ नेता एवं भारतीय सांस्कृतिक सम्बन्ध परिषद्का अध्यक्ष करण सिंहले लुम्बिनी र भारतका केही धार्मिक भूभाग समेटी बुद्धिष्ट सर्किट बनाउनु उपयुक्त हुने धारणा राखेका छन्  "
	कंग्रेस आईका वरिष्ठ नेता एवं भारतीय सांस्कृतिक सम्बन्ध परिषद्का अध्यक्ष करण सिंहले लुम्बिनी र भारतका केही धार्मिक भूभाग समेटी बुद्धिष्ट सर्किट बनाउनु उपयुक्त हुने धारणा राखेका छन्   
	बुद्ध लुम्बिनीमा जन्मिए  जीवनको अरू कालखण्ड भारतको कुशीनगर सारनाथ गयामा बित्यो  यी सबैलाई मिलाएर बुद्धिष्ट सर्किट बनाउनु उपयुक्त हुन्छ नेपाली सांगीतिक समूह सुरसुधाको प्रस्तुतिको नयाँदिल्लीमा बिहीबार उद्घाटन गर्दै सिंहले भने  बुद्धको जन्मस्थल लुम्बिनीको बृहत् विकासमा अन्तर्राष्ट्रिय सहभागितालाई लिएर पछिल्लोपटक व्यापक बहस तथा विवाद भइरहेका बेला भारतीय उच्चतहबाट यस्तो धारणा आएको छ  
	चीनमा आधारित संस्था एसिया प्यासिफिक एक्चेन्ज एन्ड कोओपरेसन फाउन्डेसन एपीईसीएफमार्फत लुम्बिनीको बृहत् विकासका लागि  अर्ब डलर खर्च गर्ने योजना बहसको केन्द्रविन्दुमा छ  यो योजनाबारे आधिकारिक रूपमा भारतको धारणा सार्वजनिक नभए पनि नयाँदिल्लीले भारतीय सीमा नजिकको लुम्बिनीमा कार्यान्वयन गर्ने भनिएको त्यस योजनाप्रति गहिरो चासो देखाउँदै आएको छ  खासगरी योजनामा चिनियाँ संस्थाको सहभागितालाई लिएर भारतीय पक्ष सशंकित देखिँदै आएको छ   
	सिंहले बुद्धिष्ट सर्किट बनाउनसके नेपाल र भारतको सांस्कृतिक सम्बन्ध मजबुत हुनुका साथै पर्यटन प्रवर्द्धनमा समेत ठूलो सहयोग पुग्ने धारणा पनि उक्त कार्यक्रममा राखेका थिए  भारतका लागि नेपालका कार्यवाहक राजदूत खगनाथ अधिकारीले नेपालभारतको सांस्कृतिक समानता द्विपक्षीय सम्बन्धको बलियो पक्ष भएको टिप्पणी गरे  
	नयाँदिल्लीस्थित नेपाली दूतावास र बीपी कोइराला नेपालभारत फाउन्डेसनद्वारा आयोजित सांगीतिक साँझमा सुरसुधाले विभिन्न नेपाली लोकधुन प्रस्तुत गरेको थियो  ठूलो संख्यामा उपस्थित प्रवासी नेपालीहरू तथा यहाँस्थित विदेशी कूटनीतिक नियोगका प्रतिनिधिहरूले निकै उत्साहपूर्वक प्रस्तुतिको मज्जा लिए 
"
