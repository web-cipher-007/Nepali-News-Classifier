स्कटल्यान्डको टापुमा नेपाली चित्र"स्कटल्यान्डको अलिक अपायक एउटा टापु आइले अफ आरिनमा न नेपाली बस्ती छ न नेपालीका कुनै व्यवसाय वा संघसंस्थाकै चहलपहल  नेपालीमाझ यो एकान्तिक थलो त्यति परिचित पनि होइन  त्यहीं बस्ने स्कटिसको भने नेपाल र नेपालीसँग ज्यादै सामीप्यता छ ""
	स्कटल्यान्डको अलिक अपायक एउटा टापु आइले अफ आरिनमा न नेपाली बस्ती छ न नेपालीका कुनै व्यवसाय वा संघसंस्थाकै चहलपहल  नेपालीमाझ यो एकान्तिक थलो त्यति परिचित पनि होइन  त्यहीं बस्ने स्कटिसको भने नेपाल र नेपालीसँग ज्यादै सामीप्यता छ  उनीहरू सधैं नेपालीको कल्याण सोच्छन् अनाथहरूको पीडा सुन्छन्  
	ती स्कटिसमध्ये एक गोर्डन डे्डि्सन गत सप्ताहन्तमा एउटा चित्रकला प्रदर्शनी लिएर झुल्किए  नेपाली अनाथ बालबालिकाले नेपालमै तयार पारेका केही थान चित्र समावेश गरेर उनले परिकल्पना गरेको प्रदर्शनी आफैंमा स्वागतयोग्य मात्र थिएन प्रशंसायोग्य पनि थियो  यस अर्थमा प्रशंसायोग्य कि तिनले प्रदर्शनीबाट संकलित रकम नेपालकै अनाथालयको सहयोगार्थ पठाउने छन्   
	प्रदर्शनी उद्घाटन गर्न पुगेका थिए नेपाली राजदूत डा सुरेशचन्द्र चालिसे  उनलाई साथ दिएकी थिइन् स्कटल्यान्डका लागि हालै नियुक्त अवैतनिक वाणिज्यदूत सुनीता पा्द्दारले  चित्रकला प्रदर्शनीमा पुग्दा राजदूत चालिसेले स्कटिस पाइपर्सको न्यानो स्वागत मात्र पाए्न् नेपाल र नेपाली भनेपछि हुरुक्कै हुने स्कटिसहरू पनि ठूलो संख्यामा भेटे  प्रवेशद्वारमा फहराइरहेको नेपाली झन्डाले राजदूतलाई निकै भावुक बनायो  नेपाली कोही नभएको ठाउँमा समेत हामीलाई माया गर्ने विदेशी भेटिँदा खुसी हुनु स्वाभाविकै हो चालिसे प्रसन्न हुँदै थिए प्रदर्शनीको उद्देश्य नै पवित्र भएकोले झन् खुसी लाग्यो   
	नेपाली अनाथ बालबालिकाले सगरमाथा गौतम बुद्ध र हिमालसँगै नेपालको प्राकृतिकता झल्किने चित्रहरू कोरेका छन्  चित्रहरू नेपालको पर्यटन र सांस्कृतिक प्रवर्द्धन गर्ने खालका मात्रै छैनन् नेपाली बाल मनोविज्ञानको प्रकटसमेत हेर्न पाइन्छ  कार्यक्रमबाट संकलित रकम बूढानीलकण्ठ अनाथालयका लागि पठाइने डे्डि्सनले बताएका छन्  प्रदर्शनीलाई आइले अफ आरिन डिस्टिलरीले प्रायोजन गरिदिएको थियो  स्कटिस सञ्चारमाध्यमले समेत उद्घाटन समारोहलाई व्यापक स्थान दिएको थियो   
	
"
