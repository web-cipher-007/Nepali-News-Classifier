भारतमा नेपाली माओवादी नेताका मुद्दा फिर्ता सुरुभारतको विहार राज्य सरकारले केन्द्रको अनुरोधअनुसार पटना जिल्ला अदालतमा  नेपाली माओवादी नेताविरुद्ध करिब  वर्षयता जारी फौजदारी मुद्दा फिर्ता लिनेे औपचारिक प्रक्रिया थालेको छ "
	भारतको विहार राज्य सरकारले केन्द्रको अनुरोधअनुसार पटना जिल्ला अदालतमा  नेपाली माओवादी नेताविरुद्ध करिब  वर्षयता जारी फौजदारी मुद्दा फिर्ता लिनेे औपचारिक प्रक्रिया थालेको छ  विहार सरकारको तर्फबाट सरकारी वकिल जयप्रकाश सिंहले बुधबार पटना जिल्ला अदालतमा मुद्दा फिर्तीका लागि निवेदन दिएका हुन्   
	अदालतले उक्त मामिलामा सुनुवाइका लागि निवेदन दिएकै भोलिपल्ट बिहीबारको मिति तोकेको छ  यसअघि विहार सरकारले करिब दुई साता पहिले नेपाली माओवादी नेताहरूविरुद्धको मुद्दा फिर्ता लिने नीतिगत निर्णय गरेको थियो   
	माओवादी नेताहरू पक्राउ पर्दाको तुलनामा नेपालमा विकसित भिन्न राजनीतिक परिस्थिति र नेपालभारत सम्बन्धलाई ध्यानमा राखी मुद्दा फिर्ती लिने निर्णय गरिएको विहारका अधिकारीहरूले बताएका छन्  सार्वजनिक र राष्ट्रिय हित तथा भारत र नेपालको सम्बन्धलाई ध्यानमा राख्दै बदलिएको परिस्थितिमा केन्द्र सरकारले आरोपित  व्यक्तिको मुद्दा फिर्ता लिने चाहना प्रकट गरेको हो  त्यसैअनुरूप राज्य सरकारले ती व्यक्तिविरुद्धको मुद्दा फिर्ता लिने नीतिगत निर्णय गरेको छ निवेदन उद्धृत गर्दै सरकारी वकिल सिंहले पटनाबाट टेलिफोनमा भने   
	पछिल्लो घटनाक्रमलाई नजिकबाट नियालिरहेका कानुनविद्हरूका अनुसार राज्य सरकारको त्यस्तो निवेदनपछि अदालतले मुद्दा खारेज गर्ने प्रबल सम्भावना छ   
	माओवादी नेताहरू चित्रबहादुर श्रेष्ठ लोकेन्द्र विष्ट कुलबहादुर केसी कुमार दाहाल हितबहादुर तामाङ अनिल शर्मा दिलीप महर्जन मीनप्रसाद रञ्जु थापा सुमन तामाङ र श्याम किशोर प्रसाद यादवलाई पटनाका विभिन्न स्थानबाट प्रहरीले  मा पक्रेको थियो  माओवादी युद्ध उत्कर्षमा पुगेका बेला पटनामा पक्राउ परेका ती नेतालाई भारतीय दण्ड संहिताको धारा   ए   ए  अन्तर्गतका अभियोग लगाइएको थियो  ती धारा भारतविरुद्ध युद्ध छेडेको वा छेड्ने प्रयास गरेको देशद्रोह लगायतका गम्भीर प्रकृतिका अपराधसँग सम्बन्धित हुन्  भारत र नेपालको देशद्रोह विध्वंसात्मक कारबाही गर्ने षड्यन्त्र प्रहरी हत्या नेपालको राजद्रोह लगायतका अभियोग माओवादी नेताहरूमाथि त्यस क्रममा लगाइएको थियो   
	उनीहरूलाई पटना उच्च न्यायालयले  जुलाईमा नियमित धरौटीमा छाड्न आदेश दिएको थियो  माओवादी नेताहरू समयमै आफूसमक्ष उपस्थित नभएपछि पटना जिल्ला अदालतले  डिसेम्बरमा धरौटी राख्न नमिल्ने नन बेलेवेल वारेन्ट जारी गर्यो  सोही किसिमको आदेशलाई निरन्तरता दिँदै करिब पाँच महिनाअघि पनि उच्च अदालतले पुनः नन बेलेवेल वारेन्ट जारी गर्यो   
	त्यही आसपासमा ती माओवादी नेतालाई पटनास्थित एक अदालतले केही वर्षको जेल र जरिवाना सुनाएको हल्ला फैलिएपछि नेपाली राजनीतिक वृत्तमा तनाव चुलिएको थियो  कान्तिपुरको स्थलगत अध्ययनपछि मात्रै त्यस्तो कुनै निर्णय नभएको तर मुद्दा भने कायमै रहेको तथ्य प्रकाशमा आएको थियो   
	त्यसपछि बाबुराम भट्टराई नेत्तृत्वको वर्तमान सरकारले भारतलाई माओवादी नेताविरुद्ध कायम मुद्दा फिर्ता लिन अनुरोध गरेको थियो  सोही अनुरोधमा आधारित रहेर चार महिनाअघि भारतीय केन्द्रीय गृह मन्त्रालयले विहार राज्य सरकारलाई मुद्दा फिर्ता लिन आग्रह सहितको पत्र लेखेको थियो   
	यसअघि भारतले  मा माओवादी औपचारिक रूपमा शान्ति प्रक्रियामा प्रवेश गरेपछि उसका नेताहरू मोहन वैद्य र सीपी गजुरेललाई उनीहरूविरुद्धको मुद्दा फिर्ता लिई रिहा गरेको  
	थियो  पञ्चायत विरोधी प्रजातान्त्रिक आन्दोलनका क्रममा भएको विमान अपहरणमा भूमिका निर्वाह गरेको अभियोग लागेका कंग्रेस नेता चक्र बाँस्तोलाको मुद्दा पनि भारतले करिब दुई दशकअघि फिर्ता लिएको थियो  
	भट्टराई सरकारप्रतिको सदाशयता 
	भारतीय नेता तथा अधिकारीहरूले मुद्दा फिर्ती प्रक्रिया छिटो अघि बढाउने विहार सरकारको कदम छिमेकी नेपालमा बाबुराम भट्टराई नेतृत्वको सरकारप्रति देखाइएको सकारात्मक जेस्चर भएको बताएका छन्  भट्टराईले पटना भ्रमण गर्नुपूर्व मुद्दा फिर्ती प्रक्रिया पूरा गर्ने तयारी विहार सरकारले गरेको अधिकारीहरूको भनाइ छ  फेबु्रअरी  देखि  सम्म हुने विहार सम्बन्धी विश्वसम्मेलन उद्घाटन गर्न भट्टराई पटना जाने कार्यक्रम छ   
	यसैबीच विहारमा सत्तासीन तथा केन्द्रमा विपक्षी गठबन्धनको प्रमुख घटक जनता दल युनाइटेडले मुद्दा फिर्ता लिने प्रक्रियाको स्वागत गरेको छ  मुद्दा फिर्ताको निर्णय गरेर नीतीश कुमारको सरकारले सकारात्मक सन्देश दिएको छ  दुई निकट छिमेकीबीच थप विश्वास अभिवृद्धि गर्न यो कदम सहायक हुनेछ जनता दल युनाइटेडका प्रधान महासचिव एवं प्रवक्ता केसी त्यागीले भने  
	
"
