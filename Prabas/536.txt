कलाको साइनो गाँसियो फेरिनेपाली वास्तुकलाविद् तथा कलाकार अरनिकोले  सय वर्षअघि नै श्वेत चैत्य ठडयाएर चीनमा नेपाली कलाकारिताको बेजोड नमुना पस्किएका थिए  त्यसयता नेपाली र चिनियाँ कलाकारबीच वर्षौं टुटेको साइनो बेइजिङमा गतसाता आयोजित नेपाल कल्चरल फेस्टिभल ले पुनः जोडिदिएको छ  "
	 

	नेपाली वास्तुकलाविद् तथा कलाकार अरनिकोले  सय वर्षअघि नै श्वेत चैत्य ठडयाएर चीनमा नेपाली कलाकारिताको बेजोड नमुना पस्किएका थिए  त्यसयता नेपाली र चिनियाँ कलाकारबीच वर्षौं टुटेको साइनो बेइजिङमा गतसाता आयोजित नेपाल कल्चरल फेस्टिभल ले पुनः जोडिदिएको छ  फेस्टिभलमा प्रदर्शित नेपाली तथा चिनियाँ कलाकृति महोत्सवकै मुख्य आकर्षण बनेका थिए  प्रर्दशनीमा  नेपाली र चिनियाँ गरी  कलाकर्मीका एक सयभन्दा बढी कलाकृति थिए  नेपालचीन मैत्री वर्ष  लाई लक्ष्य गरी आयोजित फ्रेन्डसिप एक्रोस हिमालयाज हिमालपारिको मित्रता शीर्षक महोत्सवमा दुवै मुलुकका कलाकर्मीले एकअर्काका जनजीवन र परिवेशलाई समेत क्यानभासको विषय बनाएका थिए  कलाकारितामा नेपाल र चीनबीच रहिआएको सदियौं पुरानो साइनोलाई पुनः गाँस्न प्रदर्शनीले महत्त्वपूर्ण योगदान पुर्याएको छ महोत्सवमा सहभागी नेपाल ललितकला प्रज्ञा प्रतिष्ठानका कुलपति किरण मानन्धरले भने बाटो खुल्यो अब निरन्तरता दिनुपर्छ भन्नेमा हामीबीच वैचारिक सहमति बनेको छ  चिनियाँ महोत्सवमा ललितकलालाई पनि समावेश गर्नेबारे कार्यशाला गोष्ठीमा छलफल भएको समेत उनले जानकारी दिए  

	कला र संस्कृतिकै माध्यमबाट दुई मुलुकबीच मित्रता गाँसिएको हो प्रदर्शनीमा सहभागी अर्का पाका कलाकर्मी कान्छा कुमार केके कर्माचार्यले खुसी पोखे यस पटकको प्रदर्शनीले भविष्यका लागि पुलको काम गर्नेछ  

	विशुद्ध नेपाली जनजीवन झल्काउने थरीथरीका चित्रलाई अवलोकनकर्ताहरूले रुचिपूर्वक हेरेको चित्रकार कर्ण मास्केले बताए  चिनियाँ कलाकारहरूलाई नेपालमा बोलाएर सयुंक्त प्रदर्शनी गर्नेबारे समेत छलफल भएको उनले जनाए  बेइजिङपछि चीनका अन्य सहरहरूमा समेत सोही चित्रकला प्रदर्शित हुनेछन् मास्केले भने  

	राजनीतिक अस्थिरताबीच पनि महोत्सवले कला संस्कृतिका क्षेत्रमा नेपाल धनी छ भन्ने सकारात्मक सन्देश दिएको छ दुवै मुलुकका नयाँ पुराना कलाकर्मीहरू बीच यसले प्रतिभा प्रर्दशन गर्ने ढोका खोलिएको बताउँदै चीनका लागि नेपाली राजदूत महेश मास्केले भने कला क्षेत्रलाई माथि उठाउन यस्ता कार्यक्रमले निरन्तरता पाउनु आवश्यक छ   

	सरकारी उदासिनताका कारण नेपालको ललितकला क्षेत्र पिछडिएका कुराले भने कलाकारहरू पिरोलिएका रहेछन्  रंग र रेखा खेल्ने तरिका सबैको उही नै हो तर चिनियाँ कलाकारहरू आर्थिक रूपमा धेरै सम्पन्न रहेछन् दुई मुलुकबीचको कलाकारितामा रहेका भिन्नताबारे मानन्धर बोले हामीसँग थुप्रै प्रतिभावान् कलाकारहरू छन्  बजेट अभावकै कारण यस क्षेत्रको वृत्ति विकासमा सोचे अनुरूप काम गर्न सकिएको छैन  अर्का कलाकर्मी कर्माचार्यले चिनियाँ कलाकृति आफ्नैपनमा बाँधिएको अनुभव सुनाए  अन्य कुराझैं हाम्रा कलाकृतिलाई पनि पश्चिमा हावाले छोएको छ उनले भने चिनियाँहरूमा भने यसको असर अत्यन्तै न्यून देखियो  

	चिनियाँ मन्त्रीको लेखले जुरायो पेन्टिङ एक्जिबिसनको शीर्षक बेइजिङ प्रदर्शनीको शीर्षक चिनियाँ उपविदेश मन्त्री फु यिङको लेखले जुराएको दूतावासले खुलाएको छ  फ्रेन्डसिप एक्रोस हिमालयाज हिमालपारिको मित्रता प्रदर्शनी गतसाता सोमबारदेखि तीन दिनसम्म चलेको थियो  नेपाल भ्रमणका बखत गत अगस्ट  मा मन्त्री यिङले अंग्रेजी दैनिक काठमान्डु पोस्टमा प्रकाशित गरेको लेखकै आधारमा शीर्षक तय भएको हो  नेपाल र चीन हिमाल वारिपारिका घनिष्ठ मित्र भएको उल्लेख गर्दै उनले दुई मुलुकबीचको ऐतिहासिक सांस्कृतिक सम्बन्धलाई लेख मार्फत केलाएकी छन्  चिनियाँ संस्कृति मन्त्रालय मातहतको चाइना कल्चर एकेडेमी अफ पेन्टिङ सँगको सहकार्यमा दूतावासले चित्रहरू संकलित पुस्तक समेत प्रकाशित गरेको छ  उहाँ मन्त्री फु यिङ कै लेखबाट प्रदर्शनीको शीर्षक जुराइएको जानकारी गराउँदा उहाँले खुसीसँगै आश्चर्य व्यक्त गर्नुभयो चीनका लागि नेपाली राजदूत महेश मास्केले भने सुरुमा नेपाल चाइना आर्ट एक्जिबिसन राख्ने सल्लाह भए पनि एकेडेमीका महासचिव एलेन वुले यसका अगाडि फ्रेन्डसिप एक्रोस हिमालयाज पनि जोड्ने प्रस्ताव राख्नुभएको थियो  
"
