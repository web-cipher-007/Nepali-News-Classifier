डिसीमा दुतावासको नेपाल प्रर्वद्वन कार्यक्रमअमेरिका स्थित नेपाली राजदूतावासले वासिङगटन डिसीमा नेपाल प्रवर्द्धन गर्ने उद्देश्यले शनिबार र आइतबार नेपाल प्रवर्द्धन सम्बन्धी कार्यक्रमहरुको आयोजना गर्‍यो  "
	अमेरिका स्थित नेपाली राजदूतावासले वासिङगटन डिसीमा नेपाल प्रवर्द्धन गर्ने उद्देश्यले शनिबार र आइतबार नेपाल प्रवर्द्धन सम्बन्धी कार्यक्रमहरुको आयोजना गर्यो   
	कार्यक्रमहरुको उद्देश्य विदेशीहरुलाई नेपालको कलासंस्कृति व्यापारपर्यटन तथा प्राकृतिक सुन्दरताको बारेमा परिचित गराई उनीहरुलाई नेपालमा लगानी गर्न र नेपाल भ्रमण गर्न आकषिर्त गराउनु रहेको दुताबासले जनाएको छ   
	एम्बेसी ओपन हाउस अन्र्तगत पहिलो दिन राजदूत निवासमा विहान दश बजे देखि सांझ चार बजेसम्म विदेशीहरुको जमघट गराईएको थियो  वासिङगटन डिसीमा संसार भरका कला एवं संस्कृति प्रवर्द्धन गर्दै आएको स्थानीय गैरनाफामुलक संस्था कल्चर टुरिजम डिसी ले केही हप्ता अघि नै यस कार्यक्रमको प्रचार प्रसार गर्दै आएको र सो दिन आगन्तुकहरुलाई कार्यक्रमस्थल सम्म आउने जाने व्यवस्था गरेको थियो   
	यस्तै खाले कार्यक्रमहरु डिसीमा रहेका चालीस वटा दूतावासहरुले सोही दिन आयोजना गरेका थिए  हजारौं संख्यामा दर्शकहरुले सो कार्यक्रमको अवलोकन गरेका थिए  
	नेपाली राजदूतावासले आयोजना गरेको नेपाल प्रवर्धन कार्यक्रममा राजदूत निवास वरपरको वातावरण नेपाली गीत संगीतले गुन्जायमान गरिएको थियो भने आगन्तुकहरुले नेपाली खानाको स्वाद लिएका दुतावासको प्रेस विज्ञप्तीमा उल्लेख छ   
	आगन्तुकहरुले नेपालको प्राकृतिक सुन्दरता र सांस्कृतिक विविधताबारेको श्रव्य दृश्य प्रशारण हेरेका थिए  कार्यक्रममा नेपाली लोक भाकाका गीत संगीत पस्किएको थियो भने नेपाली हस्तकलाका सामाग्रीहरुको प्रर्दशित थिए   
	दूतावासले आगन्तुकहरुलाई नेपाल सम्बन्धी जानकारी उपलब्ध गराएको थियो भने कार्यक्रममा नेपाली रेष्टुरेन्टहरुले आगन्तुकहरुका लागि निशुल्क नेपाली खाजा छोईला आलु तामा फुरनदाना र पकौडाको व्यवस्था गरेका थिए  आईतबार अमेरिकन युनिर्भसीटीको ग्रीनवर्ग थिएटरमा विदेशीहरुलाई लक्षित गरी नेपालको गीत नृत्य तथा सांस्कृतिक विविधता समेटिएको सांस्कृतिक कार्यक्रम आयोजना गरिएको थियो   
	कार्यक्रममा परम्परागत चरिया नृत्य बज्रयोगीनी नृत्य लगायत मारुनी भोजपुरी नेवारी नृत्यहरु प्रदर्शन गरिएको थियो  अमेरिकी आगन्तुकहरुले नेपालका चर्चित लोक तथा दोहोरी गीत एवं नृत्यहरुको भरपुर आनन्द लिएका थिए  राजदूत डा शंकरप्रसाद शर्माले आगन्तुकहरुको स्वागत गर्दै नेपालको सांस्कतिक विविधता पर्यटनको सम्भाव्यता आकर्षणबारे जानकारी गराएका थिए भने उपनियोग प्रमुख अर्जुन कान्त मैनालीले धन्यवाद ज्ञापन गरेका थिए   
	 
	 
	 
"
