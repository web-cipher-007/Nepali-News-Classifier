उत्तरपूर्वेली भारतीयमाथि आक्रमणको हल्लाले नेपाली त्रसितभारतको दक्षिणपश्चिमी राज्य कर्णाटकको बेंग्लोरमा उत्तर पूर्वेली भारतीयहरुमाथि आक्रमण भएको हल्ला फैलिएपछि त्यहां अध्ययन तथा काम गरिरहेका नेपालीहरु आफूहरुमाथि पनि हमला हुन सक्ने भन्दै त्रसित बनेका छन्  "
	भारतको दक्षिणपश्चिमी राज्य कर्णाटकको बेंग्लोरमा उत्तर पूर्वेली भारतीयहरुमाथि आक्रमण भएको हल्ला फैलिएपछि त्यहां अध्ययन तथा काम गरिरहेका नेपालीहरु आफूहरुमाथि पनि हमला हुन सक्ने भन्दै त्रसित बनेका छन्   
	यद्यपि भारतको केन्द्र तथा कर्णाटक राज्य सरकारले आक्रमणको हल्ला निराधार भएको भन्दै नआत्तिन आव्हान गरेको छ  भारतको पूर्वोत्तर राज्य आसाममा हालै बोडो आदिवासी र मुस्लिमहरुबीच भड्किएको दंगासंग जोडिएर यी हल्लालाई हेरिएको छ  आक्रमण भएका हुन् वा होइनन् तथा ती हल्ला कसले फैलाए भन्नेबारे अझैसम्म प्रष्ट हुन सकेको छैन   
	उत्तर पूर्वी राज्यका भारतीयहरुमाथि आक्रमण हुंदा उनीहरुसंग अनुहार मिल्दोजुल्दो भएकाले नेपालीहरु पनि परेको हुनसक्ने हल्ला फैलिएको थियो   
	के सांचो हो भन्ने कसैलाई पनि थाहा छैन  तर आक्रमण भएको भनेर हल्ला व्यापक भएपछि हामीजस्ता नेपाली विद्यार्थीहरु त्रसित भएका छौं बंग्लोरस्थित एसजीआर कलेजमा नर्सिंगमा बिएस्सी गरिरहेकी छात्रा शिला पन्थीले भनिन्   
	पछिल्लो हल्ला फैलिएपछि नेपालीहरुको अवस्थाबारे बुझ्न बेग्लोरमा सक्रिय रहेका प्रवासी नेपाली संघका उपाध्यक्ष रामचन्द्र भण्डारीले नेपालीहरुमाथि आक्रमण भएको नपाइएको कान्तिपुरलाई बताए   
	नेपाली विद्यार्थी कामदार र बेंग्लोर प्रहरीसंग हामी निरन्तर सम्पर्कमा छौं  नेपालीहरुमाथि कुनै खालको आक्रमण भएको छैन  आक्रमणका कुरा सबै अफवाह हुन् बेंग्लोरबाट भण्डारीले फोनमा भने   
	अफवाहकै कारण नजिकै रहेको परीक्षाको तयारी पनि नेपाली विद्यार्थीहरुले ढुक्कसाथ गर्न पाएका छैनन्   
	अर्को हप्तादेखि परीक्षा शुरु हुंदैछ  एकातिर परीक्षाको तयारीको तनाव अर्कोतिर अनेक हल्ला फैलिएपछि हामी चिन्तित भएका छौं राजीव गान्धी युनिभर्सिटीमा बिएस्सी नर्सिंगमा अध्ययनरत लिसा खड्काले भनिन्   
	यद्यपि कलेज प्रशासनले आफूहरुलाई पूर्ण सुरक्षाको प्रत्याभूति दिएको उनीहरुले बताए   
	स्वयम् कलेजका अध्यक्ष शिक्षक शिक्षिकाहरुले हामीलाई भेटेर सुरक्षाको पूर्ण प्रबन्ध भएको र कुनै पनि चिन्ता नलिन भन्नुभएको छ  साथै हल्ला पछाडि नलाग्न भन्नुभएको छ   बेंग्लोरबाट करिब एक घण्टाको दूरीमा पर्ने मेलामंगलास्थित जुपिटर कलेजमा नर्सिंग पढिरहेकी केशरी महर्जनले भनिन्   
	तर हल्लाकै कारण केही नेपाली विद्यार्थी घर फर्किएको र केही तयारीमा समेत रहेको बताइएको छ   
	त्रासका कारण थोरैसंख्यामा नेपाली विद्यार्थी खासगरी परीक्षा सकेर बसेकाहरु नेपाल फर्किएका छन्  तर आत्तिएर पढाई छोडेर जानुपर्ने अवस्था यहां बिल्कुल छैन भण्डारीले भने   
	आक्रमणकै हल्लाका कारण उत्तर पूर्वी भारतीय राज्यका विद्यार्थी तथा कामदारहरु दुई दिनयता ठूलो संख्यामा आआफ्नो घर फर्किरहेका छन्  बेंग्लोरस्थित रेल स्टेशनहरुमा उत्तरपूर्वेली भारतीयहरुको ठूलो भीड लागेको दृश्यहरु भारतीय टेलिभिजनहरुले प्रसारण गरेका छन्  कर्णाटकका मुख्यमन्त्री जगदीश सेट्टारले सुरक्षाको प्रत्याभूति दिएपनि बंग्लोर छाडेर जाने क्रम रोकिएको छैन   
	त्यस्तै हल्लाका कारण मुम्बई पुणे र हैदरावाद जस्ता शहरबाट पनि उत्तरपूर्वी राज्यका भारतीयहरु घर फर्किरहेको खबर यहांका सञ्चारमाध्यमहरुमा आएको छ  आसाममा भएको दंगामा मुस्लिमहरु मारिएको विरोधमा केही दिनअघि मुम्बईमा भएको प्रदर्शनले हिंसात्मक रुप समेत लिएको थियो  केही व्यक्तिको ज्यान गएको उक्त घटनामा धार्मिक दंगा फैलाउन खोज्ने तत्वहरुको षड्यन्त्र रहेको आशंका मुम्बई प्रहरीले गरेको छ   
	नेपाली दूतावास सक्रिय  
	नेपालीहरुमाथि पनि आक्रमण भएको हुनसक्ने अपुष्ट खबरहरु आएपछि दूतावास वस्तुस्थिति बुझ्न सक्रिय भएको थियो  दूतावासले बिहीवारै भारत सरकारलाई पत्र लेखी त्यहां रहेका नेपालीहरुको सुरक्षाका लागि अनुरोध पनि गरेको छ  भारतका लागि नेपालका कार्यवाहक राजदूत खगनाथ अधिकारीले भारतीय विदेश मन्त्रालयमा नेपाल मामिला हेर्ने सहसचिव अखिलेश मिश्रलाई भेटी नेपालीहरुमाझ रहेको त्रासको वातावरणबारे जानकारी गराएका थिए  जवाफमा मिश्रले भारत सरकारले सुरक्षाको पूर्ण प्रत्याभूति गर्ने उल्लेख गर्दै नेपालीहरुलाई कुनै खालको खतरा नरहेको बताएको अधिकारीले जानकारी दिए   
	हामीले परिस्थितिको नियमित अनुगमन गरिरहेका छौं  नेपालीहरुमाथि आक्रमण भएको भनेर पुष्टि गर्ने घटना अहिलेसम्म आएका छैनन् अधिकारीले भने  उनले सुरक्षाको प्रत्याभूति भएकाले कसैलाई पनि नआत्तिन र हल्लाका पछाडि नलाग्न अनुरोध पनि गरे   
	 
	 
	 
	 
	 
	 
	 
	 
	 
	
"
