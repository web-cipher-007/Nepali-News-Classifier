 पाकिस्तानमा सरकारसेना विवाद चर्कियोपाकिस्तानी सेनालाई दबाबमा राख्न अमेरिकासँग मद्दत मागेको भनिएको मेमो लाई लिएर पाकिस्तानमा सरकार र सेनाबीच विवाद चर्किएको छ  "
	पाकिस्तानी सेनालाई दबाबमा राख्न अमेरिकासँग मद्दत मागेको भनिएको मेमो लाई लिएर पाकिस्तानमा सरकार र सेनाबीच विवाद चर्किएको छ   
	प्रधानमन्त्री युसुफ रजा गिलानीले पद दुरुपयोग गरेको आरोपमा बुधबार सेनासँग निकट रक्षासचिव नइम खालिद लोधीलाई हटाएका छन्  सेनाले मेमो प्रकरणले गम्भीर परिणाम ल्याउने चेतावनी दिएलगत्तै प्रधानमन्त्री गिलानीले रक्षासचिवलाई हटाएका हुन्   
	नागरिक सरकार र सेनाबीच पुलको काम गरिरहेका लोधी अवकाशप्राप्त लेफ्टिनेन्ट जनरल हुन्  उनको स्थानमा गिलानीले आफूनिकट क्याबिनेट सचिव नर्गिस सेथीलाई ल्याएका छन्   
	गत सोमबार एक चिनियाँ अखबारलाई अन्तर्वार्ता दिँदै गिलानीले सेना प्रमुख अस्फाक पर्वेज कयानी र गुप्तचर प्रमुख अहमद सुजा पासाले संविधानविपरीत काम गरिरहेको बताएका थिए  त्यतिबेला कयानी चीन भ्रमणमा थिए  यसलाई सेनाले आफ्नो छवि धमिल्याउने षड्यन्त्र ठानेको छ  मेमो प्रकरणमा सरकारी अनुमतिबिनै सेनाले अदालतमा वकपत्र बुझाएपछि गिलानी क्रुद्ध बनेका हुन्   
	सेनाद्वारा बुधबार जारी विज्ञप्तिमा प्रधानमन्त्रीको भनाइले गम्भीर परिणाम ल्याउन सक्ने उल्लेख छ  सेना र गुप्तचर प्रमुखविरुद्ध सम्माननीय प्रधानमन्त्रीले लगाएको आरोप योभन्दा थप गम्भीर हुन सक्दैन सेनाले भनेको छ संविधान उल्लंघन भएको भन्दै अधिकृतहरूमाथि दुर्भाग्यपूर्ण रूपमा अभियोग लगाइएको छ   
	प्रधानसेनापति कयानी मंगलबार चीन भ्रमणबाट फर्किएका थिए  लगत्तै गिलानीको आरोपप्रति गम्भीर चासो राख्दै उच्च सैन्य अधिकारीहरूसँग छलफल गरे  रक्षासचिवलाई अपदस्थ गरिएलगत्तै बुधबार कयानीले पि्रन्सिपल स्टाफ अफिसर्स बैठक डाकेका थिए  उनले बिहीबार पनि उच्च कमान्डरहरूको बैठक राखेका छन्  
	प्रधानमन्त्रीले लोधीमाथि राज्यका निकायहरूबीच असमझदारी पैदा गरेको आरोप लगाएका छन्  गत डिसेम्बर  मा मेमोगेटबारे सर्वोच्च अदालतमा सुनुवाइका क्रममा लोधीले पाकिस्तानी सेना र गुप्तचर निकाय आईएसआई मा रक्षा मन्त्रालयको कुनै नियन्त्रण नरहेको बताएका थिए  उनको यस भनाइको सरकारले कडा प्रतिक्रिया जनाएको थियो  प्रधानमन्त्री गिलानीले संसद्मा सम्बोधन गर्दै सेना र सरकारबीच कुनै मतभेद नभएको बताएका थिए   
	 दशकको इतिहास भएको पाकिस्तानमा सेनाले पटकपटक कु मार्फत आधाभन्दा बढी समय शासन गरेको छ  त्यसैले मेमो प्रकरणमा चर्किएको विवादले पनि धेरैलाई सशंकित तुल्याएको छ   
	सर्वोच्च अदालतले मंगलबार मात्रै भ्रष्टाचार प्रकरणमा पाकिस्तानी राष्ट्रपति असिफ अली जर्दारी र प्रधानमन्त्री दुवैमाथि कारबाही हुन सक्ने चेतावनी दिएको थियो   
	दशक लामो सैन्य तानाशाहपछि  मा राष्ट्रपति बनेका जर्दारीका लागि मेमोगेट काण्ड सबैभन्दा ठूलो संकट बनेको छ  शक्तिशाली र कु मा कहलिएको पाकिस्तानी सेनाले यसलाई अवसरका रूपमा लिन्छ कि भन्ने धेरैको आशंका छ  यसैबीच सेनाले तत्कालै रावलपिण्डीस्थित इकाईको कमान्डर परिवर्तन गरेको छ  विगतका कुहरूमा महत्त्वपूर्ण भूमिका खेलेको उक्त  बि्रगेडको नयाँ कमान्डर बि्रगेरियड जनरल सर्फराज अलीलाई बनाइएको छ  
	मेमोगेट काण्ड 
	अमेरिकाद्वारा गत मे  मा एबोट्टावादमा अलकायदा नाइके ओसामा बिन लादेन मारिएपछि सम्भावित पाकिस्तानी सेनाको कु रोक्न आग्रह गर्दै सोही महिना अमेरिकी नौ सेनाका तत्कालीन प्रमुख माइक मुलेनलाई उक्त मेमो पठाइएको थियो  
	पाकिस्तानी मूलका अमेरिकास्थित व्यवसायी मन्जुर एजजले गत अक्टोबरमा फाइनान्सियल म्यागेजिनमा इस्लामावादका लागि पूर्वअमेरिकी राजदूत हसैन हक्कानीले उक्त मेमो को मस्यौदा तयार पारेर आफूलाई पठाउन भनेको र त्यसमा जर्दारीको पनि समर्थन रहेको दाबी गर्दै स्तम्भ लेखेपछि यो विषय बाहिर आएको हो   
	यो घटना बाहिर आएपछि मुलेनले राजीनामा दिएका छन् भने हक्कानी र जर्दारी दुवैले यसलाई अस्वीकार गरेका छन्  पाकिस्तानी सर्वोच्च अदालतले घटनाबारे न्यायिक छानबिन गर्न आदेश दिएको छ  मेमोबाट चिढिएको सेनाले अदालती छानबिनको समर्थन गरेको छ  
	 
	 
	
"
