कार्कीको एग्रिमो अस्वीकृतिको संकेतभारतका लागि राजदूत प्रस्तावित माओवादी नेता राम कार्कीको एग्रिमो सम्भवतः अस्वीकृत भएको बुझ्न अब कठिन छैन  तर भारत र नेपाल दुवैले आधिकारिक रूपमा मुख खोलेका छैनन् "
	भारतका लागि राजदूत प्रस्तावित माओवादी नेता राम कार्कीको एग्रिमो सम्भवतः अस्वीकृत भएको बुझ्न अब कठिन छैन  तर भारत र नेपाल दुवैले आधिकारिक रूपमा मुख खोलेका छैनन्  
	यसबीचमा एग्रिमो अस्वीकृतिका कारणबारे अनेक चर्चापरिचर्चा पनि चुलिए  गोर्खाल्यान्ड आन्दोलनप्रति कार्कीले विगतमा दर्शाएको समर्थन उनकी श्रीमती भारतीय नागरिक रहेको तथा सिक्किम राज्यमा सरकारी सेवामा कार्यरत भएको जस्ता कारण बाहिर आए  
	भारतीय आधिकारिक स्रोतहरूले अनौपचारिक छलफलका क्रममा ती कारणबारे पुष्टि नगरे पनि दिल्ली उच्च न्यायालयको कार्की सम्बन्धित मुद्दालाई इंगित गरेका थिए  यद्यपि नेपालमा सशस्त्र युद्ध चलिरहेका बेला सन्  मा नयाँदिल्लीमा पक्राउ परेका कार्कीलाई उक्त अदालतले त्यसबेला कुनै सजाय नसुनाएको कान्तिपुरलाई प्राप्त आधिकारिक कागजातहरूले पुष्टि गरेको छ  
	यस्तै भारतीय प्रहरीको विशेष एकाई स्पेसल सेलले अदालतमा बुझाएको आफ्नो स्टाटस रिपोर्ट अर्थात् वस्तुस्थिति विवरणमा समेत भारतीय माओवादीसँग कार्कीको सम्बन्ध पुष्टि हुने गरी कतै उल्लेख छैन  तथापि उक्त विवरणमा त्यसबेला कार्कीसहित चार नेपाली नागरिकको गतिविधि मुलुक भारत को हितप्रतिकूल रहेकाले क्विट इन्डिया नोटिस अर्थात् भारत छोड सूचना थमाई सीमास्थित नेपाली सुरक्षा निकायलाई बुझाएको लेखिएको छ   
	वास्तविकता यस्तो रहेछ  
	 जुलाई  को अपराह्न करिब साढे  बजे नयाँदिल्लीको मन्डी हाउसनजिक त्रिवेणी कला संगममा बैठक गरिरहेका बेला नौ भारतीय र कार्कीसहित चारजना नेपाली नागरिकलाई प्रहरीको स्पेसल सेलले पक्राउ गरेको थियो  पक्राउ पर्नेमा भारतीय पत्रकार एवं अधिकारकर्मीहरू आनन्दस्वरूप बर्मा पंकज सिंह अनुप सराया गौतम नवलखालगायत थिए  चार नेपाली नागरिकमा कार्कीसहित महेश्वर दाहाल अदीति शाह र मोतीप्रसाद रिजाल थिए  स्पेसल सेलले दिल्ली उच्च न्यायालयलाई बुझाएको आफ्नो स्टाटस रिपोर्ट मा नेपाली दूतावासले उपलब्ध गराएको विवरण उद्धृत गर्दै पार्थ क्षेत्री भनिने राम कार्कीको माओवादी प्रमुख प्रचण्डसँग सम्बन्ध रहेको तथा उनी प्रतिबन्धित अखिल भारतीय नेपाली एकता समाजको सक्रिय सदस्य भएको उल्लेख गरेको थियो   
	महेश्वर दाहालको परिचय भने अखिल भारत नेपाली एकता समाजले दिल्लीमा प्रकाशन गर्ने माओवादी पत्रिका नेपाली आवाज को सम्पादक तथा भारतमा माअेावादी नेताहरूको सम्पर्क एवं बासस्थान उपलब्ध गराउने व्यक्तिका रूपमा दिइएको थियो  
	अदीति शाह एकता समाजको महिला शाखाकी अग्रणी नेतृ दिल्ली प्रदेश कमिटीकी सम्पर्क व्यक्ति र दक्षिण एसियाली जनपत्रकार संगठनकी सदस्य रहेको उल्लेख थियो  मोतीप्रसाद रिजाल एकता समाजको दिल्ली प्रदेश कमिटीको अध्यक्ष माओवादी नेताहरूको सम्पर्क तथा बासस्थान उपलब्ध गराउने व्यक्ति भएको रिपोर्टमा लेखिएको थियो   
	उनीहरूले गोप्य बैठक गरिरहेको स्पेसल सेलले उल्लेख गरे पनि भारतनेपाल जनएकता मञ्चका तर्फबाट पत्रकार बर्माले त्यसताका जारी गरेको वक्तव्यमा नेपालमा मानव अधिकार रक्षाबारे छलफल गर्न खुला स्थानमा बैठक राखिएको उल्लेख छ  
	नेपालमा संकटकाल लगाइएपछि मानव अधिकारको व्यापक उल्लंघन भएको र माओवादको बहाना बनाएर दक्षिण एसियामा विदेशी हस्तक्षेप बढिरहेकाले त्यसको विरोधमा अगस्ट  मा बृहत् सम्मेलन आयोजना गर्ने तयारीका लागि उक्त बैठक डाकिएको वक्तव्यमा दाबी गरिएको छ   
	पक्राउपछि सबै  जनालाई नयाँदिल्लीकै लोधी कोलोनीस्थित स्पेसल सेलको कार्यालयमा ल्याइएको थियो  उक्त घटनाको भारतमा सञ्चारकर्मी तथा अधिकारकर्मीहरूले व्यापक विरोध गरे  फलतः त्यसै दिन पक्राउ परेका नौ भारतीय नागरिक रिहा भए  कार्कीसहित चार नेपालीलाई भने स्पेसल सेलको कार्यालयबाट विदेशी नागरिक दर्तासम्बन्धी फरेनर रिजनल रजिस्ट्रेसन अफिस मा लगियो  त्यहाँ पनि सोधपुछपछि राति  बजे क्विट इन्डिया नोटिस थमाइयो र भोलिपल्ट दिउँसो करिब  बजे उत्तर प्रदेशस्थित भारतनेपाल सीमाको रुपैडिया चेकपोस्टमा पुर्याएर उनीहरूलाई बाँके प्रहरीको जिम्मा लगाइयो   
	नेपाली प्रशासनलाई बुझाइएको खबर अखबारमा आएपछि उनीहरूको सुरक्षाबारे चिन्तित हुँदै बर्माले वस्तुस्थितिबारे जानकारी मागसहित भारतको केन्द्रीय सरकारविरुद्ध दिल्ली उच्च न्यायलयमा बन्दी प्रत्यक्षीकरण रिट हाले  कार्कीकी श्रीमती शेराब शेन्गाले पनि बन्दी प्रत्यक्षीकरण रिट हालिन्  रिटमा कार्की भारतीय नागरिक रहेको पनि दाबी गरिएको थियो  सिक्किमकी शेन्गाले कार्कीसँग सन्  मा हिन्दु परम्पराअनुसार आफ्नो विवाह भएको र कार्कीले भारतीय नागरिकताका लागि आवेदन दिन सक्ने भए पनि सन्  को नेपालभारत मैत्री सन्धिले नेपालीहरूलाई प्रदान गरेको सुविधालाई ध्यानमा राख्दा त्यस्तो आवेदन जरुरी नरहेको रिटमा दाबी गरेकी थिइन्   
	चारै जनालाई नेपाल सरकारसमक्ष बुझाइएकोबारे त्यसबेला अनभिज्ञ रहेको अदालतले रिट लगत्तै मुद्दाको छिनोफानो नभएसम्म उनीहरूलाई नबुझाउन सरकारलाई आदेश दिनुका साथै कारण देखाऊ सूचना जारी गर्यो  सरकारका तर्फबाट स्पेसल सेलका एसिस्टेन्ट कमिस्नर राजवीर सिंहको नाम र हस्ताक्षर भएको स्टाटस् रिपोर्ट अदालतमा बुझाइयो  पक्राउ परेका चार जनाको गतिविधि भारतको हितविपरीत पाइएकाले विदेशी नागरिक ऐनअन्तर्गत क्विट इन्डिया नोटिस थमाई नेपाली प्रशासनलाई बुझाइएकोे स्पेसल सेलले अदालतलाई जानकारी गरायो   
	जवाफ आएपछि अदालतले  अगस्ट  मा फैसला सुनायो  बर्मा र सेन्गाको रिटको आशय उस्तै रहेको भन्दै न्यायाधीशद्वय दलवीर भण्डारी र आरएस सोधीको इजलासले दुवैको हकमा एउटै फैसला सुनाएको थियो  उनीहरूलाई नेपाली प्रशासनसमक्ष बुझाउने भारत सरकारको कदम कानुनविपरीत नरहेको निष्कर्ष निकाल्दै अदालतले दुवै रिट खारेज गरिदियो  यद्यपि निवेदनकर्ता शेन्गाका श्रीमान् कार्कीको अवस्थाबारे नेपाल सरकारसँग गम्भीर रूपमा बुझेर उनलाई खबर गरिदिन भारत सरकारलाई आदेश भने भयो  
	 
	सुटुक्क दिल्ली आए 
	 
	एग्रिमो प्रकरण चर्किरहेका बेला कार्की स्वयं नयाँदिल्ली आएर त्यसबारे बुझेर गएको खुलासा भएको छ  उच्च भारतीय राजनीतिक नेतृत्वले त्यससम्बन्धमा पुष्टि गरे पनि विस्तृत विवरण भने खुलाउन चाहेन  त्यसबारे कार्कीसँग बुझ्ने अनेक पटकको प्रयास पनि सफल हुन सकेन   
	यसैबीच दिल्ली उच्च न्यायालयको आफू सम्बन्धित मुद्दालाई भारत सरकारले एग्रिमो स्वीकृत नगर्ने आधार बनाउन लागेको सुनिएको भन्दै कार्कीले पत्रकार बर्मालाई पनि टेलिफोन गरेका थिए   को उक्त घटनामा कार्कीसँगै पक्राउ परेका बर्माले त्यसको पुष्टि गर्दै भने दिल्ली उच्च न्यायालयको मुद्दालाई आधार बनाउन खोजिएको हो भन्ने कुरा आफूले सुनेको उहाँले भन्नुभयो र त्यसको वास्तविकता के हो भन्ने उहाँको जिज्ञासा थियो   
	 
	 
	 
	
"
