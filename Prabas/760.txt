संघीय बजेटबारे जान्न अर्थ टोली अष्ट्रेलियामा अष्ट्रेलियाको बजेट बिनियोजन र यसको स्वरुप र प्रक्रियाको बारेमा जानकारी लिने उद्देश्यले अर्थमन्त्रालयको एक टोली अष्ट्रेलिया आइपुगेको छ  "
	अष्ट्रेलियाको बजेट बिनियोजन र यसको स्वरुप र प्रक्रियाको बारेमा जानकारी लिने उद्देश्यले अर्थमन्त्रालयको एक टोली अष्ट्रेलिया आइपुगेको छ  भावी नेपालको बजेट निर्माण र बिनियोजनमा यहाँको अध्ययन उपयोगी हुने धारणाका साथ टोली यहाँ आएको हो   
	अर्थ मन्त्रालय बजेट बिभागका सहसचिव लोकदर्शन रेग्मी सहितको नेतृत्वमा आएको सात सदस्यीय टोली अष्ट्रेलियाको बजेट बिनियोजन नितिगत प्रक्रिया र स्वरुपका बारेमा अध्ययन गर्न आएको हो  नेपाल संघीय स्वरुपमा जान लागेको र संघीय स्वरुपमा जाँदा कस्तो किसिमको बजेट निर्माण गर्ने र यसको प्रक्रियाहरु कस्तो हुने हो भन्ने जानकारी लिनका लागि टोली यहाँ आएको हो   
	बजेट निर्माण र बिनियोजन गर्दा केन्द्रीय राज्य र संघीय राज्यबीचमा मिलाउनुपर्ने सम्बन्ध यसलाई प्रभावकारी बनाउन के गर्नुपर्ने र यसको उचित बाँडफाँड कसरी गर्न सकिन्छ भन्ने बिषयमा अध्ययन र जानकारी लिनका लागि अर्थ टोली अष्ट्रेलिया आएको अष्ट्रेलियाका लागि नेपाली राजदुत रुद्र नेपालले ईकान्तिपुरलाई जानकारी दिए   
	अष्ट्रेलिया बिगत लामो समयदेखि संघीय राज्य संरचनामा सफल भएको र यससँग संघीय राज्यको बजेट सम्बन्धी प्रशस्त ज्ञान भएकाले अनुभव र ज्ञान हाँसिल गर्नका लागि अर्थ टोली अष्ट्रेलिया आएको हो  टोलीसँगै रहेका दुतावासका उपनियोग प्रमुख लोकराज थापाले टोलीले यहाँका अष्ट्रेलियाको केन्द्रीय सरकार र राज्य सरकारका अर्थ मन्त्रालयका अधिकारीहरु बजेट सम्बन्धी बिज्ञहरुका साथै अन्य ब्यक्तिहरुसँग छलफल र भेटघाट गरिरहेको छ  भेटघाटका क्रममा यहाँको अर्थब्यवस्था र बजेट निर्माण सम्बन्धमा अनुभव र ज्ञान आदानप्रदान भएको उनले जानकारी दिए  यहाँको सफलताको अनुभव र अध्ययनले नयाँ नेपालको बजेट प्रणालीलाई अझ सहज र सरल बनाउन मद्दत पुर्याउने टोलीका सदस्यहरुले जानकारी दिएका छन्  दुई दिनअघि आएको टोली एक साता लामो अध्ययन पश्चात नेपाल फर्किने जानकारी राजदुत नेपालले दिए 
"
