भारतमा क्षेत्रीय शक्ति बलियो बन्दैविधानसभा चुनावको नतिजासँगै भारतीय राजनीतिमा तेस्रो मोर्चाको अवधारणाले फेरि प्रवेश पाएको छ  क्षेत्रीय शक्तिहरूको सम्भावित तेस्रो मोर्चाका हर्ताकर्ताका रूपमा हेरिएका प्रमुख नेताहरूले तत्कालका लागि त्यस्तो समूह गठनको सम्भावनालाई नकारे पनि अलग रूपमै समेत केन्द्रीय राजनीतिमा यिनीहरूको प्रभाव अझ बढ्ने संकेत देखिएका छन्  "
	विधानसभा चुनावको नतिजासँगै भारतीय राजनीतिमा तेस्रो मोर्चाको अवधारणाले फेरि प्रवेश पाएको छ  क्षेत्रीय शक्तिहरूको सम्भावित तेस्रो मोर्चाका हर्ताकर्ताका रूपमा हेरिएका प्रमुख नेताहरूले तत्कालका लागि त्यस्तो समूह गठनको सम्भावनालाई नकारे पनि अलग रूपमै समेत केन्द्रीय राजनीतिमा यिनीहरूको प्रभाव अझ बढ्ने संकेत देखिएका छन्   
	क्षेत्रीय शक्तिको अघोषित एकताले नयाँदिल्लीलाई कतिपय महत्त्वपूर्ण नीतिबाट पछि हट्न बाध्य बनाएका दृष्टान्त खोज्न धेरै पछि र्फकनु पर्दर्ैन  प्रतिआतंकवाद राष्ट्रिय केन्द्र स्थापना गर्ने नयाँदिल्लीको प्रयासलाई राज्यका कतिपय अधिकार क्षेत्रमा केन्द्रले हस्तक्षेप गर्न खोजेको भन्दै पश्चिम बंगाल बिहार गुजरात तमिल नाडुलगायत राज्यका मुख्यमन्त्रीहरूले हालै सामूहिक प्रतिवाद गरेका थिए  
	चुनाव परिणामले उत्तर प्रदेशमा अर्काे क्षेत्रीय शक्ति समाजवादी पार्टीलाई सशक्त रूपमा स्थापित गराइदिएपछि महत्त्वपूर्ण नीतिहरूमा धेरै पक्षलाई विश्वासमा लिनुपर्ने बाध्यताबाट केन्द्र गुज्रनुपर्ने निश्चितप्रायः छ  नेपालसँग जोडिएको भारतीय राज्य उत्तर प्रदेशमा भएको राजनीतिक परिवर्तनले के अर्थ राख्ला त नेपालका लागि  
	संघीय भारतमा विदेश मामिला केन्द्रको क्षेत्राधिकारभित्र पर्ने विषय हो  यद्यपि यसको अर्थ छिमेकीसँग सीमा जोडिएका राज्यहरूको संवेदनशीलता र चासोलाई ध्यानमा नराखी नयाँदिल्लीले विदेश नीति अख्तियार गर्छ भन्ने होइन  आवश्यकताअनुसार सम्बन्धित राज्यहरूसँग छलफल गर्ने तथा सल्लाह लिने काम हुन्छ नै  तर क्षेत्रीय दलहरू शक्तिशाली बन्दै जाँदा नयाँदिल्लीको नीतिमा उनीहरूको अडान तुलनात्मक रूपमा बढी प्रतिविम्बित हुनेछ   
	समाजवादी पार्टीबाट उत्तर प्रदेशमा मुख्यमन्त्री बन्न लागेका अखिलेश यादवका चासोले पनि नेपालसँगको भारतीय सम्बन्धमा महत्त्वपूर्ण स्थान लिनेछ  नेपालसँग सीमा जोडिएका अन्य राज्यहरू विहार उत्तराखण्ड सिक्किम र पश्चिम बंगालका सरकारको धारणा पनि सुनिनेछन्   
	उदाहरणका लागि यो वर्षको पूर्वार्द्धमा भारतीय प्रधानमन्त्री मनमोहन सिंह बंगलादेश भ्रमणमा जाँदा नयाँदिल्ली र ढाकाले हस्ताक्षर गर्ने तयारी गरे पनि अन्तिम समयमा आएर पश्चिम बंगालकी मुख्यमन्त्री ममता बनर्जीले अस्वीकार गरेपछि टिस्टा सम्झौता त्यत्तिकै थन्किन पुग्यो  यो घटना नयाँदिल्लीका लागि ठूलो झड्का थियो  द्विपक्षीय सम्बन्धलाई तत्काल ठूलो असर पारेको जस्तो नदेखिए पनि ढाकाले टिस्टा सम्झौता नहुँदा खुबै चित्त दुखायो  छिमेकी मुलुकसँग सम्बन्ध सुधार गर्ने अभियानमा जोडतोडसाथ लागिरहेको नयाँदिल्ली अहिले बनर्जीलाई फकाएर टिस्टा सम्झौता टुंग्याउने प्रयासमा छ   
	यो कोरा कल्पना मात्रै हुन सक्छ तथापि यसरी राज्यहरूलाई विश्वासमा नलिई उनीहरूसँग चासोका विषयमा नयाँदिल्ली अघि बढे नेपालका हकमा पनि टिस्टाकै नियति दोहोरिने सम्भावना नकार्न सकिन्न  उदाहरणका लागि बिहार चासोका जलस्रोतसम्बन्धी कुनै आयोजनामा नेपालसँग सम्झौता गर्नुपरे नयाँदिल्लीमा नीतिश कुमारको बोलीको महत्त्वपूर्ण अर्थ हुनेछ   
	भारतीय राजनीतिमा पछिल्लो पटक सिर्जित यस्तो खालको परिस्थितिको सकारात्मक र नकारात्मक प्रभाव दुवै हुनेछन्  कतिपय अवस्थामा केन्द्र लचिलो भएर छिमेकी मुलुकसँग व्यवहार गर्दा राज्यले त्यसमा अवरोध सिर्जना गर्ने परिस्थिति बन्न सक्छ  असल केन्द्रीय नीतिहरू शक्तिशाली क्षेत्रीय नेताको महत्त्वाकांक्षाको सिकार बन्ने सम्भावना पनि रहन सक्छ  अर्काेतिर केन्द्रका गलत नीतिलाई सुधारी धरातलीय यथार्थका आधारमा छिमेकी मुलुकसँग सम्बन्ध अघि बढाउन सीमा जोडिएका राज्यहरूले मद्दत गर्न सक्छन्  उदाहरणका लागि केही महिनाअघि यो लेखक पटना भ्रमणमा गएका बेला भेट भएका मन्त्री तथा अन्य सरोकारवाला नेपाल र भारत जलस्रोतसम्बन्धी समस्या केन्द्रभन्दा बढी लचिलो भएर हल गर्न तत्पर देखिए  विहारका एक मन्त्री यतिसम्म अघि बढे कि नेपालको जलसंसाधन उपयोगमा नेपाल  
	भारत र चीनको त्रिदेशीय समझदारीबारे नयाँदिल्लीले राय मागे आफूहरूको सकारात्मक जवाफ हुनेसमेत उनले बताए   
	क्षेत्रीय शक्तिको छिमेकी भारतको समग्र नीतिमा महत्त्वपूर्ण प्रभाव बढ्ने परिस्थिति बन्दै गइरहेका बेला नेपालले पनि आफ्नो नीतिमा केही परिवर्तन ल्याएर बढी लाभ लिन सक्छ   वर्षे भारतीय गणतान्त्रिक इतिहासलाई गहिरिएर मूल्यांकन गर्दा अब कुनै एक दल विशेषले मात्रै ठूलो बहुमत ल्याउने वा नीतिहरूमा उसको मात्रै बोलवाला हुने परिस्थिति सायदै आउला  यो पृष्ठभूमिमा नेपालले नयाँदिल्लीलाई हेरेरमात्रै होइन सीमा जोडिएका भारतीय राज्यहरूलाई पनि आधार मानेर नीति बनाउन जरुरी छ  नयाँदिल्लीसँगको औपचारिक कूटनीतिको समानान्तरमा सीमा जोडिएका भारतीय राज्यहरूसँगको अनौपचारिक कूटनीति यसको प्रस्थान विन्दु हुन सक्छ  यद्यपि त्यसो गर्दा नयाँदिल्लीको संवेदनशीलता र अन्तर्राष्ट्रिय सम्बन्धको सीमालाई काठमाडौंले पर्याप्त ख्याल राख्नुपर्नेछ  
	
"
