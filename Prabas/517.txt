समुद्रपारिको तीज"तीजको रौनकले चिनियाँ सहरका नेपाली महिलालाई समेत छपक्कै छोपेको छ  हप्ता दिनअघि नै हङकङमा नाचगान सुरु भयो विभिन्न संघसंस्थाले तीज कार्यक्रम राखेका छन् ""
	तीजको रौनकले चिनियाँ सहरका नेपाली महिलालाई समेत छपक्कै छोपेको छ  हप्ता दिनअघि नै हङकङमा नाचगान सुरु भयो विभिन्न संघसंस्थाले तीज कार्यक्रम राखेका छन्  हङकङको मुटुमै अवस्थित काउलुन पार्क पियाजामा आइतबार भएको तीज विशेष कार्यक्रमले गाउँठाउँमै पुगेको झल्को दियो  आठ वर्षदेखि निरन्तर तीज कार्यक्रम गर्दै आएको हङकङ एकीकृत नेपाली समाज हिन्स ले यस वर्ष पनि महिलालाई कम्मर मर्काउने अवसर जुराएको हो  हङकङेली महिलाले पनि मौकाको राम्रै सदुपयोग गरे  कतिपयलाई हेर्दा लाग्थ्यो उनीहरू रमाइलो गर्ने क्षण फुत्काउनै चाहँदैनन्   
	भीडमा भेटिइन् रुपन्देही मंगलापुरकी कुमारी थापा  उहिले गाउँमा आफैं गाउने बजाउने गरेर नाचिन्थ्यो क्यासेटको जमाना आएपछि एउटै कलाकारले गाउँदा संसारै नाच्ने भए नाचिरहेकी  वर्षीया कमला केहीबेर छेउ लाग्दै बोलिन् तर मज्जा त आफैं गाउने बजाउनेमै थियो  नौ वर्षदेखि हङकङमा बसोबास गर्दै आएकी गुल्मीकी कमला खरेलले प्रवासमा तीज मनाएको यो पाँचौं रहेछ  यसरी सबै एकैठाउँमा भेला भएर नाच्दा गाउँतिरै भएजस्तो लाग्छ गुल्मी आँपचौरकी उनी फुर्किंदै बोलिन् जहाँ बसे पनि आफ्नो परम्परा भुल्न कहाँ सकिँदोरहेछ  
	र  उता र यताका तीजमा के फरक पाउनुभो  गाउँमा अलि बढी दुःख छ गीत पनि वेदनाका हुन्थे जिज्ञासामा उनी बोलिन् ठाउँ परिवेश अनुुसार यहाँ बढी रमाइला गीतमै रमाइन्छ  तीज सुरु हुनुअघि नै दर खान र ख्वाउनमा व्यस्त रहेको सुनाउने उनले तीजका दिन भने भोकै व्रत बस्ने समेत सुनाइन्   
	महिलाका पर्व भनिए पनि भीडमा पुरुष कम थिएन  रातो पहिरनमा सजिएका अधिकांश महिला भने सिंगारपटार गरी चिटिक्क परेका थिए  कतिपय मोबाइलबाटै नेपाली परम्परा कैद गर्न व्यस्त देखिन्थे  कतिपय चिनियाँ लगायत अन्य समुदायलाई आयोजकले निम्तै दिएका थिए  हाम्रो संस्कृति र परम्परा विदेशीलाई पनि चिनाउनुपर्यो नि हिन्सका अध्यक्ष बुद्धिबहादुर थापाले भने अब तीज कुनै धर्म वा जात विशेषको भन्ने पनि त रहेन  कुनै जमानामा वर्ष दिनको दुःख वेदना गीतमार्फत पोख्ने पर्व अब रमाइलोमा परिणत भइसकेको अनुभव समेत सुनाए उनले  प्रवासमा सबैलाई नजिक्याउने यस्तै चाडपर्व त हुन यसैले पनि वर्षेनि निरन्तरता दिएका हौँ अध्यक्ष थापाले भने  
"
