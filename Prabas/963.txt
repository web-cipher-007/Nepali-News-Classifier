एक मधेस एक प्रदेशमा विमति जनाउँदैमा संघीयताको विरोधी हुन्छ  सिंहविभिन्न शक्तिकेन्द्र चुनाव हुन नदिने षडयन्त्रमा लागेको शीर्ष नेताहरूबाटै अभिव्यक्त भइरहेका बेला नेपाली कांग्रेसका महामन्त्री प्रकाशमान सिंहले भने राजनीतिक दलहरू यसका लागि सक्षम रहेको बताउँदै तोकिएकै मितिमा निर्वाचन हुने दाबी गरेका छन्  "
	विभिन्न शक्तिकेन्द्र चुनाव हुन नदिने षडयन्त्रमा लागेको शीर्ष नेताहरूबाटै अभिव्यक्त भइरहेका बेला कांग्रेस महामन्त्री प्रकाशमान सिंहले भने राजनीतिक दलहरू यसका लागि सक्षम रहेको बताउँदै तोकिएकै मितिमा निर्वाचन हुने दाबी गरेका छन्   
	लिखित संविधान नभई मुलुकमा शान्ति र स्थायित्व कायम नहुने उल्लेख गर्दै उनले निर्वाचन बाहेकको अर्को विकल्प नरहेको अडान व्यक्त गरे  नेपाली जनसम्पर्क समिति हङकङको  औँ वार्षिकोत्सवमा सहभागी हुन महामन्त्री सिंह जापान हुँदै यहाँ आइपुगेका थिए  उनीसँग श्रीमती सिर्जना पनि छन्  शीर्ष नेताहरूले चुनाव विथोल्न शक्तिकेन्द्रले चलखेल गरेको कुन सन्दर्भमा भन्न खोज्नुभएको हो मलाई थाहा भएन चुनावी प्रक्रियालाई नेपालको आन्तरिक मामिला बताउँदै उनले आइतबार कान्तिपुरसँगको कुराकानीमा भने यसलाई सफल बनाउन राजनीतिक दलहरू आफैं सक्षम छन्   
	मिति घोषणा भइसकेकाले चुनावी माहौल बनिसकेको कुरामा जोड दिंदै उनले असन्तुष्ट पक्षहरू राजनीतिक सहमतिमा आउनु बाहेकको विकल्प नरहेको समेत स्पष्ट पारे  जे कुरामा असन्तुष्टि छ त्यसबारे प्रजातान्त्रिक तवरले कुरा राख्नुपर्यो चुनावी निर्णय राजनीतिक भएको बताउँदै महामन्त्री सिंहले भने निर्वाचन नै उचित निकास भएकाले कोहीपनि अप्रजातान्त्रिक तवरले जानु उचित हुँदैन्  असन्तुष्ट पक्षलाई सहमत गराउने प्रयास जारी रहने उल्लेख गर्दै उनले त्यसो नभएपनि चुनाव हुने बताए   
	उहाँहरू आउनुभए राम्रो हुन्छ तर निर्वाचन आवश्वक छ उनले भने मुलुकलाई लामो समय संक्रमणकालमा राख्न सकिदैन लिखित संविधान त चाहियो नि  एक अर्को प्रसंगमा उनले छिमेकीका नाताले नेपालप्रति चीन र भारतको चासो तथा सद्भाव रहनु स्वभाविक भए पनि आन्तरिक समस्या सुल्झाउन नेताहरू आफैं अग्रसर हुनुपर्ने सुझाए  संघीयताका विषयमा छिमेकीका जेजस्ता सुकै चासो भएपनि राजनीतिक दलहरूले मुलुकको हितलाई ध्यानमा राखी निर्णय लिने उनको भनाई थियो   
	जोर्डनस्थित एक क्लबमा शनिबार राति आयोजित समारोहमा महामन्त्री सिंहले सबैको पहिचान भेटिने जातीय द्वन्द्व मेटिने संविधान कांग्रेसको अडान रहेको समेत स्पष्ट पारेका छन्   नेपाली कांग्रेसलाई संघीयता विरोधी भन्ने आरोप लाग्ने गरेको छ संघीयताको प्रस्तावक पार्टी त्यसको विरोधी हुननसक्ने बताउँदै उनले जोडे एक मधेस एक प्रदेशमा विमति जनाउँदैमा कोही संघीयताको विरोधी कसरी हुनसक्छ  जनजाति प्रतिष्ठान दलित र महिला आयोग नेपाली कांग्रेसको सरकार हुँदै बनेको समेत उनको भनाइ थियो  विगतमा एमाओवादी सबैभन्दा ठूलो दल भएपनि जिम्मेवारी पुरा गर्न नसक्दा संविधान जारी हुन नसकेको उल्लेख गर्दै आगामी निर्वाचनमा नेपाली कांग्रेसलाई प्रमुख पार्टी बनाउन समेत उनले आग्रह गरे   
	क्रान्ति र परिवर्तनका लागि नेपाली कांग्रेसले लिएको नेतृत्व सफल छन्   र  मा भएका आन्दोलनका उदाहरण दिँदै उनले भने मुलुकलाई अहिलेको संकटबाट निकाल्न समेत नेपाली कांग्रेस प्रथम पार्टी हुनु आवश्यक छ  विकास निर्माण लोकतान्त्रिक पद्धतिमा मात्र सम्भव भएको बताउँदै उनले कांग्रेसले लिएको आर्थिक उदारीकरणकै नीतिका कारण छोटो समयमा मुलुकले फड्को मारेको उनको दाबी थियो  कांग्रेसले नेतृत्व पाए उर्जा संकट भोगिरहेको छिमेकी भारतलाई पनि सहभागी गराई जलश्रोतको भण्डारलाई न्योयोचित तवरले सदुपयोग गर्नमा मुख्य जोड दिने समेत उनले बताए   
	सभापति सुशील कोइरालाका नेतृत्वमा पार्टी कमजोर भएको भन्ने गुनासाबारेको जिज्ञासामा उनले कांग्रेस आफ्नो सिद्धान्तमा विचलित नभएको बताउँदै यसलाई अस्वीकार गरे  सभापति कोइरालालाई चीनले भ्रमणको निम्तो दिएका भएपनि मिति टुंगो लागि नसकेको पनि उनले जनाएका छन्  महामन्त्री सिंह शुक्रबार मकाउमा आयोजित कांग्रेसको भातृ संगठन नेपाली जनसम्पर्क समितिको प्रथम अधिवेशनमा समेत सहभागी थिए  अधिवेशनले अम्बिर जोशीलाई सभापति चयन गरेको छ  हरि केसी र सुजन काफ्ले उपसभापति कर्ण बहादुर अधिकारी सचिव शान्ति अधिकारी सहसचिव लेख बहादुर गुरुङ कोषाध्यक्ष लगायत कार्यसमितिमा  सदस्य छन्   
	सिंह आइतबार राति साढे  बजे काठमाडौं पुग्ने कार्यक्रम छ  
	 
	
"
