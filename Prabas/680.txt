भारतको नेपाली जनतालाई आग्रह लोकतन्त्र बलियो पारी निकास दिनुहोस्राष्ट्रिय सहमतिको सरकार गठन गरी नयाँ निर्वाचनमा जान नेपालका दलहरूलाई औपचारिक आग्रह गरेको भारतले त्यसअनुरूपको राजनीतिक विकास नभएको तर्फ संकेत गर्दै नेपाली जनतालाई नै निकास दिई लोकतन्त्रलाई बलियो बनाउन आग्रह गरेको छ "
	राष्ट्रिय सहमतिको सरकार गठन गरी नयाँ निर्वाचनमा जान नेपालका दलहरूलाई औपचारिक आग्रह गरेको भारतले त्यसअनुरूपको राजनीतिक विकास नभएको तर्फ संकेत गर्दै नेपाली जनतालाई नै निकास दिई लोकतन्त्रलाई बलियो बनाउन आग्रह गरेको छ  
	भारतीय सहर अमृतसरमा आठौं दक्षिण एसियाली स्वतन्त्र सञ्चार संगठन साफ्मा सम्मेलनको उद्घाटनपछि आइतबार कान्तिपुरसँगको संक्षिप्त कुराकानीमा विदेशमन्त्री सलमान खुर्सिदले नेपाली लोकतन्त्रको संरक्षण नेपाली जनताले गर्नुपर्ने भन्दै त्यसमा भारत सहयोग गर्न तयार रहेको बताएका हुन्   
	नेपालका राजनीतिक दललाई मेरो केही अनुरोध छैन उनले भने बरु नेपाली जनतालाई अनुरोध गर्न चाहन्छु कि नेपालमा लोकतन्त्र बलियो पार्न उनीहरू लाग्नुपर्छ  त्यसमा भारत सक्दो सहयोग गर्न तयार छ   
	विदेशमन्त्री खुर्सिदले पुस  मा नेपालप्रति आफ्नो औपचारिक दृष्टिकोण सार्वजनिक गर्दै सहमतिको सरकार गठन गरी ताजा निर्वाचनमा जाँदा उपयुक्त हुने सुझाव दिएका थिए  त्यसलगत्तै भएको नेपाली राष्ट्रपतिको भ्रमणमा पनि भारतीय प्रधानमन्त्री डा मनमोहन सिंह विदेशमन्त्री खुर्सिदलगायतले नेपालमा सहमतीय सरकार गठन गरी निर्वाचनमा जानुपर्ने औपचारिक धारणा राखेका थिए   
	यद्यपि भारत सरकार कसैको पक्ष र विपक्षमा नरहेको भन्ने सन्तुलित धारणा राखी राष्ट्रपतिको सहमतीय सरकारको आह्वान र प्रधानमन्त्री बाबुराम भट्टराईको कांग्रेसलाई सत्ता नछाड्ने अडान कुनै पक्षमा नरहेको संकेत गरेको थियो   
	भ्रमण सकी राष्ट्रपति काठमाडौं फर्केलगत्तै प्रधानमन्त्री भट्टराईले प्रधानमन्त्रीमात्र नेपाली निकासको बाधक भएको भन्ने सन्देश भारतलाई दिएको भन्दै आक्रोश पोखेका थिए  त्यसपछिका एक सातामा नेपालका राजनीतिक दलबाट निकास आउने सम्भावना कम भएको तर्फ इंगित गर्दै विदेशमन्त्री खुर्सिदले नेपाली जनतालाई निकास दिई लोकतन्त्र बलियो पार्न आग्रह गरेका हुन्   
	उनले नेपालमा प्रजातन्त्र बलियो भएको भारतले हेर्न चाहेको उल्लेख गर्दै त्यसका लागि शुभकामनामात्र भारतले दिन सक्ने बताए  सबै निर्णय नेपालीले गर्ने हो उनको भनाइ थियो   
	सम्मेलनको उद्घाटन भारतीय राष्ट्रपति प्रणव मुखर्जीले गर्ने भनिए पनि उनी नआएपछि विदेशमन्त्री खुर्सिद र पन्जाबका मुख्यमन्त्री प्रकाशसिंह बादलको आतिथ्यतामा कार्यक्रम भएको थियो  विदेशमन्त्री खुर्सिदले दक्षिण एसियाली क्षेत्रमा भारत ठूलो राष्ट्र भएकोलाई लाभको रूपमा ठानी त्यसबाट फाइदा लिन साना छिमेकी देशलाई आग्रह गरे  
	उनले पत्रकारका लागि दक्षिण एसियाली क्षेत्रलाई भिसारहित क्षेत्र बनाउन भारत सरकार तयार रहेको भन्दै सबै पत्रकार तयार भए त्यसमा सरकारहरू बाधक हुन नसक्ने बताए  सार्कलाई विकास गर्न सामूहिक प्रतिबद्धता आवश्यक रहेको भन्दै त्यसका लागि जनता जनताबीचको सम्बन्ध बलियो हुनुपर्नेमा उनले जोड दिए  स्वतन्त्र सञ्चारमाध्यमबिना लोकतन्त्र सुदृढ नहुने भन्दै त्यसमा एकीकृत रूपमा लाग्न दक्षिण एसियाली सञ्चार संगठनलाई आग्रहसमेत गरे  सम्मेलनमा दक्षिण एसियाका दुई सय पत्रकार सहभागी छन्  उद्घाटनसहितका दुई सेसनपछि सोमबारदेखि बिहीबारसम्म कार्यक्रम पाकिस्तानको लाहोरमा हुँदैछ   
	 
	 
	 
"
