अष्ट्रलियामा नेपाली सँस्कृती बाँड्दै नेपालीहरु अष्ट्रेलियाको सिड्नीस्थित एक ग्रामिण शहरमा आयोजित एक कार्यक्रममा नेपाली युवा युवतीहरुले नेपाल र नेपाली कला सँस्कृती सम्बन्धि प्रस्तुती गरेका छन्  "	अष्ट्रेलियाको सिड्नीस्थित एक ग्रामिण शहरमा आयोजित एक कार्यक्रममा नेपाली युवा युवतीहरुले नेपाल र नेपाली कला सँस्कृती सम्बन्धि प्रस्तुती गरेका छन्  बिभिन्न देशका ब्यक्तिहरुबिच भएको उक्त कार्यक्रममा उनीहरुले परम्परागत भेषभुषा खाना र भौगौलिक वातावरणका बारेमा समेत जानकारी दिएका थिए   
	अष्ट्रेलियाको ग्रामिण क्षेत्र नर्थ तरामरामा आयोजना गरिएको कार्यक्रममा नेपालीहरुले समयको सदुपयोग गर्दै नेपालको बारेमा भिडियो प्रस्तुती सहित नेपाल र नेपालीका बारेमा यथेष्ठ जानकारी दिन भ्याए  त्यतिमात्र नभएर नेपाली परम्परागत परिकारहरु बनाएर सहभागी भएका सबैलाई नेपाली स्वाद समेत चखाए  कार्यक्रममा अष्ट्रेलियाका मात्र नभएर जिम्बाबे लाईबेरिया फिलिपिन्स लगायतका देशका ब्यक्तिहरु समेत सहभागी भएका थिए  सबैले नेपाली कला सँस्कृतीलाई मन मात्र पराएनन कि सँगसँगै नेपाली गीतमा नृत्य गरेर साथ समेत दिए   
	यहाँस्थित एक नर्सिङ होमले सोही सँस्थामा कार्यरत कर्मचारीहरुलाई आफ्नो देशको परिचय सहित कला र सँस्कृतीका बारेमा जानकारी दिनका लागि कार्यक्रमको आयोजना गरेको थियो  सोही कार्यक्रममा सहभागी भएका सोही सँस्थामा कार्यरत एक दर्जन बढी नेपाली युवायुवतीले नेपालको बारेमा जानकारी दिएका थिए  उनीहरुले नेपाली गीत सँगीतका साथ नृत्य गर्दै सहभागी भएका अष्ट्रेलियावासीहरुलाई भरपुर मनोरञ्जन समेत दिए  नेपाली नृत्यमा भाषा नबुझेपनि उनीहरुले तालीले साथ दिएका थिए   
	नेपाली दौरा सुरुवाल र साडी चोलोमा सजिएका युवायुवतीहरुले नृत्य प्रस्तुत गर्दा अन्यले पनि साथ दिएका थिए  कार्यक्रममा अष्ट्रेलियाली नागरिकहरुले नेपाली प्रस्तुतीको प्रशँसा गर्दै नेपालको बारेमा सुनेको भएपनि यथेष्ट जानकारी पाएकोमा खुशी ब्यक्त गरे  नेपाली युवा क्रषि आचार्यले कम्प्युटर मार्फत प्रस्तुती गर्दै नेपाल पर्यटकीय गन्तब्य भएको बताएका थिए  नेपाली युवती बिनु कर्माचार्य इन्दिरा न्यौपाने बन्दना श्रेष्ठ लगायतले नेपाली कला सँस्कृतीका बारेमा सहभागी भएका अन्य देशका नागरिकहरुलाई जानकारी दिएका थिए   
	कार्यक्रम आयोजना गरेको कार्यलयकी प्रमुख सारलोट मिलनरले बिभिन्न देशका कर्मचारीहरु कार्यरत सँस्थामा यसरी सबैको कला र सँस्कृती बुझ्न पाएकोमा खुशी ब्यक्त गरिन्  नेपाली कला र सँस्कृती राम्रो रहेछ उनले भनिन नेपालको बारेमा धेरै बुझ्न पाएकोमा खुशी लाग्यो यस्ता कार्यक्रमले एक आपसको कला सँस्कृती बुझ्ने र आपसी भाइचारामा बिकास हुने उनको भनाई थियो  नेपाली झण्डा ब्यानरहरु सहित भएकोकार्यक्रममा सहभागी भएका नेपाली युवतीहरुले परम्परागत नेपाली गहना चुरा कपडा लगाएर प्रस्तुती गरेका थिए  
	अष्ट्रेलियामा आफ्नो कला र सँस्कृतीको बारेमा जानकारी दिन पाउँदा सबै नेपालीहरु हर्षित थिए  हामीलाई अत्यन्तै खुशी लागेको छ कार्यक्रममा सहभागी काठमाडौकी राजेश्वरी न्यौपानेले इकान्तिपुरसँग भनिन् उनीहरुले हाम्रो कला सँस्कृती भेषभुषा र परम्परागत खानालाई एकदमै मन पराए    
"
