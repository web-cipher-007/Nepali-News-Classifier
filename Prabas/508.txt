नेपाली पत्रकारले महाराष्ट्रका मुख्यमन्त्री भेटे"इण्डो नेपाल जर्नालिष्ट समिटका लागि मुम्बई आएका नेपाली पत्रकारहरुको टोलीले यहाँका मुख्यमन्त्रीसहित राजनीतिज्ञ पत्रकार र व्यवसायिक संघ संस्थाका प्रतिनिधिहरुसँग अन्तक्रिर्या गरेको छ  ""
	इण्डो नेपाल जर्नालिष्ट समिटका लागि मुम्बई आएका नेपाली पत्रकारहरुको टोलीले यहाँका मुख्यमन्त्रीसहित राजनीतिज्ञ पत्रकार र व्यवसायिक संघ संस्थाका प्रतिनिधिहरुसँग अन्तक्रिर्या गरेको छ   
	नेपाली टोलीसँग विहीवार आफ्नै निवासमा भेट्दै मुख्यमन्त्री पृथ्वीराज चौहानले नेपालमा जारी संक्रमणकाल चाडै अन्त्य हुने र विकास निर्माणले गति लिने विश्वास व्यक्त गरे  उनले भारत सधैं नेपालको राजनीतिक स्थिरता र विकास चाहेको उल्लेख गरे  
	नेपाल सुन्दर छ  त्यहाँ प्राकृतिको स्रोत प्रशस्त छन् उनले भने राजनीतिक अवस्था ठिक भयो भने नेपालले चांडै समृद्ध हुनेछ  मुख्यमन्त्री चौहानले महाराष्ट्र प्रदेशमा रहेका नेपालीहरुको विभिन्न समस्याका विषयमा आफ्नो ध्यानाकर्षण भएको उल्लेख गर्दै मातहत निकायलाई समस्या सुल्झाउन निर्देशन दिने दृढता राखे  
	महासंघका महासचिव ओम शर्माले नेपालमा शान्ति प्रक्रिया अन्तिम चरणमा रहेको तथा अहिलेको राजनीतिक गतिरोध दलहरुले सहमतिमा चांडै टुंग्याउने विश्वास गरे  
	उनले नेपाल भारतबीच भएको विप्पा सम्झौताले लगानीको वातावरण बनेको भन्दै भारतीय उद्योगीहरुले नेपालमा लगानी गर्नुपर्ने सुझाए  
	टोलीले महाराष्ट विधान परिषदका उपाध्यक्ष वसन्त डावखरे मुम्बई शहरका मेयर शेयर मार्केट वर्ल्ड ट्रेड सेन्टर मिडिया हाउसहरुसग अन्तर्क्रिया गरेको छ  टोलीमा महासचिव शर्मा महासंघका सदस्य एवं पत्रकारहरु बालकृष्ण बस्नेत राजेश मिश्र दिपक पाण्डे मात्रिका पौडेल मोहन चापागाईं दामोदर तिमिल्सिना प्रकास थापा सिद्धराज राई पवन वर्षा शाह र सिता मादेम्वा छन्   
	मराठी पत्रकार संघको स्वागत 
	मुम्बई प्रेस क्लबको आमन्त्रणमा यहा रहेका नेपाली पत्रकार टोलीलाई बिहीबार मराठी पत्रकार संघले स्वागत तथा सम्मान गरेको छ  संघका अध्यक्ष देवदास मटालेले टोलीलाई यहाको परम्परागत सांस्कृतिक फेटा पगडी लगाइदिएर सम्मान दिएका थिए  
	यसैबीच इण्डो नेपाल जर्नालिष्ट समिटका अवसरमा मुम्बई प्रेस क्लवले एक साता सम्म नेपाल सप्ताह मनाउँदैछ  क्लवका अध्यक्ष गुरवीर सिंहले नेपाली पत्रकार आएका बेला क्लवले आफ्नो सम्पूर्ण कार्यक्रम नेपाली गतिविधिसँग जोड्दै नेपाल सप्ताह मनाएको बताए   
	 
	
"
