चीनसँग स्वाधीनतासहितको बिप्पाउपप्रधान तथा परराष्ट्रमन्त्री नारायणकाजी श्रेष्ठले अर्थतन्त्रमा राष्ट्रिय स्वाधीनता कायम हुने गरी चीनसँग बिप्पा सम्झौता गर्न सकिने बताएका छन् "
	उपप्रधान तथा परराष्ट्र मन्त्री नारायणकाजी श्रेष्ठले अर्थतन्त्रमा राष्ट्रिय स्वाधीनता कायम हुने गरी चीनसँग विप्पा सम्झौता गर्न सकिने बताएका छन्   
	चिनियाँ समकक्षी याङ जेइचीसँग मंगलबार दुईपक्षीय भेटवार्ता गरेका उनले यसमा चीनको समेत सहयोगको अपेक्षा गरेको जनाए  विदेशी लगानी भित्र्याउने कुरामा चीन धेरै अनुभवी छ मन्त्री श्रेष्ठले कान्तिपुरसँगको कुराकानीमा भने हामीले नेपालसँग समेत त्यो अनुभव बाँड्न अनुरोध गरेका छौँ  भारतसँगको लगानी प्रर्वद्धन तथा संरक्षण बिप्पा सम्झौता बारे सकारात्मक नरहेका मन्त्री श्रेष्ठ चीनसँग भने सरकारको नीति अनुसार हुने बताए  
	राष्ट्रिय अर्थतन्त्रमा देशको स्वामित्व कायम हुने गरी विदेशी पूँजि भित्र्याउनु पर्छ भन्ने हाम्रो मान्यता हो चीनले विदेशी पूँजिको राम्रो सदुपयोग गरिरहेको बताउँदै उनले भने चीनको प्रस्तावहरू माथि छलफल भइरहेको छ छिट्टै टुङ्ग्याउने छौँ  यो अभिव्यक्तिले उनी चीन र भारतसँग सन्तुलित सम्बन्ध राख्न चाहेको संकेत दिएको छ  वार्ताका क्रममा चिनियाँ पक्षले आफ्ना लगानीकर्तालाई नेपालमा लगानी गर्न प्रोत्साहित गर्ने बताएको थियो  
	बेइजिङस्थित चिनियाँ विदेश मन्त्रालयमा भएको वार्तामा नेपाली टोलीले तिब्बतसँग जोडिएका उच्च पहाडी भेगमा सडक निर्माण हुनसके दुबै मुलुकका जनता लाभान्वित हुनेसक्ने बारे अवगत गराएको जनाएको छ  माथिल्लो पहाडी भेगको सडकमार्गका महत्वबारे जानकारी गरायौ मन्त्री श्रेष्ठले भने यसमा सहयोग हुनसके दुबै मुलुकको व्यापार व्यावसाय बढाउन समेत मद्दत पुग्नेछ  चीनमा पहिलोपटक आयोजित नेपाल कल्चरल फेस्टिभल मा सहभागी हुन मन्त्री श्रेष्ठको नेतृत्वमा नेपाली टोली बेइजिङ पुगेको हो   
	सोही मौका पारी दूतावासले चिनियाँ विदेशमन्त्रीसँगको भेटवार्ता तय गरेको थियो  कुनै विशेष एजेण्डा नरहेपनि वार्ता लगानी व्यापार पर्यटन पूर्वाधार विकास र सुरक्षामा केन्द्रित रहेको जनाइएको छ  चिनियाँ कम्पनीको मुख्य लगानी रहने पश्चिम सेती जलविद्युत आयोजना पोखरा विमानस्थल निर्माण लगायतका विषय समेत छलफलमा उठाइएका थिए   विमानस्थल निर्माणमा सहयोगका लागि चीन सकारात्मक छ मन्त्री श्रेष्ठले भने  हाम्रैतर्फ केही प्राविधिक समस्या देखिएकाले त्यसलाई सुल्झाई अगाडि बढने छौँ   
	चीनले प्रदान गर्दै आएको सफ्ट लोनलाई व्यवस्थित गर्न नेपाल राष्ट्र बैकले विशेष योजना बनाउने तयारी गरिरहेका बारे चिनियाँ पक्षलाई जनाउ दिदै मन्त्री श्रेष्ठले एक्जिम बैकका प्रतिनिधिलाई नेपाल पठाउन समेत अनुरोध गरेका थिए  चीनका लागि नेपाली राजदूत महेश मास्केले उक्त बैकले नेपालमा समेत आफ्नो शाखा विस्तार गर्न चासो दिएको बताए  सन्  मा स्थापित इम्पोर्ट एक्सर्पोट एक्जिम बैक चिनियाँ सरकारको पूर्ण स्वामित्वमा छ  एक्जिम जस्ता ठूला बैक मुलुकमा भित्रिन सके चिनियाँ लगानीको सम्भावना बढने उनले बताए  
	चीनले काठमाण्डौमा छिटोभन्दा छिटो चिनियाँ कल्चरल सेन्टर खोल्ने चाहना समेत वार्तामा व्यक्त गरेको थियो  चीनबाट पहिलेदेखिनै यस्तो प्रस्ताव आएको हो राजदूत मास्केले भने हामी पनि चीनमा नेपाल कल्चरल सेन्टर खोल्ने योजनामा छौँ  चिनियाँ विदेशमन्त्री जेइचीले नेपालले आयोजना गरेको कल्चरल फेस्टिभलले दुईपक्षीय मैत्रीपूर्ण सांस्कृतिक सम्बन्धलाई बढावा दिन मद्दत पुर्याउने विश्वास व्यक्त गरेका थिए  वार्ताका क्रममा मन्त्री जेइचीले युथ एक्सचेन्ज कार्यक्रम अन्र्तगत आगामी वर्ष पचास युवालाई नेपाल पठाइने जनाएका छन्  
	चिनियाँ प्रधानमन्त्री वेन जियाबाओको भ्रमणले दुई देशको सम्बन्धलाई अझ उचाईमा पुर्याएको वार्ताका क्रममा मन्त्री श्रेष्ठले जनाएका थिए  समकक्षी जेइचीले यसमा खुशी व्यक्त गर्दै भविष्यमा पनि उच्च तहका भ्रमणलाई निरन्तरता दिनुपर्ने बताएको दूतावासद्वारा जारी विज्ञप्तिमा उल्लेख छ  वार्तामा दुबै पक्षले प्रधानमन्त्री जियाबाओका भ्रमणका बखत भएका सम्झौताहरूलाई कार्यान्यवन गर्दै लैजाने प्रतिबद्धता समेत व्यक्त गरे  नेपालको वर्तमान राजनीतिक परिस्थितीका बारे बताउँदै मन्त्री श्रेष्ठले संविधान निर्माण र शाति प्रक्रिया टुंगोमा पुर्याउन सहमति आवश्यक रहेको जनाए  शान्ति प्रक्रियामा चीनले पुर्याएको योगदानको समेत उनले सराहना गरे  चिनियाँ पक्षले नेपालमा स्थायी शान्तिका लागि शुभेच्छा व्यक्त गर्दै राजनीतिक दल र जनताहरू छिट्टै यसमा सफल हुने विश्वास व्यक्त गरेको थियो  
	चिनियाँ कम्युनिष्ट पार्टीका पोलिटब्यूरो सदस्य झाउ योङकाङसँग मन्त्री श्रेष्ठले बुधबार विहान भेटवार्ता गर्ने कार्यक्रम रहेको दूतावासले जनाएको छ  झाउ पार्टीका बरिष्ठ सदस्य मध्येका हुन्  नेपाली टोली बुधबारै स्वदेश र्फकनेछ  चीन भ्रमणमा आएको टोलीमा परराष्ट्रकी सहसचिव अम्बिका लुइँटेलपर्यटन तथा नागरिक उड्यन मन्त्रालयका सहसचिव बालकृष्ण घिमिरे मन्त्री श्रेष्ठका स्वकीयसचिव सुसन कर्माचार्य लगायतका छन् 
"
