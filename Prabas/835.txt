महिला हिंसाविरुद्ध अभियानमा ऐक्यबद्धताअकुपाई बालुवाटारलगायत नेपालमा भइरहेको महिला विरुद्धको हिंसा अन्त्य अभियानलाई समर्थन गर्दै कोर्नेल युनिभर्सिटीमा अध्ययनरत विद्यार्थीले चंगा उडान कार्यक्रम आयोजना गरेका छन् "
	अकुपाई बालुवाटारलगायत नेपालमा भइरहेको महिला विरुद्धको हिंसा अन्त्य अभियानलाई समर्थन गर्दै कोर्नेल युनिभर्सिटीमा अध्ययनरत विद्यार्थीले चंगा उडान कार्यक्रम आयोजना गरेका छन्  कोर्नेल नेपाल स्टुडेन्ट असोसिएसन द्वारा आयोजित फ्लाई काइट्स फर अ कज कार्यक्रममा नेपालीलगायत विदेशी विद्यार्थीलेे कार्यक्रम अवधिभर चंगा उडाएर ऐक्यबद्धता जनाए  कार्यक्रम  घन्टा चलेको थियो   
	नेपालमा महिलाहरूको अवस्थाबारे कोर्नेल समुदायलाई जानकारी दिनु कार्यक्रमको उद्देश्य हो कार्यक्रमका मुख्य संयोजक जीवन ज्ञवालीले भने  दिल्लीमा  वर्षे छात्रा बलात्कार र हत्या घटनापछि दक्षिण एसियामा महिलामाथि हुने ज्यादती र सशक्तीकरणका विषयलाई लिएर यो विश्वविद्यालयमा निरन्तर कार्यक्रम भइरहेका छन्   
	दक्षिण एसियामा महिलामाथि बलात्कार हत्याजस्ता जघन्य हिंसाका घटना एकपछि अर्को गरी बढ्न थालेपछि यतिबेला अमेरिकालगायत पश्चिमा सञ्चारमाध्यम र नागरिक समाजले त्यसलाई गम्भीरतापूर्वक बहस चलाइरहेका छन्   
	हालै सय दिन पूरा गरी सरकारको आग्रहमा आन्दोलनको कार्यक्रम स्थगित गरेको अकुपाई बालुवाटार आन्दोलनप्रति ऐक्यबद्धता जनाउनु कार्यक्रमको अर्को उद्देश्य रहेको उनले जनाए  कार्यक्रममा सहभागीहरूले चंगामा महिला हिंसाविरुद्ध र अकुपाई बालुवाटारसम्बन्धित विभिन्न नाराहरू लेखेर समर्थन जनाएका थिए  भविष्यमा नेपाली महिला सशक्तीकरणका लागि काम गर्ने दीर्घकालीन योजनाको एक हिस्साको रूपमा कार्यक्रम गरिएको आयोजक विद्यार्थीहरूले बताए   
	कोर्नेलमा नेपाल कार्यक्रमअन्तर्गत अध्ययन गर्ने गैरनेपाली विद्यार्थीले पनि कार्यक्रम आयोजनामा सक्रिय सहयोग गरेका थिए  कार्यक्रम राम्रो भयो कार्यक्रमको व्यवस्थापन र प्रचारप्रसारमा जुटेका ओहायोका बासिन्दा एलेक्स पान र चिनियाँ विद्यार्थी क्यासी जङले भने एक सातासम्म हामीले युनिभर्सिटीमा कार्यक्रमबारे ठूलै विज्ञापन गर्यौं  
	एलेक्स संलग्न सिल्करोड क्लबले ग्रामीण नेपालमा केही विद्यालय निर्माण गर्ने लक्ष्य लिएको छ भने क्यासी समर इङ्िग्लस ल्याङ्ग्वेज टिचिङ प्रोग्राम इन नेपाल मा संलग्न छन्  महिला सशक्तीकरणका लागि कार्यरत विभिन्न क्लबले कार्यक्रमप्रति ऐक्यबद्धता जनाए फुलब्राइट कार्यक्रमअन्तर्गत स्नातकोत्तर गरिरहेकी नेपाली विद्यार्थी हिमा राईले भनिन् नेपाल र दक्षिण एसियामा महिलाको अवस्थाबारे कोर्नेल समुदायलाई जानकारी गराउन यो कार्यक्रमले मदत पुर्यायो  
	 
	
"
