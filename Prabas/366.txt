दिल्लीमा भानु सम्झंदै नेपालीभाषी "प्रभातको प्रखर किरण तिमी नेपालीका गौरव तिमी
श्रद्धा र भक्ति चढाउदंछौं धन्य भानु तिमीलाई  
जेके बराइलीका यी हरफहरु मीठो संगीत र भाकाका साथ हलमा गुञ्जिदैं गर्दा आइतबार आदिकवि भानुभक्त आचार्यको सम्झना  गरियो  ""
	प्रभातको प्रखर किरण तिमी नेपालीका गौरव तिमी 
	श्रद्धा र भक्ति चढाउदंछौं धन्य भानु तिमीलाई   
	जेके बराइलीका यी हरफहरु मीठो संगीत र भाकाका साथ हलमा गुञ्जिदैं गर्दा आइतबार आदिकवि भानुभक्त आचार्यको सम्झना गरियो  दिल्लीमा भेला भएका नेपालीभाषीहरुमा आफ्नो भाषाप्रतिको लगाव प्रष्टै झल्कन्थ्यो  
	भारतमा रहेका नेपाली भाषीहरुको साझा मञ्च नेपाली सम्मेलन र बिपी कोइराला नेपालभारत फाउण्डेशनले संयुक्त रुपमा जुटाइदिएको उक्त अवसरमा उनीहरुले भाषाको उन्नत एउटै मालामा गांसिएर आफ्नो कला र संस्कृति अनन्तकालसम्म जीवित राख्ने मनोकांक्षा पनि व्यक्त गरे   
	आदिकवि भानुभक्त नेपालभित्रका मात्रै नभई विश्वका अन्य मुलुकमा समेत छरिएर रहेका सम्पूर्ण नेपालीभाषीका साझा धरोहर सम्पदा र स्तम्भ हुन् अल इण्डिया रेडियो नेपाली सेवाका विष्णुबहादुर गुरुङ्गले भने   
	गुरुंगजस्तै धेरैलाई एक मुलुक वा क्षेत्रको नेपालीले अर्को स्थानको नेपालीलाई अलग ढंगले हेरेको र नेपालीभाषी जाति एवं समुदाय एकअर्काबाट टाढिंदै गएको आभास पनि भएको रहेछ   
	सम्पूर्ण नेपाललाई एकसूत्रमा बाँध्ने भाषाका प्रणेता भानुभक्तको गाथालाई फेरी एकपटक सिंगो नेपाली जातिलाई एकसूत्रमा बाँध्ने धरोहरका रुपमा मजबुत बनाउनुपर्छ भारतको सम्मानित पद्यश्री पदकबाट विभूषित सानु लामाले आफ्नो सुझाव सुनाए   
	जातजातिका नाममा पछिल्लोपटक नेपालमा देखिएको मतभेदको खाडल पुर्न पनि भाषिक एकताको आवश्यकता त्यत्तिकै टड्कारो रहेको नेपालीभाषीहरुको कथन थियो  दार्जिलिंगको सन्दर्भमा साहित्यकार पारसमणि प्रधानले भनेका यी तलका हरफहरु नेपालका लागि पनि त्यत्तिकै सत्य रहेको विष्णुबहादुर गुरुङ्गले सुनाए   
	लिम्बु जिम्दार तामांङ्ग खस मगर गुरुङ्ग हायु चेपांग र कामी 
	सुनवार लेप्चा कुसुण्डा गिरिपुरी ठकुरी थारु नेवार थामी   
	नेपाली जाति हामी भनिकन सबले बोलि नेपाली भाषा 
	हाम्रो भाषा यही हो भनि तनमनले मान्दछन् मातृभाषा   
	 
	 
	 
	 
	
"
