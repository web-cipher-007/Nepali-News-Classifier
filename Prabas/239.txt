एमाले सरकारमा जानुपर्छः उपाध्यक्ष अशोक राई"एमालेका उपाध्यक्ष अशोक राईले आफ्नो पार्टी सरकारमा सहभागी हुनुपर्ने बताएका छन्  तर आइतबारको मन्त्रिमण्डल विस्तारप्रति असन्तुष्टि जनाउँदै केन्द्रीय कमिटीले भने तत्काल सरकारमा नजाने निर्णय गरेको छ ""
	एमालेका उपाध्यक्ष अशोक राईले आफ्नो पार्टी सरकारमा सहभागी हुनुपर्ने बताएका छन्  तर आइतबारको मन्त्रिमण्डल विस्तारप्रति असन्तुष्टि जनाउँदै केन्द्रीय कमिटीले भने सरकारमा नजाने निर्णय गरेको छ  राईले भने सहमतीय सरकार गठन गरी संविधान निर्माण प्रक्रियालाई टुंगोमा पुर्याउन एमाले सरकारमा सामेल हुनै पर्ने जिकिर गरेका छन्  
	अहिलेका अवस्थामा कुनै पनि पार्टीले संविधान निर्माण प्रक्रियालाई हानी हुने काम गर्नु हुँदैन राईले आफ्नो व्यक्तिगत धारणा बताउँदै ईकान्तिपुरसँगको कुराकानीमा भने एमाले समेत सरकारमा सामेल हुनु नै उचित हुन्छ  नेकपा एमाले हङकङ कमिटीको चौथो अधिवेशनमा सहभागी हुन उपाध्यक्ष राई पत्नी सुशीला श्रेष्ठका साथ यहाँ आएका हुन्   
	राई पत्नी सुशीला नेकपा एमाले केन्द्रीय सल्लाहकार परिषद्की सदस्य हुन्  सहमतीय सरकारको उपाय एमालेले नै निकालेको हो अहिले वादविवाद गर्ने अवस्था नरहेको बताउँदै उनले भने जसले निकास दियो उसैले समस्या खडा गर्नु उचित हुँदैन   
	संविधान निर्माणको जस सबै दलले बराबरी लिन समेत सहमतिय सरकारको खाँचो रहेको प्रति उनको जोड थियो  यद्यपि कुनैबेला एमालेले बाबुराम भट्टराई विरुद्ध मतदान गरेकाले उनैको नेतृत्वको सरकारमा सामेल हुनु नैतिकताले दिँदैन भन्ने पक्षको पार्टीमा बलियो पकड भएको पनि उनले खुलाए   
	पार्टीले जे निर्णय गरेको छ अहिलेलाई सोहीअनुसार कार्यान्वयन हुन्छ उनले भने कांग्रेसको नेतृत्वमा बन्ने सरकारमा भने हामी सामेल हुनेछौँ  गत बिहीबार मात्र नेकपा एमालेसहित माओवादी कांग्रेस र संयुक्त लोकतान्त्रिक मधेशी मोर्चाबीच संविधान जारी हुँदासम्मका लागि बाबुराम भट्टराई नेतृत्वको सरकारमा सामेल हुने पाँचबुँदे सहमतिमा हस्ताक्षर भएको थियो   
	उपाध्यक्ष राईले एमाले सरकारमा सामेल नभए पनि संविधान निर्माण प्रक्रियामा सहमतिकै पक्षमा उभिने बताए  संघीयता सम्बन्धी अर्को प्रसंगमा उनले अब मुलुकमा जातीय पहिचानकै आधारमा प्रदेशहरू बन्ने बताए   
	 
	मुलुकको राजनीति पहिचानसहितको संघीयतामा अघि बढिसकेको छ उपाध्यक्ष राईले भने यो पहिचान मेटन अब कसैको तागत पुग्ने अवस्था छैन  मुलुकका ठूला पार्टीका बलले मात्र संघीयता बारे निर्णय गर्न सक्ने अवस्था नरहेको उनको दाबी थियो   
	 
	 
	 
	 
	
"
