"नेपाल र सूचना प्रविधिको शिक्षा चुनौती अवसर र मार्गहरु"स्नातक तहमा नयाँ भर्ना प्रकिया सुरु भएसँगै लाखौं युवायुवतीहरु अब कुन क्षेत्रमा जाने भनेर आफ्नो जिवनको गन्तब्यको नभई राष्ट्रकै भविष्यको जनशक्ति संरचनामा असर पार्ने कुराको निर्णय गर्दैछन्"
	स्नातक तहमा नयाँ भर्ना प्रकिया सुरु भएसँगै लाखौं युवायुवतीहरु अब कुन क्षेत्रमा जाने भनेर आफ्नो जिवनको गन्तब्यको नभई राष्ट्रकै भविष्यको जनशक्ति संरचनामा असर पार्ने कुराको निर्णय गर्दैछन् 
	विशेष गरी व्यवस्थापन मानविकी र शिक्षा संकायतिर जाने जमात ठूलो देखिन्छ भने केही मेडिकल क्षेत्रमा प्रवेशको लागि सङघर्षरत देखिन्छन् त्यस्तै हरेक बर्ष एउटा ठूलो जमात सूचना प्रविधि शिक्षाको अध्ययनको निम्ति ईन्जिनियरिङ र अन्य प्राविधिक डिग्रीहरुमा भर्ना हुने गर्दछन्  नेपालमा सूचना प्रविधिको शिक्षाप्रति विद्यार्थीहरुको आकर्षण बढ्दै गएको पाइन्छ भने यस क्षेत्रमा प्रत्यक्ष अप्रत्यक्ष अर्बौ लगानी भइसकेको अनुमान छ  विश्वनै प्राविधिमय हुँदै गइरहेको परिप्रेक्ष्यमा नेपाल नेपाली शिक्षा र नेपाली विद्यार्थीहरु पनि त्यसबाट अछुतो रहन सक्दैनन्  यस क्षेत्रमा विशेष गरी विश्वमा नै दक्ष जनशक्तिको अभाव साथै नबिन सोच र दक्ष जनशक्तिका लागि अथाह सम्भावना रहेकोले यसप्रति आकर्षण बढेको पाइन्छ नेपालमा पनि पढाइपछिको राम्रो सम्भावना बढ्दो प्रविधिको प्रयोग विद्यार्थीको ब्यक्तिगत रुचि अन्य विज्ञान र मेडिकलको बिषयहरुको तुलनामा पढाई र खर्च आदिमा पनि सुलभ भएकोले पनि यसप्रति आकर्षण बढेको हो  पछिल्लो समय नेपालमा पनि प्रमाणपत्र तहमा विज्ञान नपढेका बिधार्थीहरुले समेतले पढ्न पाउने सूचना प्रविधिका डिग्रीहरु सुरु हुँदा यस क्षेत्रमा आफ्नो भविष्य खोज्ने विद्यार्थीहरुको सङ्ख्या अझ बढदै गएको छ  देश कृषिमा नै आश्रित रहेको र पढेकामा पनि बेरोजारी बढेदै गइरहेको अवस्थामा हाम्रो शिक्षाले सूचना प्रविधिमा सच्चिकै दक्ष जनशक्ति उत्पादन गर्न सके यसले देशकै विकास निम्ति ठूलो टेवा पुर्याउनेछ 
	सूचना प्रविधि अध्ययन र सम्भावना 
	विश्व प्रसिद्ध संस्था गार्टनरले सन्  मा गरेको विश्वबजारमा सूचना प्रविधिका लागि करिब  अर्ब अमरिकी डलर खर्च हुने अनुमानबाट यस क्षेत्रको बिशालताबारे आंकलन गर्न सकिन्छ  साथै यो हरेक  बर्षमा दोब्बर बृद्धि भइरहेको आँकडाहरुले देखाँउछ  नेपालमा पनि दर्जनौंमा रहेका सूचना प्रविधिका डिग्रीहरु सयौंमा रहेका सूचना प्रविधिका कलेजहरु र हजारौमा रहेका यसका बिद्यार्थीले पनि यस क्षेत्रमा भइरहेको लगानी यसको आकर्णण र बिशालतालाई इंगित गर्दछ  सन्  को जनगणनाअनुसार करिब  करोड  लाख मोबाइल प्रयोगकर्ताहरु लाखौमा रहेको इन्टरनेट र कम्प्युटर प्रयोगकर्ता आदिले पनि नेपालमा प्रविधिको बढ्दो प्रयोग प्रति इंगित गर्दै भविष्यमा यस क्षेत्रमा दक्ष प्राविधिक जनशक्तिको आवश्यकता बढ्ने र बजार अझ बिस्तार हुने देखिन्छ  यि सबै कुराहरुले गर्दा यस क्षेत्रमा आफ्नो भविष्य खोज्ने बिद्यार्थीको भबिष्य आशालाग्दो नै देखिन्छ  विशेष गरी सहरी क्षेत्रमा निजी क्षेत्रमा मात्र नभई सरकारी निकायमा समेत प्रविधि प्रयोग बढनुले पनि अझ उत्साह थपेको छ  साथै उत्पादित दक्ष जनशक्तिमाझ पारम्परिक शिक्षा स्वास्थ्य निजामति सेवा आदिमा आमूल परिवर्तन ल्याई देशको आर्थिक क्रान्तिमा योगदान पुर्याउने अवसर पनि छ 
	सूचना प्रविधि शिक्षाको अर्को सवल पक्ष भनेको विश्वको सबै ठाउँमा अध्ययन हुने मुलभूत कुराहरुमा समानता र दक्ष जनशक्तिले संसारको कुनै पनि ठाउँमा काम गर्न सक्षम हुने पक्ष पनि हो  यसको उदाहरणको रुपमा धेरै नेपाली प्रविधिका इन्जिनियरहरुले नेपालमा लिएको इन्जिनियरिङ वा अन्य डिग्रीकै आधारमा संसारको धेरै ठाउँमा काम गरिरहेका र नेपालमै रहेका प्रविधिक जनशक्तिले पनि विभिन्न अन्तर्राष्ट्रिय संस्था वा ब्यक्तिहरुका लागि काम गरिरहेका कुरालाई लिन सकिन्छ  विश्वका प्राय सबै देशले सूचना प्रबिधि क्षेत्रलाई उच्च दक्ष जनशक्ति अभाव रहेको क्षेत्र को रुपमा पहिचान गर्दै यसमा प्रत्यक्ष वा अप्रत्यक्ष रुपमा त्यस्ता दक्ष जनशक्ति वा उत्पादन भित्र्याउने नीति लिएको पाइन्छ  साथै यसले गर्दा उत्पादित जनशक्तिले रोजगारीका लागि देशकै बजार र संस्थाहरुमा मात्र निर्भर हुनुपर्ने नभई यहाँ नै बिभिन्न प्राबिधिक बस्तुहरु सफ्टवेयर हार्डवेयर आदि उत्पादन गरेर अन्तर्राष्ट्रियरुपमा नै ब्रिकी गर्दै बिदेशी मुद्रा आर्जन गरी आर्थिक बिकासमा समेत योगदान दिन सक्दछन्  अरु बस्तुको तुलनामा निर्यात गर्न सस्तो र सजिलो भएकोले पनि नेपालजस्तो भैगोलिक अवस्था रहेको देशमा यसले अझ ठूलो भूमिका खेल्न सक्दछ  लाखौ युवाहरु खाडीमा लागिरहेको परिप्रेक्ष्यमा यसले युवाहरुलाई देशभित्रै रोजगारी प्रदान गरी उत्पादनशील बनाउँदै देशको बिकासमा समेत मद्दत पुर्याउनेछ  यस क्षेत्रले धेरै स्वरोजगारीको सिर्जना गरेको र कम उमेरका धेरै सफल व्यवसायीहरु पनि रहेको पाइन्छ सुदृढ बनाइदै लगिएको कानून बढ्दो सूचना प्रबिधिको प्रयोग र जनचेतना आदि अन्य आशातित पक्ष हुन्  तसर्थ वर्तमान परिप्रेक्ष्यमा यस क्षेत्रलाई दक्ष र सक्षम जनशक्तिको लागि धेरै सम्भावना र अवसर बोकेको क्षेत्रको रुपमा लिन सकिन्छ  
	नेपालमा प्रविधि अध्ययनमा समस्या र चुनैतिहरु 
	प्रशस्त सम्भावना र अवसर बोकेको भएपनि नेपालमा प्रविधिको शिक्षा र समग्र प्रबिधि क्षेत्र नै समस्या र चुनैतिमुक्त भने छैन्  केही कुरा देशको अबिकाशसँग जोडिएको छ भने धेरै कुरा दक्ष व्यवस्थापन र दुरदर्शिताको कमीसँग जोडिएको पाइन्छ   
	हाम्रो सूचना प्रविधिको शिक्षामा चाहिने कुरा पढाउने भन्दा पनि एकै चोटी चाहिन सक्ने सबै कुरा सिकाएर सबै कुराको बिज्ञ बनाउन खोज्ने खालको छ  पछिल्लो समय स्वदेशी वास्तविकता र मागलाई बिर्सेर विदेशी ट्रेन्डलाई वा ब्यवसायिकतालाई मात्र हेरेर कोर्षहरु बनाइँदा पनि यो समस्या अझ जटिल भन्दै गएको छ  यसले गर्दा अन्तमा उत्पादित जनशक्ति अझ सक्षम बन्नुको साटो कुनै क्षेत्रमा पनि पूर्ण दक्ष नभई रोजगारी बजारको प्रतिस्पर्धामा अझ कमजोर भई बेरोजगारी समस्या बढाउदै शिक्षामा भएको लगानीलाई समेत जोखिममा पर्ने खतरा देखिन्छ   
	नेपालमा धेरै रोजगारदाताहरु अहिले धेरै विश्वबिधालयबाट उत्पादित सूचना प्रविधिका जनशक्तिलाई सिधै काम लगाउन सक्ने स्थिति नरहेको र पहिले केही समय अन्य ब्रिजिङ कोर्ष वा अन्य तालिम दिएर मात्र रोजगारी दिनुपर्ने अवस्था रहेको गुनासो गर्दछन्  यसले स्रोत र समयको पनि नाश गरिरहेको छ  कोर्षहरु समय सापेक्ष प्रयोगात्मक नहुनु पनि यसको एक कारण हो   
	यसका अलावा विद्यालयहरुको धेरै कोर्षहरु समयसापेक्ष परिमार्जन नहुँदा आउटडेटेट भएको अवस्था छ  यसले पनि शिक्षित बेरोजगार बढाउन भूमिका खेलेको छ  साथै हाम्रो शिक्षा प्रणाली र स्थानीय प्रबिधि बजार पनि नबिनतालाई प्रोत्साहित गर्ने खालको नहुँदा धेरै दक्ष जनशक्ति हुँदा हुँदै पनि उनीहरुले आफ्नो काम उत्पादन र नविनतालाई विश्वस्तरमा पुर्याउन सकिरहेका छैनन्  यो राष्ट्रको गौरवसँग जोडिएको कुरा मात्र नभई ब्यापरिक सम्भावना बोकेको कुरा पनि हो  सरकारी पक्षबाट प्रबिधि पूर्वाधार विकासका योजना र लगानीको कमी र भएकै पूर्वाधारहरुको उचित ब्यवस्थापनको कमी आदिले पनि समस्या थपिदिएको छ  
	साथै पछिल्लो समय निश्चित आवश्यकता महत्त्व र भिन्नता नभई बनाइएका नाममा फरक भएका एउटै खाले प्रबिधिका कोर्षहरुले विद्यार्थी र रोजगारदाताहरुमा अझ द्धिविधा र अन्यौलता थपिदिएको छ  यसले दीर्घकालीनरुपमा नेपालको प्रबिधि शिक्षा र बजारलाई नकारात्मक असर पार्नसक्छ  एउटा कुरालाई धेरै किसिमको बनाउनु भन्दा भएकैलाई सुदृढ र समयसापेक्ष बनाउन सके मात्र सूचना प्रबिधि शिक्षाको गुणस्तर र आर्कषण रहन सक्नेछ 
	सरकारले सूचना प्रबिधि शिक्षा र यसका अवसरलाई नीतिगतरुपमै लिएर योजनाहरु तर्जुमा गर्न नसक्दा पनि प्रबिधि शिक्षाको निश्चित मार्गचित्र बन्न सकिरहेको छैन्  बेलामा यसबारे नसोचे हामी बिश्व प्रविधि र अन्य बिकासको क्रममा पछि पर्ने मात्र नभई यसप्रति नकरात्मक सोच बढ्दै यसले नकरात्मक परिणाम ल्याउन सक्छ  साथै सूचना प्रविधि शिक्षालाई राजधानीमा मात्र सीमित नगरी देशमा बढदै गएको डिजिटल डिभाइड कम गर्दै लानुपर्ने अवस्था अर्को चुनौती पूर्ण बिषय हो  
	अब अवलम्बन गर्नु पर्ने बाटोहरु 
	बिभिन्न चुनौती र समस्याहरुका बावजुद हजारौ विद्यार्थीहरु बर्षेनी सुचना प्रविधि क्षेत्रमा आफ्नो भाग्य खोज्न भित्रिइरहेका छन्  अन्य शिक्षाले जस्तै सूचना प्रविधि शिक्षाले पनि कुनै सफल बन्ने सुत्र दिने नभई अनुभब र भएका सिद्धान्तको आधारमा कुनकुन कुरा गर्दा असफल हुने खतरा रहन्छ त्यसबारे सतर्क मात्र गर्न सक्छ  सूचना प्रबिधि शिक्षा धेरै अंक ल्याउन सक्नेको लागि मात्र रोजगारीको लाइसेन्स नबनी उत्तीर्ण सबैलाई उचित स्थान दिन सक्ने खालको हुनुपर्छ  समयमा नै सम्बन्धित निकायहरुले यसमा रहेका चुनौति र समस्याहरुलाई समाधान गर्दै बिद्यार्थीको भबिष्य सुनिश्चिता मात्र नगरी यसलाई देश बिकासको साधनको रुपमा प्रयोग गर्न सक्नु पर्छ   
	यसले देशमा नै रोजगारी सिर्जना गर्नुका साथै देशलाई विश्व विकासको गतिमा रहन पनि मद्दत पुर्याउने छ  यो क्षेत्र निकै परिवर्तनशिल रहेकोले निश्चित मापदण्ड बनाई बेलाबेलामा समय सापेक्ष कोर्ष परिमार्जन गर्ने र अध्यापन गराउनु हुनेहरुलाई पनि तालिम दिने ब्यवस्था गर्न संयन्त्र बन्नुपर्दछ विश्वबिद्यालयहरुले उस्ताउस्तै धेरै कोर्षहरु भन्दा आवश्यकता अनुसारको नबितम बिषयहरुको पठाई सुरु गरी अध्ययन अध्यापनको तरिकालाई पनि अझ बैज्ञानिक र अभ्यासत्मक बनाउँदै लानुपर्दछ  यसले बिद्यार्थीलाई अझ ब्यवसायिक बनाउँदै विश्व बजारमा अझ प्रतिपर्धी बनाउने मात्र नभई नेपालमै पनि नबिन सोचहरु पहिल्याउन प्रोत्साहित गर्ने छ  यसले सूचना प्रबिधि क्षेत्र मात्र नभई शिक्षा स्वास्थ रोजगारी वातावरण अर्थतन्त्र र समग्रमा देश बिकासमा मद्दत पुर्याउने छ  साथै सूचना प्रविधि शिक्षाको ब्यापारीकरणलाई घटाउँदै दुरगामी योजना बनाएर स्तरीय र बिश्व प्रबिधि बजारमै राम्रो कहलिने जनशक्ति उत्पादन गर्नसक्नु आजको आवश्यता हो  सबै र धेरैमा बिज्ञ बनाउन खोज्ने भन्दा निश्चित तर चहिने कुरामा दक्ष बनाउनु आज बिश्व प्रबिधि बजारको माग हो  सरकारले पनि प्रविधि फस्टाउन चाहिने भैतिक पुर्वाधारहरु जस्तै बिजुली कानुन लगायत अन्य पुर्वाधार बिकासगर्नु पर्छ वा गराउन अल्पकालीन र दीर्घकालीन योजनाहरु बनाउनुपर्ने आवश्यकता देखिन्छ  
	सरकारले उत्पादित जनशक्तिलाई उपयोग गर्दै देश बिकाशमात्र नभई प्रावधिक बस्तुहरु निर्यात गराउन पनि अल्पकालीन र दीर्घकालीन नीति ल्याउनपर्ने देखिन्छ  साथै सूचना प्रबिधिलाई अवसर मुलक र रोजगारीमुलक क्षेत्रको रुपमा पहिचान गरी कार्यक्रमहरु ल्याउनु पर्छ  छिमेकी राष्ट्रहरुले सूचना प्रबिधि बजारमा गरेको बिकासको सन्दर्भमा छिमेकी राष्ट्रहरुसँग आवश्यक समन्वय गरी उपयोगी कार्यक्रमहरु ल्याउनसके यसले नेपाल विकासमा टेवा पुर्याउने देखिन्छ  साथै नेपालको भौगौलिक स्थितिले गर्दा पनि सूचना प्रविधिमा आधारित खुला बिश्वबिद्यालयले शिक्षामा मात्र नभई अर्थतन्त्र बिकासमा समेत अहम् भूमिका खेल्नसक्छ  
	प्रविधिमा हाम्रो देशले उत्पादन गरेको जनशक्तिले पनि विश्व सूचना प्रविधि बजारमा प्रतिस्पर्धा गर्न सक्षम रहेको र राम्रो गरेको धेरै उदाहरणहरु पनि छन  त्यसैले हाम्रा सूचना प्रविधिक कोर्षहरु राष्ट्रिय परिधि आवश्यकता र योजनाहरुमा मात्र सीमित नभई विश्व प्रविधि बजारका सम्भावनाहरुलाई पनि ध्यानमा राखी सो अनुरुपमा कोर्ष निर्माण गर्नुपर्ने देखिन्छ  यी सबै गरे मात्र सूचना प्रविधि शिक्षा र क्षेत्रले सही बाटो पहिल्यादै परिवर्तनकारी भूमिका खेल्न सक्नेछ  
	अब विद्यार्थी अभिभावक र अन्य सम्बधित निकायहरुले पनि सूचना प्रबिधिलाई फेसबुक र मोवाईल प्रयोगको कुरामा मात्र सङ्कुचित नगरी दीर्धकालीन योजनाहरु बनाई यसलाई शिक्षा स्वास्थ रोजगारी क्षेत्रहरुमा ब्यापक प्रयोग गरी जीवनस्तरको बिकास गर्दै र रोजगारी सिर्जना गर्दै समग्र अर्थतन्त्रलाई टेवा पुय्याउने काम गर्नुपर्छ  यसले सूचना प्रविधि क्षेत्रमा भबिष्य खोज्ने युवा जमातको लगानी र भबिष्यमात्र सुरक्षित नगरी अनेक द्धिविधामा रुमल्लिइरहेको देशलाई नै बिकासको एउटा नयाँ निकास र आयाम दिन सक्नेछ  नबिताको नयाँ बाटो खोल्नेछ  
	 
	लेखक लामाले करिब आधा दशक नेपाली विश्वविद्यालयमा प्रविधि शिक्षा अध्यापन गराएर छन् भने अष्ट्रेलियाको विश्वविद्यालयबाट सूचना प्रविध मा स्नातकोत्तर गरेका छन् 
"
