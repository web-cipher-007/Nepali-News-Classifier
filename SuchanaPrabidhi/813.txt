"फेसबुक गुगल र भाइबरद्वारा विशेष सुविधा"महाभूकम्पमा परेका नेपालीलाई आफन्तको जानकारी उपलब्ध गराउन फेसबुक र गुगलले अभियानै थालेका छन्  भ्वाइस ओभर आईपी सेवा उपलब्ध गराउने भाइबरले इन्टरनेट उपलब्ध हुँदा नेपालबाट विश्वभर निशुल्क टेलिफोन गर्न सक्ने सुविधा दिएको छ "
	महाभूकम्पमा परेका नेपालीलाई आफन्तको जानकारी उपलब्ध गराउन फेसबुक र गुगलले अभियानै थालेका छन्  भ्वाइस ओभर आईपी सेवा उपलब्ध गराउने भाइबरले इन्टरनेट उपलब्ध हुँदा नेपालबाट विश्वभर निशुल्क टेलिफोन गर्न सक्ने सुविधा दिएको छ  नेपाललाई लक्षित गरेर दुवै सामाजिक सञ्जाल र भाइबरले नयाँ सेवा सुरु गरेका हुन्  सँगै एप्पलले पनि नेपालमा आर्थिक सहयोग जुटाउन छुट्टै अभियान थालेको छ  

	फेसबुकले नेपालमा खोलिने अकाउन्टमा सेफ्टी चेक सेवा उपलब्ध गराएको छ  फेसबुक खोल्नेबित्तिकै आफ्नो अवस्थाबारे सबै साथीलाई यो सेवामार्फत जानकारी गराउन सकिन्छ  सँगै फेसबुकमा रहेका साथीबारे पनि यही सुविधामार्फत सजिलै बुझ्न सकिन्छ  अर्कोतर्फ गुगलले पर्सन फाइन्डर मार्फत सुरक्षा स्थितिबारे जानकारी लिन र दिन सकिने सेवा उपलब्ध गराएको छ  कम्पनीले पर्सन फाइन्डरमा  नेपाल अर्थक्वेक नामक छुट्टै लिंंक राखेर विश्वभरबाट आफन्तबारे जानकारी लिन सकिने सेवा दिएको हो  यो लिंंक खोल्नेबित्तिकै सूचना लिन वा दिनका लागि अप्सन राखिएको छ  प्रयोगकर्ताले आफू र अन्यको जानकारी गुगललाई दिन सक्ने व्यवस्था छ  जसमा नाम ठेगाना फोन नम्बर सन्देश फोटोलगायत राख्न सकिन्छ  एकपटक गुगलमा सूचना राखिसकेपछि विश्वका जुनसुकै स्थानबाट सम्बन्धित व्यक्तिले राखेको जानकारी अन्यले पाउन सक्ने बनाइएको छ  सँगै रहेको अर्को लिंंकले यसरी राखिएका सूचना हेर्न सकिने व्यवस्था गरेको छ  गुगलले पाएका सबै सूचना सर्वसाधारणलाई उपलब्ध गराउने तर पुष्टि भने गर्न नसकिने उल्लेख गरेको छ  

	गुगलले एसएमएसमार्फत पनि व्यक्तिको जानकारी लिन सकिने बनाएको छ  भारत र नेपालमा आफूले खोज्न चाहेको व्यक्तिको नाम टाइप गरेर भारतीय नम्बर  मा पठाएपछि राखिएको जानकारी आउने सेवा दिइएको हो  यसरी एसएमएस पठाउँदा नेपालबाट भने अन्तर्राष्ट्रिय एसएमएसको शुल्क लाग्नेछ  अमेरिकामा रहेकाले पनि छुट्टै नम्बरबाट एसएमएस गरेर भारत र नेपालमा रहेका आफन्तबारे जानकारी लिन सक्ने गुगलले उल्लेख गरेको छ  

	दुर्घटनाका समयमा सर्वसाधारणलाई आफन्त सुरक्षित छनछैनन् भन्ने जानकारीको चाहिने उल्लेख गर्दै सेवा सुरु भएको केही समयपछि फेसबुकका संस्थापक मार्क जुकेरबर्गले स्टाटसमा लेखेका छन्  यस्ता समयमा सम्पर्कको ज्यादै ठूलो महत्त्व हुन्छ उनले लेखेका छन्  प्राकृतिक प्रकोपको समयमा समुदायलाई सहयोग पुर्याउने माध्यमका रूपमा यो सेवा सुरु गरिएको उनले उल्लेख गरेका छन्  जापानमा  सुनामी आएपछि फेसबुकले यस्तो सेवा पहिलोपटक सुरु गरेको थियो  

	प्रयोगकर्ताबीच मात्र निशुल्क भ्वाइस र टेक्स्ट सेवा दिँदै आएको भाइबरले नेपालमा भने मोबाइल र ल्यान्डलाइनमा समेत पैसा बिना कुराकानी गर्न सकिने सुविधा दिएको छ  नेपालबाट विदेशमा भाइबरमार्फत् फोन गर्न पनि कुनै शुल्क नलाग्ने कम्पनीले जनाएको छ  अन्य नम्बरमा कुराकानी गर्न प्रयोग गरिने भाइबर आउट लाई कम्पनीले निशुल्क बनाइदिएको हो  नेपालमा गएको भूकम्प पछि हामीले भाइबर आउट बिलिङलाई बन्द गरेका छौ भाइबरले आफ्नो टिवटर ह्यान्डलमा लेखेको छ नेपालका प्रयोगकर्ताले जुनसुकै स्थानमा निशुल्क कुराकानी गर्न सक्छन्  एप्पलले पनि नेपालमा आर्थिक सहयोग जुटाउन अर्को अभियान चलाएको छ  एप्पलले आफ्नो सेवा आइट्युन्स स्टोरमार्फत अमेरिकी रेडक्रसलाई नेपालमा आर्थिक सहयोग पुर्याउन सहयोग माग्दै सेवा चलाएको हो   देखि  सय अमेरिकी डलरसम्म सहयोग गर्ने गरी एप्पलले यो अभियान चलाएको छ  जसमा उठेको सम्पूर्ण रकम रेडक्रसमार्फत नेपालमा सहयोग हुने कम्पनीले उल्लेख गरेको छ  हाम्रा चिन्तन र प्रार्थना नेपालमा दुखद भुकम्पबाट असर परेका सबैमा छ एप्पलका प्रमुख कार्यकारी अधिकृत टम कुकले ट्विट गर्दै आइट्युन्समार्फत सहयोग मागेका छन्  
"
