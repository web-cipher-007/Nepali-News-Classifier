स्मार्ट आन्दोलनकेही सातादेखि भारतको गुजरातमा चलेको पटेल समुदायको आन्दोलन रोक्न त्यहाँको राज्य सरकारले कर्फ्यू र सेना परिचालन मात्र पर्याप्त ठानेन  "केही सातादेखि भारतको गुजरातमा चलेको पटेल समुदायको आन्दोलन रोक्न त्यहाँको राज्य सरकारले कर्फ्यू र सेना परिचालन मात्र पर्याप्त ठानेन  उसले गुजरातको ठूलोमध्येको एक सहर अहमदाबादमा मोबाइल इन्टरनेट नचल्ने बनायो जहाँ पटेल समुदायको आन्दोलन उत्कर्षमा थियो  मोबाइल इन्टरनेटमा रोक लगाउनुको सोझो अर्थ थियो सर्वसाधारणमाझ लोकप्रिय मोबाइल एप ह्वाट्सएप को पहुँच नदिनू  आन्दोलनकारीले सूचना आदानप्रदानका लागि ह्वाट्सएपको व्यापक प्रयोग गरेका थिए त्यस आन्दोलनलाई कतिले ह्वाट्सएप आन्दोलनकै नाम समेत दिएका छन् 

अगस्ट  मा पक्राउ परेका आन्दोलनका नेता हार्दिक पटेलले आन्दोलनकारीलाई ह्वाट्सएप मार्फत भोलिपल्ट बन्दको आह्वान गरेपछि राज्यले यस्तो जुक्ति निकालेको थियो  तर भारतको गुजरात राज्यमाकेत्रै यस्तो प्रतिबन्ध लगाउने पहिलो निकाय भने होइन  
 
सन्  मा ट्युनिसियाबाट सुरु अरब आन्दोलनका क्रममा सोसल मिडिया र मोबाइल इन्टरनेटको व्यापक प्रयोग भएको थियो  ट्युनिसियाबाट सुरु भएर इजिप्ट लिबिया यमन सिरिया र बहराइनमा भएको निरंकुशताविरोधी प्रदर्शनमा सोसल मिडिया र मोबाइल इन्टरनेटको प्रयोगलाई कलेक्टिभ एक्टिभिजम को उदाहरण मानिन्छ  आन्दोलनका बेला ट्युनिसिया र इजिप्टमाट्विटर र फेसबुकमाथि नै प्रतिबन्ध लगाइएको थियो  आन्दोलनकारीले आदानप्रदान गर्ने सूचनामा कडाइ गर्न यस्तो प्रतिबन्ध लगाइएको हो  
 
अरब आन्दोलनमा फेसबुक ट्विटरको प्रभावबारे दुबई स्कुल अफ गभरमेन्ट ले गरेको एक अनुसन्धानमा सहभागी इजिप्ट र ट्युनिसियाका  आन्दोलनकारीमध्ये  जनाले विद्रोहका क्रममा फेसबुक प्रयोग गरेको जवाफ दिएका थिए  अरब आन्दोलनमा आन्दोलनकारी आफैंले फेसबुक र ट्विटरमा सेयर गरेका तस्बिर भिडियो र जानकारी अन्तर्राष्ट्रिय मिडियाको लागि स्कुप मसला बने  
आन्दोलनकारीले यस्ता सोसल मिडिया चलाउन थालेपछि यसका प्रयोगकर्ताको संख्याले स्थानीय मिडियाका पाठक स्रोता र दर्शकलाई उछिन्यो  आन्दोलनको तीन महिनामा ट्विटरमा इजिप्ट ह्यासट्याग मात्रै साढे एक अर्बपटक मेन्सन भएको थियो  लिबिया ह्यासट्याग झन्डै  लाख बहराइन ह्यासट्याग  लाखभन्दा बढीपटक प्रयोग भएको थियो  सोसल मिडियामा प्रयोग भएका अरबका अधिकांश आन्दोलन आफ्नो उद्देश्यमा सफल पनि भएका छन्  


विश्वभर हुने आन्दोलनमा सोसल मिडिया र मोबाइल एप्लिकेसनहरू लोकप्रिय बन्दै गएको छ  मानिसलाई आन्दोलनबारे जानकारी आन्दोलनकै बेलामा तस्बिर र भिडियो प्रवाह गर्न सकिने भएकाले यसको प्रभावकारिता बढेको हो  सत्ता र शक्तिलाई चुनौती दिन थालेपछि स्वाभाविकै हो यसमा सरकारी अंकुश पनि पर्न थालेको छ  
 
प्रजातन्त्र माग्दै अघिल्लो वर्ष हङकङमा भएको आन्दोलनलाई रोक्न सरकारले मोबाइल इन्टरनेटमा प्रतिबन्ध लगाएको थियो  तर आन्दोलनकारीहरू यत्तिमै रोकिनेवाला थिएनन्  त्यही बेलामा अमेरिकी कम्पनी ओपन गार्डेनले फायर च्याट एप भर्खरै सार्वजनिक गरेको थियो  यसको विशेषता के भने यसमा म्यासेज पठाउन इन्टरनेट आवश्यक थिएन  प्रयोगकर्ताले ब्लुटुथको माध्यमबाट वरपरको मोबाइलमा बिनाइन्टरनेट सन्देश पठाउन सक्थे  
कन्सर्टमा सहभागी हुने युवालाई लक्षित एप अधिकारको आन्दोलनकर्मीहरूले प्रयोग गरेर नयाँ सम्भावनाको पाटो खोलिदिएपछि निर्मातामध्येका एक मिका बोनोलिल पनि दंग थिए  हङकङको आन्दोलनमा आफ्नो एप प्रयोग भएको हेर्न उनी आफैं त्यहाँ पुगेका थिए  आन्दोलन दबाउन मोबाइल इन्टरनेटमा प्रतिबन्ध लगाइए पनि रोक्न नसकिने सन्देश एपको प्रयोगले दिएको थियो  
यसै वर्ष इक्वेडरमा भएको ट्याक्स विरोधी आन्दोलनमा पनि फायरच्याट प्रयोग भयो  सरकारले मोबाइल इन्टरनेटमा कडाइ गरेपछि उनीहरूले हङकङेली आन्दोलनकारीको सिको गरे  हङकङ र इक्वेडरको आन्दोलनमा फायरच्याट मार्फत सन्देश आदानप्रदान भएको भरमा हजारौं मानिस सहभागी भएका थिए  
 
आन्दोलनमा सहभागिताका लागि आह्वान गर्न होस् वा आन्दोलन चलिरहेको बेला सूचना आदान प्रदान गर्न अन्य परम्परागत सञ्चारमाध्यमभन्दा सोसल मिडिया र मोबाइल एप प्रभावकारी देखिन्छन्  किनकि यसमा तत्काल सन्देश प्रवाह गर्न सकिन्छ र चाहनेजत्तिले तुरुन्त सूचना पाउन सक्छन्  यसका लागि स्मार्टफोन नै काफी हुन्छ  
 
यस्ता प्रविधिको प्रयोग सधैं आन्दोलनको लागि मात्रै हुन्छन् भन्ने पनि छैन्  सामाजिक सद्भाव र भ्रातृत्व जगाउने काममा पनि यसको प्रयोग हुन सक्छ  जस्तो कैलाली टीकापुरमा  जना सुरक्षाकर्मी मारिएपछि राजधानीको माइतीघर मण्डलामा आयोजित श्रद्धाञ्जलि सभामा झन्डै  हजार  सय सहभागी भएका थिए  श्रद्धाञ्जलि सभाका सबै सहभागी फेसबुक ग्रुपमा निम्तोमा त्यहाँ पुगेका हुन्  फेसबुकको फेसेस अफ नेपाल इन फोटोग्राफी र मेन्स रुम नेपाल ग्रुप ले आफ्नो फेसबुक पेज मार्फत सहभागी हुन आह्वान गरेका थिए  लगत्तै  अगस्टमा सद्भाव फैलाउने उद्देश्यले विविधतामा एकता नाम दिएर माइतीघर मण्डलामै गरिएको एक हजार दीप प्रज्ज्वलनका सहभागी पनि फेसेस अफ नेपाल इन फोटोग्राफीको आह्वानमा सहभागी भएका थिए  
 
भारतस्थित सोसल मिडिया एनालिटिक कम्पनी सिम्लिफाई  का संस्थापक भूपेन्द्र खनाल आन्दोलनको बेला हिंसा भड्काउन पनि सोसल मिडियाको प्रयोग भएको बताउँछन्  सत्य तथ्य बाँड्न पनि प्रयोग भएको छ तर सोसल मिडिया मार्फत बाँडिएका सत्य स्वतन्त्र रूपमा पुष्टि हुँदैन उनी भन्छन्  आन्दोलनका बेला ट्विटर फेसबुक ह्वाट्सएप मार्फत हिंसा भड्काउने खालका हल्ला फैलाउन प्रयोग हुन सक्ने भएकाले समस्या समाधान नहुन्जेल मोबाइल इन्टरनेटमा प्रतिबन्ध लगाउनु जायज लाग्छ उनलाई 

एजेन्सीहरूको सहयोगमाआन्दोलनमा सहभागिताका लागि आह्वान गर्न होस् वा आन्दोलन चलिरहेको बेला सूचना आदानप्रदान गर्न अन्य परम्परागत सञ्चारमाध्यमभन्दा सोसल मिडिया र मोबाइल एप प्रभावकारी देखिन्छन्  किनकि यसमा तत्काल सन्देश प्रवाह गर्न सकिन्छ र चाहने जतिले तुरुन्त सूचना पाउन सक्छन्  यसका लागि स्मार्टफोन नै काफी हुन्छ 

एजेन्सीकाे सहयाेगमा
"
