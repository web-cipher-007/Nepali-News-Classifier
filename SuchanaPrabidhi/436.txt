एप्पल र सामसङ युद्धदक्षिण कोरिया एसियामा अमेरिकाको सम्भवतः सबभन्दा भरपर्दो मित्रशक्ति हो  तर यी दुई मुलुकका विख्यात कम्पनी सामसङ र एप्पलबीचको प्रतिस्पर्धाको चर्चा दुईको मित्रताभन्दा पनि चर्चाको विषय बनेको छ  "
	 "" ""दक्षिण कोरिया एसियामा अमेरिकाको सम्भवतः सबभन्दा भरपर्दो मित्रशक्ति हो  तर यी दुई मुलुकका विख्यात कम्पनी सामसङ र एप्पलबीचको प्रतिस्पर्धाको चर्चा दुईको मित्रताभन्दा पनि चर्चाको विषय बनेको छ  ग्याजेट बजारमा दुई कम्पनीको दुश्मनी उत्तर कोरियादक्षिण कोरिया सम्बन्धको झझल्को दिने बन्दै छ   सय  अर्ब अमेरिकी डलर अनुमान गरिएको स्मार्ट फोन र ट्याबलेटको विश्व बजारमा वर्चस्वका लागि नवीन सेवाका मोडल उतार्ने मामिलामात्र सीमित छैन यिनको प्रतिस्पर्धा  एकले अर्काविरुद्ध विश्वका विभिन्न मुलुक खासगरी ठूला बजार मा पचासभन्दा बढी मुद्दा हालिसकेका छन्  भनिन्छ एप्पलले हालेको डिजाइन चोरीको मुद्दामा स्यान जोसेस्थित अदालतले तिर्नु भनेको  अर्ब  करोड अमेरिकी डलर क्षतिपूर्ति सामसङले  सेन्टको सिक्काले भरिएका  वटा ट्रक एप्पलको क्यालिफोर्नियास्थित मुख्यालय पठाएर रिस पोखेको थियो   
	 
	दुई कम्पनीबीच विशेषगरी स्मार्ट फोनको बजार ओग्टन जारी प्रतिस्पर्धाले  औं शताब्दीको सबैभन्दा रोचक बजार युद्ध को संज्ञा पाएको छ  पुराना र विकसित बजारमा मात्र नभई भारत चीन र ब्राजिललगायतका उदाउँदा अर्थतन्त्रभित्र पनि आफ्नो बढीभन्दा बढी पहुँच बनाउन यी दुई कम्पनीबीच चलिरहेको द्वन्द्वमाथि बजारशास्त्रका अध्येताहरूले निकै चाख देखाएका छन्  विश्व बजारसँग तुलनै नहुने निम्छरो भए पनि यी दुई कम्पनीबीच नेपाली बजारमा पनि चर्कै प्रतिस्पर्धा छ  हुनेखाने कसैको आइफोन त कसैको हातमा ग्यालेक्सी  तर सामसङ फोनको आधिकारिक बिक्रेता इन्टरनेसनल मार्केटिङ सर्भिसेजका कार्यकारी अध्यक्ष दीपक मल्होत्रा स्थानीय बजारको स्मार्टफोन सेग्मेन्टमा ग्यालेक्सी एक्लो घोडा भएको दाबी गर्छन्  एप्पलको आधिकारिक बिक्रेता नै नभएकाले आइफोनको आयात नै अवैध छ उनको तर्क छ अवैध रूपमा भित्रिएको माललाई प्रतिस्पर्धी मान्न सकिन्न   
	यस्तो पो प्रतिस्पर्धा 
	पछिल्ला दुई वर्षमा दुई कम्पनीको प्रतिस्पर्धाले विश्व बजार तरङ्गित बनेपछि जारी प्रतिस्र्धालाई शताब्दीकै कडा र सिर्जनात्मक भनेका छन् कतिपय जानकारले  दुईबीच विशेषगरी स्मार्टफोन र ट्याब्लेटजस्ता पि्रमियम ग्याजेटमा चर्को प्रतिस्पर्धा छ  आइफोनविरुद्ध ग्यालेक्सी आइप्याडविरुद्ध ग्यालेक्सी प्याड आइप्याड मिनीविरुद्ध ग्यालेक्सी ट्याब  म्याकबुकविरुद्ध नाइन सिरिज अल्ट्राबुकको भिडन्त सुरु भएपछि मुद्दाको शृंखला सुरु भयो   
	प्रविधि मात्र नभई प्रबर्द्धनका रणनीति पनि उत्तिकै रोचक छन्  प्रतिस्पर्धीसामु कडा चुनौती पेस गर्न सामसङले पछिल्लो प्रोडक्ट सामसङ एस फोर सार्वजनिक गर्न गृह देश नभई प्रतिस्पर्धीको देश अमेरिका छान्यो  सामसङले एप्पललाई चुनौती दिन यस्तो गरेको बुझ्न गाह्रो पर्दैन  यसमा एप्पल पछाडि पर्ने कुरै भएन  आफ्ना ग्याजेट प्रयोग गर्ने सबैलाई एप्पल परिवारको सदस्य भएको जनाउ दिनेजस्ता फर्मुला उसले अपनाएको छ   
	गत वर्ष  मा एप्पलका  करोड  लाख थान आइफोन बिक्री भए भने सामसङले  करोड  लाख स्मार्ट फोन बेच्यो  बिक्रीमा सामसङ यसरी अगाडि देखिए पनि कुल बजार मुनाफाको  प्रतिशत हिस्सा एप्पलको भागमा पर्छ   
	प्रविधिका कतिपय जानकार स्टिभ जब्सको अवसानसँगै सामसङले एप्पललाई उछिन्न थालेको दाबी गर्छन्  स्टिभको नेतृत्वमा एप्पलले समातेको गति उनीपछि धीमा भएको मानिएको छ  जस्तो आइफोन त्यसअघिका मोडलजस्तो ब्लकबस्टर हुन सकेन  फेरि भारतजस्ता उदियमान बजारमा प्रायोजित मान्छेको लाइन मिडियामा देखाएर ग्राहक तान्न खोजेको समेत आरोप खेप्नुपर्यो  यही मौकामा सामसङ झन् आक्रामक देखिन्छ  सामसङले आफ्नो ब्रान्डिङमा निकै ध्यान दिएको छ  सन्  को लन्डन ओलम्पिकको प्रमुख प्रयोजकमध्येको एक सामसङले गत वर्ष विज्ञापन खर्च  गुणाले वृद्धि गरेको थियो जुन प्रतिस्पर्धी एप्पलको तुलनामा  प्रतिशतले बढी हो  आक्रामक बजार प्रबर्द्धनकै फलस्वरूप सन्  मा उसले  अर्ब अमेरिकी डलर मुनाफा गर्यो  भारतमा मात्र  हजार करोड भारुको कारोबार गरेको थियो  एप्पलले भने  अर्ब डलर नाफा कमाएको दाबी गरेको छ   
	डिजाइन र सेवा सुविधामा पनि होडबाजी छ  एप्पलले डिजाइन र नौलानौला प्रोडक्टमा आफूलाई केन्दि्रत गर्ने गरेको छ भने सामसुङले ग्राहकको प्राथमिकता र क्रय शक्तिलाई ध्यान दिएर बढीभन्दा बढी रेन्जका मोडल उतारिरहेको छ  सामसङको उक्त रणनीतिले भारतलगायतका उदाउँदा बजारमा विस्तार हुन सहज बनेको छ  एप्पल र त्यसका प्रयोगकर्ताले सामसङमाथि नक्कल गरेको र आफ्नो अपरेटिङ प्लेटर्फम नभएको आरोप लगाउने गर्छन्  सामसङसँग एप्पलको जस्तो आफ्नै अपरेटिङ सिस्टम ओएस छैन  सामसङले स्मार्टफोन र ट्याबलेटमा गुगलको एन्ड्रोइड प्रयोग गर्छ  आफ्नो यो कमजोरीबाट माथि उठ्न सामसङले इन्टेलसँग मिलेर केही महिनाभित्रै टाइजन नामको ओएस लन्च गर्ने तयारीमा छ  सामसङको यो सिस्टम विफल भए ऊ एप्पलसँग पराजित हुन्छ सूचना प्रविधिमा रुचि राख्ने पूर्वसचिव रामेश्वर खनालको दाबी छ  सायद त्यही जोखिमको पूर्वाभास भएरै होला सामसुङले अनुसन्धान र विकास आर एन्ड डी का लागि मात्रै वाषिर्क  अर्ब डलरभन्दा बढी खर्च गरिरहेको छ   
	ओएस बनाउने कुरामा सामसङपछि परेजस्तै उत्पादन कार्यमा एप्पल पछि छ  एप्पलले प्रोडक्टको डिजाइन आफैंले गरे पनि उत्पादन गर्न फक्सकनजस्ता कम्पनीलाई आउटसोर्सिङ गर्छ  जबकि सामसङको आफ्नै उत्पादन छाता छ  यसले एप्पलको तुलनामा सामसङको खर्च कम हुन्छ  प्रतिस्पर्धी एप्पलले समेत डिस्प्ले र फ्लास मेमोरी सामसङमार्फत उत्पादन गर्दै आएको छ  आफूलाई चाहिने प्रायः सबै पार्ट्स उत्पादन गर्ने भएकाले सामसङलाई त्यसको पनि फाइदा छ भने अर्कोतर्फ त्यस्ता पार्टस्मा नवीन डिजाइन विकास गर्न सहज छ  यसले उसलाई तुलनात्मक सस्ता मोल र बढी रेन्जका मोबाइल ल्याउन सहज छ  प्रविधिका जानकार यही सुविधाले नै सामसङलाई छोटो अन्तरालमा नयाँ प्रोडक्ट बजारमा ल्याउन सम्भव भएको ठान्छन्  जबकि एप्पलले नयाँ प्रोडक्टका लागि दुई वर्ष कुराउने गरेको छ  एप्पलले बेहोर्नुपरेको यही कठिनाइलाई आफ्नो अनुकूल बनाउन सामसङले कुनै कसर छाडेको छैन  त्यसमाथि उसको ओएस एन्ड्रोइड नै ओपन सोर्स सफ्टवेयर हो  यसका लागि सामसङले खासै खर्च गर्न पर्दैन  उता एप्पलले भने आफ्नो मौलिक ओएसमा ठूलो रकम खर्चंदै आएको छ   
	बजारमा प्रभुत्व जमाउन जारी प्रतिस्पर्धासँगै एप्पल र सामसङबीच एक अर्काविरुद्ध मुद्दा हाल्ने होड पनि उत्तिकै छ  एउटाले नयाँ प्रोडक्ट बजारमा ल्याउनेबित्तिकै अर्कोले आफ्नो डिजाइन र प्रविधि नक्कल गरेको भन्दै विभिन्न मुलुकमा मुद्दा हाल्ने गरेका छन्  विशेषगरी अमेरिका चीन जापान र युरोपका बजारमा प्रतिस्पर्धीलाई प्रवेशमा रोक लगाउन त्यस्तो मुद्दा हाल्ने गरिएको छ  ती सबै मुलुकमा एक अर्कोविरुद्ध मुद्दा हालेका छन् यी दुईले  गत वर्ष सामसङले जापानमा एप्पलका उत्पादनमाथि प्रतिबन्ध लगाउन त्यहाँको अदालतमा मुद्दा दायर गरेको थियो  तर अदालतले एप्पलमाथि प्रतिबन्ध लगाउन अस्वीकार गर्यो  बजारमा चल्ने प्रतिस्पर्धा मात्र होइन अदालतभित्र हुने बहस र आउने फैसलालाई पनि विश्व बजार तथा उपभोक्ताहरूका लागि चासोको विषय बन्ने गरेको छ   
	विशिष्ट पहिचान विशिष्ट फाइदा  
	आइफोन र सामसङले एक अर्कामाथि नक्कलको आरोप लगाए पनि दुवै ब्रान्डका केही विशिष्ट पहिचान छन्  आइफोनले दिने सन्तुष्टि र आनन्द विशिष्ट रहेको यसका प्रयोगकर्ता ठान्छन्  नयाँ मोडल र प्रविधिमा सामसङ निकै अघि बढिसकेको तिनका प्रयोगकर्ता दाबी गर्छन्  सफ्टवयर र हार्डवयरको बेग्लै इकोसिस्टम भएका कारण लामो समय एउटै मोडल बोक्नेहरूलाई समेत नयाँ मोडल चलाउन र प्रयोग गर्न खासै कठिनाइ नहुने मोबाइल प्रविधिका जानकार मनोज कर्माचार्य बताउँछन्  यही सुविधाकै कारण पनि आइफोनले छिटो छिटो मोडल फेर्न नहतारिने कर्माचार्यको जिकिर छ  तर प्रविधि र मोडलसँग खेल्न रुचाउनेका लागि भने सामसङ बढी उपयोगी हुने उनको ठम्याइ छ   
	एप्पलले बजारमा ल्याएको पछिल्लो मोडल हो आइफोन फाइभ  पछिल्लो वायरलेस नेटवर्क प्रविधि एलटीई टेक्नोलोजी फोर जी प्रविधि ए  ग्राफिक प्रोसेसिङ युनिट आयु थप बढाइएको ब्याट्री र केही स्लिम मोबाइल डिजाइन गरिएको थियो  सामसङको पछिल्लो मोडल एस थ्री आएपछि त्यसलाई घोप्टाएर राख्नेबित्तिकै आफैं अफ हुने डिजिटल पुस्तक वा डकुमेन्ट पढ्दा पढ्दै निदाएको खण्डमा मोबाइल फोन आफैं स्लिप मोडमा जाने एउटै फोनलाई दुई फरक प्रयोगकर्ताले आआफ्नो ढंगले प्रयोग गर्न मिल्नेजस्ता केही रोचक र आकर्षक सुविधासहित बजारमा उतारेको थियो  आइफोन फाइभमा कम्पनीले पूर्वदाबी गरेजस्तै सुविधा नभएका कारण हुनसक्छ अघिल्ला मोडलहरूको तुलनामा एप्पलको पछिल्लो ग्याजेटबाट बजार खासै उत्साही देखिएन  बरु आक्रामक प्रचार र यस्ता सुविधाकै कारण हुनसक्छ एस थ्रीले स्मार्ट फोनको बजारमा धमाका नै मच्चायो  मोडलहरूको फराकिलो दायराले पनि सामसङको बजार विस्तारमा सघाउ पुर्याएको छ  उसले लोइन्डका मोबाइलदेखि आइफोनलाई टक्कर दिने महँगा स्मार्टफोनसम्म बजारमा उतारेको छ  जबकि आइफोनका मोडल सीमित छन् र मूल्य पनि चर्का   
	महँगा हुँदाहुँदै पनि अविश्वसनीय सुविधासहितका ग्याजेट उत्पादनमा भने एप्पलका सामु अरू सबै ब्रान्ड होचा लाग्छन्  आइफोनपछि उसले बजारमा उतारेको आइप्याडको लोकपि्रयताले पनि त्यसलाई सही साबित गर्यो  नेपाली गाउँघरमा साना नानीहरूले प्रयोग गर्ने सिलोट ढाँचाको आकर्षक आइप्याडबाट सारा विश्व चकित पर्यो  कम्प्युटर क्यामरा डायरी डिजिटल लाइब्रेरीलगायतका दर्जनौं अकल्पनीय सुविधाजडित यो ग्याजेट बजारमा आएको छोटो समयमै लाखौं थान बिक्री भइसकेको थियो  हाल आइप्याड मिनी आइप्याड टु र आइप्याड फोर्थ जेनरेस बजारमा उपलब्ध छन्  गत वर्ष मात्र करिब  करोड आइप्याड बिक्री गरेको कम्पनीको दाबी छ   
	मोबाइल फोनको डिजाइन र हार्डवयरपछिको सबैभन्दा प्रमुख पक्ष भनेको त्यसको अपरेसन सिस्टम ओएस पनि हो  ओएसको गतिशीलता र लचकताले प्रयोगकर्तालाई कति आकषिर्त गर्छ भन्ने निक्र्योल गर्न सक्छ  कतिपय प्रयोगकर्ता डिजाइनभन्दा पनि त्यसमा प्रयोग गरिएको ओएसलगायतका सफ्टवयरलाई बढी जोड दिने गर्छन्  स्मार्टफोनको बजार र प्रयोगकर्ताबीच अहिलेको हट विषय मानिन्छ एप्लिकेसन्स अर्थात् एप्स्  जति बढी एप्स् त्यति बढी सेवा र सुविधा  अहिले एप्पल र सामसङबीच आफ्ना मोबाइल प्रयोगकर्तालाई बढीभन्दा बढी एप्स् उपलब्ध गराउनेमा पनि उत्तिकै प्रतिस्पर्धा रहेको छ   
	सुरक्षा प्रणालीमा भने एप्पल अझै पनि सामसङभन्दा अब्बल नै मानिन्छ  एप्पलले आफ्ना फोनका लागि एप्स् छनोट गर्दा त्यसको सुरक्षा प्रणाली ब्याट्रीको आयुमा पर्न सक्ने प्रभाव र कारोबारमा आफ्नो अनिवार्य मध्यस्थतालाई बढी ध्यान दिने गरेको छ  आईओएसअनुकूल हुने एप्स् निश्चित सफ्टवयर र हार्डवयर आवश्यक पर्छ जबकि सामसङले प्रयोगमा ल्याएको एन्ड्रोइड ओएसका लागि एप्स् बनाउन त्यस्तो आवश्यकता पर्दैन  त्यसैकारण पनि पछिल्लो समय एन्ड्रोइडमैत्री एप्स् बढिरहेका छन्  ओपन सोर्स भएर नै होला नेपाली प्राविधिकहरूले समेत एन्ड्रोइडका थुप्रै एप्स्हरू बनाइसकेका छन्  तर एप्पलको हकमा भने त्यो खासै देखिँदैन   
	कर्माचार्य पनि डिजाइन र मोलमा सामसङका फोनले एप्पललाई उछिन्दै गए पनि एप्पलको सुरक्षा प्रणाली अहिले पनि अब्बल रहेको बताउँछन्  भन्छन् सामसङले ओपनसोर्स ओएस प्रयोग गर्ने भएकाले उसको सुरक्षा प्रणाली भुइँतलासम्म सहज छ जबकि एप्पलले गेटभित्र ढिम्किनै दिँदैन उनी बुझाउँछन् भुइँतलामा पहुँच भएपछि त चोर माथिल्लो तलासम्म पुग्न सक्छ  नेपालको सन्दर्भमा भने एन्ड्रोइड आधारित स्मार्टफोनको लोकपि्रयता बढ्दो छ  एन्डो्रइडमैत्री एप्स् क्र्याक गर्न पनि सजिलो हुने भएकाले नेपालजस्ता विकासोन्मुख मुलुकका लागि सामसङका ग्यालेक्सीजस्ता एन्ड्रोइड स्मार्टफोन राम्रो उपहार बनेको छ   
	कतिपय जानकारहरू मोबाइल बजारको पछिल्लो प्रतिस्पर्धालाई सिर्जनात्मकभन्दा पनि प्रोपोगान्डाको संज्ञा दिन्छन्  मोबाइल प्रविधिमा हुनुपर्ने जति उल्लेख्य विकास भइसकेकाले अब केही ससाना परिवर्तन र सुधारलाई नयाँ भन्दै बजारमा होहल्ला गर्ने प्रवृत्ति बढेको उनीहरूको दाबी छ  यस्तो दाबीमा सहमति जनाउँदै कर्माचार्य भन्छन् ग्यालेक्सी एसफोर र आइफोन फाइभलाई बजारमा उतार्नुअघि जुन किसिमको होहल्ला मच्चाइएको थियो पछि गलत साबित भए  तिनमा उल्लेख्य बद्लाव केही थिएन  मोबाइल प्रविधिको विकासको सीमालाई बुझेर नै होला सामसङ र एप्पलजस्ता कम्पनीहरूको ध्यानसमेत पछिल्ला दिनमा घडीलगायतका ग्याजेटमा केन्दि्रत हुन थालेको छ  यी कम्पनीहरूबीच अन्य ग्याजेटको विकास गर्न चल्ने प्रतिस्पर्धाबाट फेरि पनि विश्वजगत् नै लाभान्वित हुनेछ  प्रविधिप्रेमी मात्र होइन सर्वसाधारणसमेत त्यसको प्रतीक्षामा छन्   
	एजेन्सीको सहयोगमा 
"
