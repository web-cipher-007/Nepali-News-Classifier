ब्लग  अनलाईनबाट फाइल पठाउन मिल्दैमा डिजिटल भन्न मिल्छ बर्तमान युगलाई प्रविधिको युग भनिन्छ  विश्वव्यापीकरण यसको ज्वलन्त उदाहरण हो  विश्वव्यापीकरणमा कुनै राम्रो कुरा एकै ठाउँमा रहिरहन्न  यसैको फलस्वरुप नेपालमा पनि अनलाइन प्रविधि भित्रियो  "
	बर्तमान युगलाई प्रविधिको युग भनिन्छ  विश्वव्यापीकरण यसको ज्वलन्त उदाहरण हो  विश्वव्यापीकरणमा कुनै राम्रो कुरा एकै ठाउँमा रहिरहन्न  यसैको फलस्वरुप नेपालमा पनि अनलाइन प्रविधि भित्रियो  केही प्राईभेट कम्पनीले यो प्रविधिलाई केही अगाडिदेखि नै प्रयोगमा ल्याए पनि विस  माघबाट कम्पनी रजिष्टार कार्यालयले अनलाईनमार्फत आफ्नो कार्यालयको सेवा सुरु गर्यो   
	 
	कम्पनी रजिष्ट्रार कार्यालयले कम्पनि ऐन  अन्तर्गत प्राईभेट तथा पब्लिक कम्पनीको साथसाथै मुनाफा वितरण नगर्ने कम्पनी पनि दर्ता गर्न थालेको छ्र र उक्त ऐनमा मुनाफा वितरण नगर्ने कम्पनी भन्नाले आफ्नो कम्पनीको सेयर बोनस कुनै पनि सदस्य वा संस्थापकको लागि वितरण नगर्ने कम्पनीलाई बुझिन्छ र यस्तो कम्पनि खारेजी भएमा उक्त कम्पनीको नाममा रहेको सबै सम्पति नेपाल सरकारलाई स्वस्वामित्व हस्तान्तरण हुनेछ  
	 
	कार्यालयले सेवा प्रवाहलाई सजिलो बनाउन डिजिटल प्रविधिबाट सेवा सुरु गरेको डेढ बर्ष भएको छ  कम्पनी रजिस्ट्रार कार्यालय प्रविधीमैत्री भएपछि कम्पनी दर्ता गर्न सजिलो हुने आशा पलाउनु स्वभाविकै हो  तर कार्यालयको काम गराई हेर्दा पहिले र अहिलेको अवस्थामा खासै परिवर्तन भएको भान हुँदैन   
	 
	कुरा डेढ महिना अगाडिको हो  जब हामीले एक मुनाफा वितरण नगर्ने कम्पनी दर्ता गर्ने योजना अनुसार आफ्नो कामलाई अगाडि बढायौं  तब हामीले अनलाईन सेवा दिने भनेको यो कार्यलय पुरानै ढर्राबाट नडग्मगाएको अनुभव गयौ  कार्यालयको व्यवस्था अनुसार सबै भन्दा पहिलो कम्पनी दर्ता गर्नको लागि निम्न प्रक्रिया पूरा गर्नुपर्ने रहेछ  
	 
	कम्पनीको नाम र उद्देश्य सदरको लागि अनलाईन मार्फत पठाउनुपर्ने   
	नाम सदर भएर आएपछि कम्पनीको नियमावली प्रबन्धपत्र र निवेदन लेखेर प्रिन्ट गरी सहीछाप गरी स्क्यान गरी अनलाइनमार्फत पठाउनुपर्ने 
	त्यसपछि नियमावली र प्रबन्धपत्र रुजू भएर आउँछ   
	कम्पनी दर्ता गर्न लाग्ने शुल्क तिरेको बैंक भौचर कम्पनी रजिष्टार कार्यालयमा बुझाउनु पर्ने  
	शुल्क तिरेको रसिद देखाएर कम्पनी दर्ता प्रमाणपत्र लिनुपर्ने   
	 
	हामीले यही प्रक्रिया अनुसार काम गर्दै गयौं  अनलाईनमार्फत कम्पनीको नाम सदरको लागि पठायौं  त्यसको तीन दिनमा नाम सदर भएको इमेल आयो  त्यसपछि चाहिने नियमावली र अन्य कागजात तयार गरी सबै सञ्चालकको हस्ताक्षर सहित मागिएका सबै कागजात स्क्यान गरी पठाइसकेपछि जवाफ कुरेर बस्यौं  डेढ हप्तासम्म कुनै प्रतिक्रिया नआएपछि कार्यालयमा फोन गर्दा दरखास्त नम्बर लिएर आउनू भनियो   
	 
	यदि अनलाईन प्रविधिको अभ्यास गर्दैछौं भने दर्खास्त नम्बर लिएर किन जानुपर्ने  इमेल मात्रै पनि त गर्न सकिन्थ्यो  कार्यालय पुगेपछि एक कर्मचारीले हाम्रो काम गरिदिनु भयो  यत्ति कामको लागि हामीले एक घण्टा कुर्नुपर्यो चार वटा कोठा त चाहर्नु नै पर्योे  त्यही बेला कम्पनी रजिष्टार कार्यालयको अनलाइन प्रविधिको औचित्य समाप्त भएको हो कि भन्ने भान भयो   
	 
	काम गरिदिने कर्मचारीले तपाईंको कम्पनीको फाइल इमेलमा सदर भएर आउँछ भनी जवाफ दिए  त्यसपछि शुल्क तिरेर प्रमाणपत्र लिनू उनले भने  सोही दिन फाइल सदर भएको इमेल आयो   
	 
	भोलिपल्ट हामी शुल्क तिरेर प्रमाणपत्र लिन गयौं  शुल्क त तियौं तर रसिद आउँन  घण्टा लाग्ने रहेछ  हामी फेरि भोलिपल्ट पैसा तिरेको रसिद र प्रमाणपत्र लिन गयौं  बल्ल हाम्रो काम सकियो र कम्पनी दर्ताको प्रमाणपत्र पाइयो  तर  सावन देखि यो प्रक्रियामा केहि सुधार भई बैंकमा पैसा तिरेको भौचर लिई कम्पनी कार्यालयमा बुझाई कम्पनी कार्यालयबाट अर्को रसिद लिएर सोही दिनमै प्रमाणपत्र िन सकिने व्यवस्थाले केहि राहत मिल्ने भएछ   
	 
	अनलाइनबाट सेवा दिने कार्यालय भनिए पनि सानो कामको लागि हामीले यत्तिको झन्झट व्यहोर्नुपर्यो   सै घण्टा इमेलको पहुँचमा हुने र काठमाडौंमै बस्ने हाम्रो लागि त यत्तिको झन्झटिलो काम बाहिरी जिल्लाबाट आउँने सेवाग्राहीलाई कत्ति दिक्क लाग्दो हो  
	 
	झन् कार्यालयमा पैसा तिर्न भनेर आएका सेवाग्राहीले  हजार भन्दा बढी रकम तिर्नुपर्ने भए टेकुस्थित बाणिज्य बैंकको शाखामा जम्मा गर्नुपर्ने रहेछ   
	 
	कार्यालयले सेवाग्राहीलाई सेवा दिने मनसायले नै अनलाईन अभ्यासको सुरुवात गरेको होला  तर अधकल्चो अभ्यासले सेवाग्राहीले झन दुख पाएका छन्  प्रविधिबारे अनभिज्ञ सेवाग्राही कागज बोकेर कार्यालय आए उसको लागि कर्मचारीले नै अनलाइनमार्फत गर्नुपर्ने सबै काम गर्ने जानकारी कार्यालयमा पुगेपछि थाहा भयोे  तर कार्यालयले जे दाबी गरे पनि प्रविधिको प्रयोगले पनि सेवाग्राहीको दुख झन्झट र खर्चलाई कम गरेको देखिएन्   
	 
	निश्कर्ष 
	धेरै सरकारी कार्यालय डिजिटलाइज्ड हुने उद्देश्यका साथ अघि बढ्दैछन्  प्रविधिको प्रयोगले सरकारी कार्यालयमा हजारौं कागजातका ठूल्ठूला ठेली पल्टाउनुपर्ने झन्झटबाट मुक्ति मिल्नेछ   
	 
	तर अनलाईनबाट सेवा दिन सुरु गरेका भनिएका कार्यालय र अनलाइन सेवा दिने तरखरमा रहेका सरकारी कार्यालयले नयाँ अभ्यासबाट सेवाग्राहीमा कत्तिको सकारात्मक प्रभाव परेको छ र पर्नेछ भनेर मनन गर्न जरुरी छ  किनकी अहिले अनलाइन माध्यमबाट सेवा दिने भनी प्रचार गरिएका सरकारी कार्यालयले दातालाई देखाउन मात्रै अनलाईन सेवाको नाटक गरेको देखिन्छ  उदाहरणको लागि कम्पनी रजिष्टार कर्यालयलाई नै लिन सकिन्छ  अनलाईनबाट सेवा दिने भनिए पनि सेवाग्राहीले कार्यालयमा धाउनुपर्ने झन्झट सकिएको छैन्   
	 
	कागजात इमेल गरेर पठाउँदैमा अनलाइनबाट सेवा दिएको भनी कसरी भन्न सकिन्छ  सरकारी कार्यालयले अनलाइनबाट सेवा दिएको भने पनि सेवाग्राहीले छिटो छरितो र सहज रुपमा सेवा पाएका छैनन्   
	 
	लेखक मुनाफा वितरण नगर्ने कम्पनी गल्लीगल्लीकी कर्मचारी हुन्  
	
"
