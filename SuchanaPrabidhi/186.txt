क्लाउड स्टोरेजठूला साइजका डकुमेन्ट इमेलबाट पठाउन सकिन्न  अब डकुमेन्ट इन्टरनेटमार्फट पठाउन क्लाउड स्टोरेज सँग चिनाजानी बढाउनु बुद्धिमानी हुने देखिन्छ  नयाँ प्रविधिहरूको विकाससँगै प्रविधिबाट सहजताको धेरै अपेक्षा हुन्छ "
	ठूला साइजका डकुमेन्ट इमेलबाट पठाउन सकिन्न  अब डकुमेन्ट इन्टरनेटमार्फट पठाउन क्लाउड स्टोरेज सँग चिनाजानी बढाउनु बुद्धिमानी हुने देखिन्छ  नयाँ प्रविधिहरूको विकाससँगै प्रविधिबाट सहजताको धेरै अपेक्षा हुन्छ  स्मार्टफोन ल्यापटप ट्याब्लेट र अन्य ग्याजेटसँगै रमाउँदै छन् प्रविधिप्रेमीहरू   
	प्रविधिसँग बाँडिएर लामो अनुभव बोकेकाहरूले अझै बिर्सन सकेका छैनन् एउटा कम्प्युटरबाट अर्को कम्प्युटरमा डाटा सार्नुको कष्ट  इन्टरनेटमार्फत डाटा ट्रान्सफरको इतिहास लामो छैन  अबको समयमा डाटा ट्रान्सफरका लागि पहिलो रोजाइ बन्दै आएको इमेलमा भरपर्ने अवस्था छैन  हाल नयाँ एप्लिकेसन र सुलभ प्रविधिले डिजिटल डाटाका आकारलाई पनि बढाउँदै लगेको छ  डाटा ट्रान्सफर गर्ने भरपर्दो माध्यमका रूपमा क्लाउड स्टोरेज लिन सकिन्छ  अहिले टेक्नोलोजी जाइन्टहरू क्लाउड स्टोरेज सेवामा र यसको प्रयोगमा जोड दिइरहेका छन्   
	क्लाउड स्टोरेज सेवाहरूको नाम लिनुपर्दा माइक्रोसपटको स्काई ड्राइभ एप्पलको आइक्लाउड र गुगलको गुगल ड्राइभ अग्रपंक्तिमा पर्छन्  बक्स ड्रप बक्स अन्य प्रचलित क्लाउड स्टोरेज प्रदायकहरूमा हुन्  क्लाउड स्टोरेको मज्जा लिन इन्टरनेट अनिवार्य रूपमा आवश्यक पर्छ   
	डिजिटल डाटालाई पर्सनल कम्प्युटर अथवा एक्टर्नल स्टोरेज मा स्टोर नगरेर कुनै तेस्रो व्यक्तिले दिएको स्टोरेजमा इन्टरनेटमार्फत स्टोर गर्ने सेवा नै क्लाउड स्टोरेज हो  ठूला डकुमेन्ट ट्रान्सफर गर्न जुन इमेलमा अट्याच गरेर पठाउन सकिन्न डाटाहरू जुन धेरैभन्दा धेरै प्रयोग र सियर गरिन्छ त्यस्ता डाटाहरूका लागि क्लाउड स्टोरेज निकै नै प्रभावकारी हुने देखिन्छ   
	आफूले चाहेका कुनै पनि डिजिटल डाटा क्लाउडमा स्टोर गर्न सकिन्छ र स्टोर गरिएका डाटाहरू स्मार्टफोन ट्याब्लेट र अन्य मोबाइल डिभाइसको पहुँचमा सजिलै हुनेछ  गीतहरू क्लाउडमा स्टोर छ भने ती स्मार्टफोन लगायत क्लाउड सेवा प्रदायकको सपटवेयर भएका सबै ग्याजेटबाट बजाउन सकिन्छ   
	क्लाउड स्टोरेजको प्रयोग गर्न क्लाउड स्टोरेज प्रदायकको वेबसाइटबाट अकाउन्ट खोलेर उक्त प्रदायकको सपटवेयर इन्स्टल गर्नुपर्छ  सपटवेयर पर्सनल कम्प्युटरमा राख्दा कुनै एउटा फोल्डरलाई छान्नुपर्छ  त्यस फोल्डरले क्लाउड स्टोरेजसँग सीधा सरोकार राख्छ   
	सपटवेयरले डिभाइसमा भएको डाटा र क्लाउडमा भएको डाटा के कति छ नाप्ने गर्छ  ग्याजेटमा रहेका डाटा क्लाउडमा नरहेको खण्डमा क्लाउडमा अपलोड गरिदिने र क्लाउडमा रहेका तर ग्याजेटमा नरहेका डाटा डाउनलोड गरिदिने गर्दछ  अपलोड र डाउनलोड हेर्ने प्रक्रियालाई सिन्क्रोनाइजेसन प्रोसेस भनिन्छ  
	क्लाउडमा के कतिसम्मको डाटा स्टोरेज गर्न सकिन्छ भन्ने तथ्य सेवा प्रदायकले निर्धारण गर्छ  हालसम्म कुनै पनि क्लाउड सेवा प्रदायकले असीमित स्टोरेज सेवा प्रदान गरेको छैन  स्काई ड्राइभ सुरुका दिनदेखि प्रयोग गर्नेहरूले  जीबीसम्मको स्टोरेज सित्तैमा प्रयोग गर्न पाउँछन्  नयाँ प्रयोगकर्ताहरूले सात जीबीमात्र  
	गुगलले पाँच जीबीसम्मको स्टोरेज गुगल ड्राइभ प्रयोगकर्तालाई दिएको छ  शुल्क तिरिकन थप क्लाउड स्टोरेज प्रयोग गर्न सकिन्छ  यसरी क्लाउड स्टोरेज प्रयोग गर्नुको अर्को रोचक पक्ष भनेको वेबसाइटबाट पनि यसलाई प्रयोग गर्न सकिन्छ  वेबसाइटमा लग इन गरेर पनि आपना डाटालाई अपलोड गर्न सकिन्छ   
	सपटवेयर इन्स्टल गर्नुपर्ने इन्टरनेटको आवश्यकता चाहिने लग इन गर्नुपर्ने हुनाले क्लाउड स्टोरेज सेवा झन्झटिलो लाग्न पनि सक्छ  यो कुरालाई झन्झट नमान्ने हो भने क्लाउड प्रयोग गर्दा बढी नै फाइदा हुनेछ  प्रविधिमा निर्भर हुँदै गएको स्थितिलाई हेरेर इन्टरनेटबाट टाढिएर अघि बढ्न मुस्किल देखिन्छ   
	ग्याजेटहरूको प्रयोगमा आएको विविधता र यसको बढ्दो मूल्यले पनि प्रयोगकर्तालाई उपभोग गर्नबाट वञ्चित गरेको छ  त्यसैले क्लाउड स्टोरेज अहिले डाटा ट्रान्सफरको भरपर्दो माध्यममात्र नभएर सेक्योर डाटा ट्राभलरका रूपमा पनि प्रस्तुत भएको छ  कुनै ठाउँमा खिचेको तस्बिर यसमा राख्दा यदि ग्याजेट सबै हरायो भने पनि क्लाउडमा राखेको डाटा भने हराउने छैन   
	यसबाहेक नयाँ आएका ग्याजेटहरूमा डाटा सेल्फ डेस्ट्रोय हुने सम्भावना पनि हुन्छ  तर क्याउडमा डाटा स्टोर गर्दा ग्याजेट हराएमा वा ग्याजेट बिगि्रएमा डाटा गुमाउनुपर्ने अवस्था यसमा रहँदैन  अन्त्यमा यसमा आफ्ना व्यक्तिगत सूचनाहरू पनि स्टोर गर्न सकिन्छ  त्यसलाई अरू कसैले पाउने छैन  
"
