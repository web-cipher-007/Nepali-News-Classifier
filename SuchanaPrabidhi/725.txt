परदेशको तिहार स्काइप र भाइवरबाटयस पालाको तिहार पनि घर दैलोमा आइसकेको जनाउ सामाजिक सञ्जालका भित्तामा मिल्काइएका पोष्टले दिइसकेका छन्  "
	यस पालाको तिहार पनि घर दैलोमा आइसकेको जनाउ सामाजिक सञ्जालका भित्तामा मिल्काइएका पोष्टले दिइसकेका छन्  साथीभाइ र आफन्तजनहरु अनलाइन देखिने वित्तिकै शुभकामना टक्र्याउन थालिसके  तर पांचवर्षयता परिवारबाट टाढिएकी बबी केसीको मनमा भने उस्तो उत्साह छैन्  साथीभाइ आफन्तलाई तिहार माहोलले छोइसक्यो तर मलाई यो पर्व हर्ष न विस्मात छ उनी दुःखी भइन् परदेशमा काम र अध्ययन चाप अनि परिवारबाट एक्लिंदा पर्वको महत्व खासै नहुने रहेछ   
	 
	यसै पनि सधैं झिलिमिली रहने लन्डनमा बबी जस्ता परदेशिएका कयौं नेपालीलाई तिहार खल्लो हुनेछ  न देउसी भैलोको रौनक छ न टिका टालो   
	भच्र्यूअल वल्र्ड मा रमाउनुको विकल्प छैन् उनीहरुसंग  नेपालको दोश्रो ठूलो चाड र यसको सांस्कृतिक महत्वबारे काम र कलेजतिर के मतलव  अर्की एकजना विद्यार्थी लक्ष्मी महर्जन भन्छिन् कामबाट विदा पनि मिलेन  स्काइप र भाइवरमा दाजुभाइसंग शुभकामना सांटेर तिहार मनाउनु पर्ला   
	 
	बेलायतको व्यस्त दैनिकीबीच आउने तिहार जस्तै अरु नेपाली चाडपर्व त्यसै ओझेल पर्छन्  मनमा आस्था र सम्मान छ आफ्नो परम्पराको तर समय र परिवार एकैसाथ नहुँदा धेरैलाई आए गएको पत्तै हुन्न  चारतिर छरिएका साथीभाई एकत्रित हुन पनि त्यति सहज छैन्  कतिपयको बुझाइमा बेलायतको खुल्ला परिवेशले मौलिक नेपाली चाडपर्व विस्थापित गर्दै लगेको छ  बेलायतमै जन्मे हुर्केको तन्नेरी पुस्तालाई त नेपाली चाडबाड कहिले पर्छ त्यो पनि हेक्का छैन्   
	 
	नेपाल जस्तो सार्वजनिक स्थानमा देउसी भैलो भट्याउन नमिले पनि बेलायतस्थित केही संघसंस्थाले भने इन्डोर कार्यक्रम राखेर स्वदेशको सम्झना दिलाउने प्रयास गरेका छन्  प्रवासी नेपाली मञ्च बेलायतले लक्ष्मी पूजाको अघिल्लो साँझ लन्डन ह्यारोमा देउसी भैलो गरेको छ जसमा हाँस्यकलाकार मनोज गजुरेल विशेष आकर्षण रहे  सांस्कृतिक विविधताले भरिएको बेलायतमा आफ्नै मौलिक ढंगले तिहार मनाउने वातावरण सृजना गर्ने प्रयास हो गजुरेलले सुनाए  बेलायतस्थित नेपाली नर्सहरुको संस्था नेपलिज नर्सिङ एसोसिएसन यूकेले पनि देउसी भैलो खेल्ने योजना बनाएको छ  व्यक्तिगत तवरले हाउस पार्टी जोहो गर्ने जमात पनि बेग्लै छ  लन्डन बस्ने सन्सी खड्काले लक्ष्मीपूजाका दिन साथीभाइहरुसंग म्यारिज खेल्ने र खाने पिउने कार्यक्रम बनाएका छन्  देश छोड्नु परेको पीडा एकातिर पन्छाएर परिस्थिति अनुरुप चाडबाड मनाउनु पनि त पर्यो उनी भन्दै थिए   
	 
	बेलायतस्थित भारतीय समुदायले पनि दीपावली धुमधामसँग मनाउने गरेको छ  प्रधानमन्त्री डेभिड क्यामरुनले त वर्षेनी आफ्नो निवासमा केही नेपाली अगुवासहित भारतीय नागरिकलाई निम्तो दिएर शुभकामना कार्यक्रम राख्दै आएका छन्  
"
