ग्याजेट सुरक्षाग्याजेटको प्रयोग अनिवार्यजस्तै बनेको छ  अझ सूचना प्रविधिमा रमाउनेका लागि यो बिनाको संसार कल्पना गर्न गाह्रो हुन्छ  फेरि नेपालीको सरदर आयस्रोतले नियमित रुपमा ग्याजेट फेर्ने सम्भावना कमै मात्र देखिन्छ  "
	ग्याजेटको प्रयोग अनिवार्यजस्तै बनेको छ  अझ सूचना प्रविधिमा रमाउनेका लागि यो बिनाको संसार कल्पना गर्न गाह्रो हुन्छ  फेरि नेपालीको सरदर आयस्रोतले नियमित रुपमा ग्याजेट फेर्ने सम्भावना कमै मात्र देखिन्छ  त्यसैले ग्याजेट किन्न र त्यसलाई प्रयोग गर्न जानेर मात्र हुँदैन  त्यसको संरक्षण र सुरक्षा पनि महत्वपूर्ण रहेको हुन्छ  ग्याजेटलाई सुरक्षित ढंगले प्रयोग नगर्ने हो भने त्यसको कार्यक्षमतामा असर पर्ने मात्र होइन कि त्यो डेड नै पनि हुन सक्छ  त्यसैले त्यसलाई सुरक्षित ढंगले सञ्चालन गर्न त्यहाँ रहेका डाटाहरुको सुरक्षाका लागि केही टिप्सहरुः 
	नियमित अपडेट 
	स्मार्टफोनले र्फमवेयर र ओएसहरूलाई नियमित रूपमा अपडेट गरिरहेका हुन्छन्  तर प्रयोगकर्ताले कति समय त त्यसलाई ध्यान दिइराखेको पाइन्न  यस्तो अपडेट्सहरू फोनका लागि अत्यन्त महत्त्वपूर्ण रहेको हुन्छ  प्रत्येक अपडेट्सले पुरानो कमजोरीलाई हटाउने मात्र होइन नयाँनयाँ फिचरहरू पनि थपिराखेको हुन्छ  त्यसैले स्मार्टफोनलाई नियमित रूपमा अपडेट गरिराखेमा मर्मतका लागि सर्भिस सेन्टर पुग्ने झन्झट नै हुँदैन  यसका लागि कम्युटरमा जोडिराख्नु पनि पर्दैन वाईफाई अथवा थ्रीजीको माध्यमबाट पनि नियमित अपडेट गरिराख्नुपर्छ  अपरेटिङ सिस्टम मात्र होइन प्रयोग गरिएका एप्सहरूलाई पनि यो प्रक्रिया नियमित दोहोर्याउनु आवश्यक छ  
	ब्याकग्राउन्ड एप्सलाई बन्द 
	मल्टी टास्किङ स्मार्टफोनको सबैभन्दा सजिलो पक्ष हो  तर यसको बेफाइदा पनि छ  जति समय एप्सहरू ब्याकग्राउन्डमा सञ्चालन भइरहन्छ त्यति नै फोनको कार्यक्षमता कम हुने ह्याङ हुनेजस्ता समस्या देखिन सक्छ  त्यस्तै ब्याट्रीको खपत पनि बढ्न जाने हुन्छ  त्यसैले आफ्नो ग्याजेटलाई यस्तो समस्याबाट जोगाउन प्रयोग नभएका एप्सलाई बन्द गर्नु नै उचित हुन्छ  कसरी यसलाई बन्द गर्ने भन्नेबारे युजर म्यानुअल हेर्न सकिन्छ  
	नियमित ब्याकअप 
	अहिले जमाना नै स्मार्टफोनको रहेको छ  अरू प्रकारका फोनलाई पछि पार्दै स्मार्टफोनले आफ्नो वर्चस्व कायम राखेको छ  यसका प्रयोगकर्ता बढिरहेका छन्  यस्तोमा अहिले स्मार्टफोन किन्दा डाटा केबल पनि सँगै आएको हुन्छ भने स्मार्टफोन र कम्प्युटरलाई जोड्ने सफ्टवेयरको पनि निर्माण भएको छ  त्यसको सहयोगले फोनमा रहेका फोनबुक र एसएमएसको ब्याकअप लिन सकिन्छ  फोन हरायो अथवा क्र्यास भयो भने पनि यस्तो स्थितिमा डाटा हराउने सम्भावना कम हुन्छ  त्यस्तै एन्ड्रोइड आईओएस डिभाइसमा इमेल कन्ट्याक्ट क्यालेन्डरहरूलाई जिमेलमा ब्याकअप पनि लिन सकिन्छ  
	रिस्टार्टरिसेट 
	सुन्दा सामान्य लागे पनि यसले पनि ग्याजेट सञ्चालनमा महत्त्वपूर्ण भूमिका निर्वाह गरेको हुन्छ  विशेषज्ञहरू स्मार्टफोनलाई दिनमा दुईतीन पटक रिस्टार्ट गर्ने सल्लाह दिन्छन्  कुनै एप्सहरू बन्द गरेपछि पनि चलिरहेका हुन्छन् त्यसले फोनको क्षमताका साथै ब्याट्रीमा पनि असर परिराखेको हुन्छ  त्यस्तोमा रिस्टार्टले धेरै काम गर्न सक्छ  फोनको पावर अफ गरेर ब्याट्री निकालेर आधा मिनेटपछि पुनः राख्नाले छिटो काम गरेको अनुभूति हुन्छ  त्यस्तै फोनको क्षमता घटेको अनुभव भएमा फोनलाई रिसेट गर्न सकिन्छ  तर यसअघि डाटालाई ब्याकअप लिन भने भुल्नु हुँदैन  
	सफाइमा ध्यान 
	इलेक्ट्रोनिक्स सामानको सबैभन्दा ठूलो समस्या भनेको धूलो नै हो  हाम्रो वरिपरिको वातावरण नै यस्तो छ कि धूलोबाट आफ्नो सामानलाई जोगाउनु ठूलै चुनौतीपूर्ण काम देखिन्छ  भित्री भागमा धूलो जम्न थालेपछि डिभाइस तात्न थाल्छ  त्यसैले ब्लोअर वा कुलिङ फ्यानको प्रयोग गर्न सकिन्छ भने ल्यापटप कुलरको पनि प्रयोग गर्न मिल्छ  क्यामराको लेन्स र बडीलाई पनि धूलोबाट जोगाउन आवश्यक छ  
	जेन्युन सफ्टवेयरको प्रयोग 
	अहिले हामीले चलाउने अधिकांश कम्प्युटरमा पाइरेटेड सफ्टवेयरको प्रयोग भएको देखिन्छ  यस्तोमा नियमित अपडेट्सको समस्या देखिन्छ  अटोमेटिक अपडेट्स बन्द गरेर चलाउँदा अपरेटिङ सिस्टममा समस्या देखिनु कुनै नौलो होइन  यसबाट जोगिनका लागि जेन्युन सफ्टवेयर अथवा पी लिनक्स नै सर्वोत्तम उपाय हो  यसले गर्दा विन्डोर लगातार अपडेट्स हुन्छ भने भाइरसको आक्रमणबाट पनि बचाइरहेको हुन्छ  
	डीभीडी प्लेयरको रक्षा 
	कम्प्युटरमा रहेको डीभीडी प्लेयरको सबैभन्दा समस्या धूलो नै हो  यसमा लेन्स माथि फर्किएको हुन्छ त्यसैले पनि धूलोले दुःख दिन सक्छ  यस्तोमा कम्प्युटर प्रयोग नभएको बेलामा पनि एउटा सीडी डीभीडी प्लेयरमै राख्नाले सुरक्षा कवचको काम गर्न सक्छ  त्यस्तै स्क्र्याच भएको डिक्सले पनि लेन्सलाई बिगार्न सक्छ  त्यसैले प्रयोग गर्नुअघि डिक्सलाई सुतीको कपडाले नियमित पुछ्ने गर्नुपर्छ  
	हाइबरनेट 
	विन्डोजमा हाइबरनेट अप्सन पनि हुन्छ  सटडाउन अथवा स्लिपभन्दा यो अप्सन उपयुक्त हुन सक्छ  यसले गर्दा कम्प्युटर छिटो खुल्ने मात्र होइन ब्याट्रीको खपत पनि कम हुन्छ  ग्याजेटको सुरक्षाका लागि यूपीएस ब्याकअपको राम्रो व्यवस्था आवश्यक छ  अनियमित विद्युत्को झट्काले कम्प्युटरको हार्डवेयर र सफ्टवेयर दुवैलाई हानि पुर्याउन सक्छ  त्यस्तै मोबाइल वा कम्प्युटरको डिस्प्लेलाई नियमित रूपमा सफा गरिराख्नुपर्छ  यसका लागि माइक्रोफाइबरयुक्त कपडा उपयुक्त हुन्छ  
	बाहिरी सुरक्षा मात्र होइन एन्टी भाइरसको प्रयोग यसको नियमित अपडेट टेम्पोररी फाइललाई हटाउने कामले पनि ग्याजेटलाई थप सुरक्षित गर्न सकिन्छ  यसले कार्यक्षमता बढाउने मात्र होइन समय र पैसाको अनावश्यक खर्च हुनबाट पनि जोगाउँछ  
"
