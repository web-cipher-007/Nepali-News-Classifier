साहित्यकारले हेरे शिरीषको फूलपारिजातको चर्चित उपन्यास शिरीषको फूल माथि बनेको फिल्मलाई मंगलबार नेपाली साहित्यकारहरूले हेरे "
	पारिजातको चर्चित उपन्यास शिरीषको फूल माथि बनेको फिल्मलाई मंगलबार नेपाली साहित्यकारहरूले हेरे  जापानी निर्देशक डा तोसिआकी इतोहको निम्तोमा ठूलै संख्यामा साहित्यकारहरू सुनधारास्थित सिभिल मल पुगेका थिए  नेपाली कृतिमाथि फिल्म बनाएँ साहित्यकारको प्रतिक्रिया बुझ्न चाहेको हुँ टोकियो विविका सहप्राध्यापक समेत रहेका इतोहले भने त्यसैको लागि टोकियोदेखि आएँ  मदन पुरस्कार प्राप्त कृतिमाथि बनेको फिल्म दोस्रो विश्वयुद्ध लड्दालड्दै भागेर आएका सुयोगवीर र जीवनदेखि निराश युवती सकम्बरी वरिपरि घुम्छ  युद्धमा अनेकौं अपराध र थुप्रै युवतीलाई बलात्कार गरेका एक पूर्व सिपाही प्रेममा कसरी हार्छन् र जीवनबोध गर्छन् भन्ने देखाउन खोजेको फिल्ममा सकम्बरीमार्फत निस्सारवादी दृष्टिकोण प्रस्तुत गरिएको छ  नेपाली साहित्यको पहिलो शून्यवादी कृति मानिएको शिरीषको फूलको छायांकन पक्षको धेरैले प्रशंसा गरे  फिल्म एकदमै राम्रो बनेको रहेछ साहित्यकार तुलसी दिवसले भने तर कथा प्रस्तुतिमा एकरसता भेटियो  अलिक उतारचढाव देखाउन सकेको भए झन राम्रो हुन्थ्यो  अर्का साहित्यकार राजेन्द्र थापाले फिल्मको निर्देकीय पक्षको तारिफ गरे  शिरिषको फूल आफंैमा चुनौतीपूर्ण कृति हो उनले भने प्लटको प्रधानता नभएको कृतिमा फिल्म बनाउनु उत्तिकै चुनौतीपूर्ण हुन्छ  आफैंले लेखेको कथा झोलामा आफैंले अभिनय गरेका साहित्यकार कृष्ण धरावासीले पनि फिल्मको प्रशंसा गरे  यो नेपाली साहित्यजगत्कै लागि खुसीको कुरा हो उनले भने यस्ता फिल्महरू बन्दै गए साहित्य फराकिलो हुन्छ  केहीले भने फिल्मका कतिपय सन्दर्भले पारिजात शून्यवादी नभई ईश्वरवादी हो कि भन्ने भान दिएको प्रतिक्रिया दिए  फिल्म क्रिएसन नेपालको प्रस्तुति रहेको फिल्ममा सुयोगवीरको भूमिकामा गणेश लामा र सकम्बरीको भूमिकामा शर्मिला गुरुङले अभिनय गरेका छन्  नयनराज पाण्डे र तोसिआकी स्वयंको पटकथा रहेको फिल्ममा नारायण जिसीको छायांकन छ  दिनेश सुनामले पाश्र्व संगीत दिएका छन्  
	 
	 
	
"
