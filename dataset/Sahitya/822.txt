 एरिनाको मनको झ्याल"उनी कलामा नारी मनोभावलाई प्राथमिकता दिने गर्छिन्  कला र नारी सौन्दर्य एकअर्काका परिपूरक मान्छिन् उनी  त्यसैले चित्रकार एरिना ताम्राकारले दुई दशकको कलायात्रामा नारी स्वभाव अवस्था स्वरूप विचार र भावनाका थुप्रै विम्ब उतारेकी छन्  ""
	उनी कलामा नारी मनोभावलाई प्राथमिकता दिने गर्छिन्  कला र नारी सौन्दर्य एकअर्काका परिपूरक मान्छिन् उनी  त्यसैले चित्रकार एरिना ताम्राकारले दुई दशकको कलायात्रामा नारी स्वभाव अवस्था स्वरूप विचार र भावनाका थुप्रै विम्ब उतारेकी छन्  कहिले गर्भवतीको मनोविज्ञान उतारेर त कहिले रूखका आकृतिसित महिलालाई दाँजेर  
	यसपटक भने उनले फरक काम गरेकी छन्  दुई वर्षअघि अमेरिकाको कला प्रदर्शनीमा सहभागी भएर फर्किएपछि उनको मस्तिष्कमा नयाँ थिमले बास गरेको हो झ्याल  नयाँ कन्सेप्टका लागि कतै घुम्नुपर्दो रहेछ उनको अनुभव छ   
	त्यही फरक अनुभवलाई झ्यालको विम्बमा उतारेर उनले यतिबेला मनको आँखा शीर्षक  औं एकल चित्रकला प्रदर्शनी थालेकी छन् पाटनस्थित इमेज आर्क ग्यालरीमा  झ्याललाई बाहिरी र भित्र पक्ष जोड्ने माध्यमको रूपमा घरको आँखाको रूपमा व्यक्तित्व दर्साउने आधार र बत्तीको प्रतीकका रूपमा पनि उनले गरेकी छन्  ग्यालरीमा झ्यालै झ्यालका रंगीन आकृति देख्न सकिन्छ  तर तिनीहरूले दिने अर्थ र विशेषता भने प्रत्येकका बेग्लाबेग्लै छन्  रंगको कलात्मक संयोजनले त्यसको मूलभाव अभिव्यक्त गर्न मद्दत गर्छ  एउटै क्यानभासभित्र अनेक झ्याल  ती झ्यालमा भने खुल्न नसकेका नारी आकृति पाइन्छ   
	एरिनाले अधिकांश चित्रमा रातो रंगलाई महत्त्व दिएकी छन्  हिन्दु संस्कृतिमा रातो र महिला एकअर्काका परिपूरक हुन् भन्ने अर्थ खुलाउन पनि उनले यस रंगको खास प्रयोग गरेको बताइन्  कुनै झ्यालमा भने कालो र सेतो छाया पाइन्छ  यसले पर्दाभित्रको अँध्यारो र उज्ज्यालो पाटोलाई संकेत गर्छ  झ्यालभित्र देखिएका नारीका निर्दोष आँखाले कुन्ठित स्त्री मनोभावको उजागर गरेको छ  रातो रंगको झ्यालमा देखिएको पहेंलो अनुहारले परम्परागत संस्कृतिको घेरामा बाँधिएका महिला स्वतन्त्रताको उज्ज्यालोपन झल्किन्छ  मिक्स मिडिया र टेक्सचर प्रयोगले चित्रलाई विविधता सहितको स्वादमा ढालिदिएको छ   
	राष्ट्रियताको अनुभूति दिलाउन झ्याल पनि छन् प्रदर्शनीमा फ्रेमभित्र हिमाल र पहाडको आकृति सहित  मल्लकालीन झ्यालका बुट्टाबाट प्रभावित उनको कलाको अर्को विशेषता ससाना चित्रलाई महत्त्व दिनु हो   इन्चदेखि  इन्चसम्मका  सय चित्र ग्यालरीमा छन्  साना चित्र कोर्नुको पछाडि पनि विदेश भ्रमण र विदेशी कलाकारले पारेको प्रभाव मान्छिन् एरिना  पेरिसको ग्यालरीमा पिकासोका चित्र अवलोकन गर्दा उनले अत्यन्त साना चित्र देखेकी थिइन रे  यति ठूलो कलाकार अनि यति सानो चित्र  त्यसबेला एरिनाको मनमा यस्तै प्रश्न उब्जिएको थियो  नेपालमा आएर पिकासोको यो शैली प्रयोग गर्न मन लागेको उनले बताइन्   
	अगस्ट  सम्म जारी रहने प्रदर्शनीमा  हजार रुपैयाँदेखि  हजार रुपैयाँ मूल्य पर्ने चित्र छन्   
	 
	 
	 
"
