कवि जन्माउने कवि"छन्द डग्दैन व्याकरण भासिएर कहिल्यै बग्दैन  शब्द बाङ्गिन्न टोरिन्न बटारिन्न  जे विषय छोए पनि समान स्तर र उचाइमा कवि आफ्नै सरस्वतीपर्वत बराबर शिखरश्रेणी भेट्टाएर चल्दछ  ""
	छन्द डग्दैन व्याकरण भासिएर कहिल्यै बग्दैन  शब्द बाङ्गिन्न टोरिन्न बटारिन्न  जे विषय छोए पनि समान स्तर र उचाइमा कवि आफ्नै सरस्वतीपर्वत बराबर शिखरश्रेणी भेट्टाएर चल्दछ  खस्कँदैन  भाव पतलेला ठाउँठाउँमा तर शब्दशैली एकनासे छ  यसको मतलब यो हो भाषारूपी बाजामा कविको हात र औँलाले एक लामो जीवनभरको मास्टरी लिइसकेको छ  नजमेको ठाउँमा पनि जम्न जान्छ र त्यहाँ तपाईं अडेर मात्र थाहा पाउन सक्नुहुन्छ कि कवि बाहिरपट्टिबाट चमत्कार गरिरहेछ  यति भन्नु लेखनाथजीलाई नेपालीभाषाका एक विशाल वस्ताद भन्नु बराबर हुन्छ   
	महाकवि लक्ष्मीप्रसाद देवकोटाले कविशिरोमणि लेखनाथ पौड्यालको तरुणतपसी माथि गरेको समीक्षा हो यो  लेखनाथले देवकोटालाई तरुणतपसीको भूमिका लेखिदिन आग्रह गरेका थिए  तर कार्यव्यस्तताले गर्दा उनले समयमा यो तयार पार्न सकेनन्  यता लेखनाथलाई हतारो थियो  त्यसैले महाकविलाई एकवचन नसोधी यो जिम्मेवारी नाट्यसम्राट बालकृष्ण समलाई सारिदिए  देवकोटा एकोहोरा मानिस आफ्नै ध्याउन्नमा मग्न  एक दिन अचानक सम्झे ओहो गुरुले त मलाई भूमिका पो लेख्न दिएका थिए  तर देवकोटाले तरुणतपसी माथि भूमिका कोर्नुअघि नै समले लेखिसकेको बुझे छन्  अनि तरुणतपसी खोजेर के लेखेछन् त समलेे भनेर त्यो भूमिका पढे  पछि त्यसमाथि आफ्नो बडो कलात्मक र तर्कपूर्ण प्रतिभूमिका लेखे  जुन भूमिका महाकविका परिवारबाट प्राप्त गरी रचना साहित्यिक द्विमासिकले वर्ष  अङ्क  मा प्रकाशित गर्यो  
	लेखनाथ देवकोटा र समलाई नेपाली साहित्यको त्रिमूर्ति मानिन्छ  लेखनाथ त्यस बेला यी दुईभन्दा पनि काव्यको उचाइमा थिए  उनको कवितामाथि प्रश्न उठाउन सक्ने हिम्मत र क्षमता कसैको थिएन  सिद्धिचरण श्रेष्ठ बालकृष्ण सम माधव घिमिरे श्यामदास वैष्णव आदि सबै लेखनाथलाई गुरु थापेर काव्यलेखनमा लागेको हुन्  राष्ट्रकवि त लेखनाथलाई नभेट्दै उनको ऋतुविचार पढेर घोत्लिएका थिए  उनी आफ्नो पहिलो काव्यकृति नवमण्डली लेखनाथबाट पूर्णतः प्रभावित भएर लेखिएको स्विकार्छन् पनि  
	यसको आफ्नै स्मरण छ राष्ट्रकविसँग  उनी त्यति बेला लमजुङको बाहुनडाडाँ निकट जगराको लेकमा गोठालो गर्थे  उनको गोठभन्दा अलि तल पीताम्बर नामका व्यक्तिको गोठ थियो  उनैको मुखबाट घिमिरेले पहिलोपल्ट लेखनाथको ऋतुविचारका श्लोकहरू सुन्ने अवसर पाए  यो कुरा  ताकाको हो  ठेट गाउँले बोलीमा कथिएका थिए ऋतुविचार का हरफहरू  तर उनले त्यस पुस्तकको आवरण पनि देखेका होइनन् खालि पीताम्बरले सुनाएका आधारमा अनुभूत मात्र गरेका हुन्  यतिले नै उनी लेखनाथका फ्यान भए  अनि उनी भाषा पाठशालामा भर्ना भए  घिमिरे मेधावी थिए  त्यस पाठशालामा उनी प्रथम भए  त्यस बेला पनि प्रथम हुनेलाई प्रोत्साहनस्वरूप पुरस्कृत गर्ने प्रचलन थियो  आज पनि घिमिरेलाई स्मरण छ उनलाई पुरस्कारमा नेपाली शिक्षा भाग    र  अनि संक्षिप्त रामायण र महाभारत दिइएको थियो  त्यसमा भएका लेखनाथका कविता पढ्दा उनको अझ भित्री मनसम्म छोयो  त्यसमा भएको कविता पढेपछि मलाई लेखनाथको ठूलो प्रभाव पर्यो कवि घिमिरे भन्छन् यसरी मैले लेखनाथ भन्ने कविलाई नचिनीकन नै उनको कवितालाई चिनेको हुँ  मैले लेखनाथको प्रभावलाई खर्लप्प अगाँलेर लेखेको हुँ नवमण्डली  त्यसमा शतप्रतिशत लेखनाथको प्रभाव छ त्यो कविता त्यहाँभन्दा माथि उठ्न सकेको छैन  घिमिरेलाई आज पनि यो स्वीकारोक्ति प्रकट गर्दा कुनै लघुताभास हुँदैन  लेखनाथपछि देवकोटा र सिद्धिचरणका कविताबाट प्रभावित उनले अलि पछि बुझे कविता भन्ने कुरा प्राकृतिक रूपले फूलहरू फुलेजस्तो या ब्रह्माजीले जीवनजगत्को सिर्जना गरेजस्तो होइन रहेछ  कविता त मानिसले नै रचना गर्ने कुरा रहेछ  
	कविनाटककार श्यामदास वैष्णवको पनि लेखनाथप्रतिको बुझाइ घिमिरेको जस्तै छ  लेखनाथ साहित्यका ऋषिमुनि हुन् उनका हरेक कविताले मलाई कवि हुने प्रेरणा दिएका छन्  उनले बुझेका कवि लेखनाथ थोरै शब्दमा विशाल भाव गहिरो अर्थ र मीठासपूर्ण काव्य सिर्जना गर्ने साधक हुन्  उनी निर्धक्क भन्छन् मैले देवकोटा र समजीसँग बढी सङ्गत गरेँ तर कविता लेख्ने प्रेरणा लेखनाथबाटै पाएको हुँ  आफू लेखनाथका सदा आलोचक रहिआएको बताउने कोशकार वसन्तकुमार शम्र्मा नेपाल पनि लेखनाथको काव्य सौन्दर्यका प्रशंसक हुन्  सुन्दर सरल र ललित कविता लेख्न सक्ने कवि हुन् लेखनाथ नेपाल भन्छन् उनका कविताका शब्दशब्दमा चामत्कारिकता पाइन्छ  उनी यसको उदाहरण पिँजडाको सुँगा मा लेखनाथले प्रयोग गरेको द्विज भन्ने शब्दलाई दिन्छन्  र उनी यस्तो प्रयोग उनी अघि र पछिका कमै कविहरूले गरेका छन् ठान्छन्  
	प्रत्येक पुष्पको शोभा रूपरंग अनेक छ  
	तर सौन्दर्यको ज्योति तेलगुभित्र एक छ  
	ऋतुविचारको यो काव्यांशलाई रुमानी कविताको अपूर्व उदाहरण मान्छन् घिमिरे  एउटा युवकले अनेकौँ सुन्दर युवतीलाई देखे पनि छान्ने तीमध्येको एउटीलाई नै हो  कवि घिमिरेका विचारमा एउटै कवितामा पृथक्पृथक् अवस्थामा अध्ययन गर्दा अर्थ पनि भिन्नभिन्न पाइन्छ  लेखनाथको कविताको यस विशेषतालाई उनी मुक्त कण्ठले प्रशंसा गर्न कन्जुस्याइँ गर्दैनन्  लेखनाथकै कविताले यसलाई परिभाषित गरेको पनि छ  लेखनाथको कविताले भन्छ 
	कोइलीको कुहुँकार सुन्यो राति जति जति  
	उति उति नयाँ लाग्छ यो सारा सृष्टि पद्धति  
	तर यो कविता बीसमा उन्नाईस मात्र लाग्छ राष्ट्रकविलाई  उनलाई सर्वोत्कृष्ट लागेको कविता त अर्कै छ  राष्ट्रकविलाई आज पनि लेखनाथका अधिकांश कविता कण्ठ छन्  उनी आफूले सर्वश्रेष्ठ मानेको कविता आफ्नै कम्पित स्वरमा गाएर सुनाउँछन् 
	जगत् धातृ देवी प्रकृति सुकुमारी गुणवती  
	उनैको लीला हो भुवन रचना हो परिणति  
	सम्पूर्ण साङ्ख्य दर्शनलाई लेखनाथले केही पङ्क्ति कविताहरूमा परिभाषित गर्ने अलौकिक कला देखाएका ठान्छन् कवि घिमिरे  
	यी त भए लेखनाथका काव्यिक विशेषताहरू  तर लेखनाथको व्यक्तित्व कस्तो थियो त  यसबारेमा पनि उनीसँग लामो सङ्गत गरेका सर्जकद्वय कवि घिमिरे र शब्दकार शम्र्मा प्रकाश पार्ने चेष्टा गर्छन्  घिमिरे घुमाउरो पारामा बोल्छन् केही चीज प्राप्त गरेको व्यक्तिभित्र स्वाभिमान गर्व अस्मिताजस्ता वस्तुहरू हुन्छन् लेखनाथमा पनि थियो  दार्जिलिङका केही साहित्यकहरूले लेखनाथलाई हाम्रो युगको कविसम्राट भनेपछि लेखनाथमा मै हुँ भन्ने भाव देखापरेको थियो  हुन पनि उनी त्यस बेला काव्यको शिखरमा थिए र स्वयम् उनी पनि यसमा गौरवान्वित थिए  यो उनको एक किसिमको अहंकारी भाव थियो  घिमिरे साक्षी छन् देवकोटा सिद्धिचरणहरूलाई पनि उनी गन्दैनथे  ए त्यो लक्ष्मीप्रसाद  भनेर ओठ लेप्य्राउँथे  झ्याउरेमा मुनामदन लेख्ने भनेर खिसीजस्तो गर्थे  तर कवि घिमिरे यसलाई पटक्कै निन्दा गर्दैनन्  प्राप्तिपछि मानिसमा अहंकार पलाउनु स्वाभाविक ठान्छन् उनी  
	तर तुलनीय रूपमा उनकै हाराहारीमा रहेका महाकवि देवकोटा र युगकवि श्रेष्ठमा यस्तो भाव कहिल्यै प्रकट नभएको उनको अनुभव छ  लेखनाथ त भन्थे नै नेपाल राज्यभर पढ्ने कविता लेखेको छु मैले  मेरो जस्तो अरू कसले लेख्न सक्छ  यो लेखनाथले मसँगै भनेका हुन्  कवि घिमिरे अतीतको कुन्यु उधिन्छन्  अनि एक उच्छवास छोड्छन् तर युगमा एउटै मात्र कहिल्यै रहँदैन  अर्को युग सुरु हुन्छ र त्योभन्दा सशक्त अर्को प्रतिभा जन्मन्छ  लक्ष्मीप्रसाद देवकोटा यसका उदाहरण हुन्  
	यद्यपि घिमिरे लेखनाथलाई अहिले पनि पूर्ण श्रद्धाभावले हेर्छन् र नमन गर्छन्  तर लेखनाथलाई कुनै अर्को कविको सशक्तताको कुरा गर्यो भने नाक खुम्चाइहाल्थे र हुङ्कार गर्थे मैले अहिलेदेखि कविता लेखेको हुँ र  अनि तिमीहरू फुच्चाफाच्चीले भनेको कुरा किन स्वीकारूँ  उनमा त्यस बेला पूरा अहंकार र अहम् मिसिएको थियो  
	लेखनाथ र घिमिरेबीच हिमचिम पनि विशेष थियो  उनीहरू दुवै ठमेलमा बस्थे  बेलुका काँधका अङ्कुशे परेको छाता झुन्ड्याएर हातमा लौरो टेक्तै हरेक बेलुका घुम्न निस्कन्थे लेखनाथ  अनि घिमिरे पनि उनीसँगै बात मार्दै सयल गर्थे  लेखनाथका लामा लामा दाह्री थिए  वसन्तकुमार शम्र्मा नेपालका अनुसार उनी पहिला लामो कपालमाथि टोपी पनि लाउँथे तर पछि पछाडिको कपाल माथितिर फर्काएर बिनाटोपी हिँड्न थाले  लेखनाथ रसिक थिए र सौन्दर्यबोधी पनि  बढो सजिएर हिँड्नुपर्ने सोख थियो उनको  बेलाबेला शम्र्माको मोटरसाइकलको ऐनामा हेरेर कपाल र दाह्री पनि कोर्ने गर्थे कतै बाटामा रोकिएका बखत  कैँचीले आफैँ दाह्री मिलाउँथे पनि  
	कविशिरोमणि लेखनाथ पौड्याल खाइलाग्दा र दिव्य सुन्दर पनि थिए  उनी दौरासुरुवालमाथि लामो खालको कोट लगाएर भित्री खल्तीमा काँइयो पनि बोकेर हिँड्थे  बिहान उठेर नुहाउँथे र घरको पूजा सकेर राणाको चाकरीमा निस्कन्थे  भीमशमशेरकी ल्याइते सीता महारानीकोमा पूजाआजाका लागि नियमित पुग्थे  
	घिमिरेको तुलनामा निकै खरा स्वभावका शर्मा निर्धक्क भन्छन् म त लेखनाथको व्यक्तित्वको आलोचकै हुँ  त्यसैले उनी के के गर्छन् भनेर चियो नै गर्ने गर्थें  त्यसैले मैले लेखनाथलाई नजिकबाट बुझ्ने प्रयत्न गरेको छु  शम्र्माका बुझाइमा लेखनाथको रसिक्याइँ सीता महारानीमा पनि प्रकट हुन्थ्यो दोहोरो रूपमा  उनी महरानीलाई शृंगारिक भावका कविता लेखेर सुटुक्क दिन्थे  
	शम्र्माका अनुसार पिञ्जडाको सुगा प्रकाशित भएको तीन वर्षअघि नै मैथलीशरण गुप्ताको पिन्जरवद्ध शेर भन्ने कविता प्रकाशित भएको थियो  लेखनाथको पिञ्जडाको सुँगा का धेरै पङ्क्तिहरू गुप्ताको पिन्जरवद्ध शेर सँग मेल खाएको बताउछन् उनै शम्र्मा  तर जे होस् उनी नेपाली कविताका शिरोमणि नै थिए  प्रभाव त कसै न कसैको पर्छ नै तर यसलाई लेखनाथले आफ्नै मौलिक शैली र विम्बमा उतारेको स्वीकार्छन् घिमिरे र शम्र्मा पनि  घिमिरेका शब्दमा लेखनाथ अलिअलि संस्कृत साहित्य र थोरबहुत मैथलीशरणबाट प्रभावित भए होलान् तर उनले यी प्रभावबाट माथि उठेर आफ्नै शैलीमा ढालेर मौलिक र सुन्दर कविता दिएका छन् नेपाली साहित्यलाई  
	अब कौतूहल हुन्छ किन पालेका होलान् त लेखनाथले दाह्री  घिमिरेका विचारमा यो पनि एउटा प्रभाव नै हो  उनी अनुमान लगाउँछन् कसैले सन्काएर  त्यति बेला भारतका रवीन्द्रनाथ ठाकुरले आफ्नो कृति गीताञ्जलिका लागि नोबेल पुरस्कार पाएका थिए  रवीन्द्रनाथको लामो दाह्री र कपाल पालेका तस्बिरहरू उनका पुस्तक र यदाकदा आउने भारतीय पत्रपत्रिकाहरूमा देखेर ठूला कविको आवरणको चर्चा हुन्थ्यो  रवीन्द्रनाथको यो स्वरूप देखेका कसैले लेखनाथलाई सन्काइदियो उताका रवीन्द्रनाथजस्ता कवि हुन् यताका तिमी पनि त्यस्तै हौ  सायद यही लहैलहैमा लागेर उनले दाह्री पालेका हुन सक्छन्  
	उनको अर्को अनुमान छ ऋषिमुनिको प्रभाव उनमा प्रश्ास्त भएकाले पनि त्यसैको सिको गरेर दाह्री पालेका हुन्  यस कुरामा श्यामदास वैष्णव पनि सहमत छन्  स्वभावैले पनि ऋषिजस्ता लाग्थे वैष्णवलाई लेखनाथ  त्यसमा पनि वैदिक परम्पराबाट हुर्केका उनी बढी आध्यात्मिक सोच र निष्ठामा बाँच्थे  त्यही सात्विक चरित्रको प्रतिविम्ब थियो सायद लेखनाथको लामो दाह्री र कपालको रहस्य  तर हुक्काले पछि लेखनाथको दाह्री शैलीलाई अप्ठ्यारोमा पार्यो  तमाखुको धूवाँले ओठैमाथिका केही जुँगा अंश खैरा हुन थाले  अनि उनले हुक्का थन्क्याएर खैनी खान थालेका थिए  
	उनका कविताले हरेक उमेर र वर्गका पाठकलाई समान रूपले झकझक्याउँथ्यो त्यो प्रभाव अहिलेसम्म यथावत् छ  उनका कविता पढेपछि आफू पनि लेखूँलेखूँ लाग्ने उत्साह र प्रेरणा प्रदान गर्थे  त्यसैले त राष्ट्रकवि माधव घिमिरे आज पनि भनिरहन्छन् मेरा कविताका पहिला गुरु हुन् कविशिरोमणि  
	उनका कविताले राम्रा पाठक मात्र होइन सशक्त कवि पनि जन्माउँथे  यसैको उदाहरणस्वरूप घिमिरे मात्र होइनन् सम सिद्धिचरण श्यामदासलगायत दर्जनौं कवि उदाए नेपाली कविताफाँटमा  अनि हरेक दसैँ र तिहारमा उनका कविताले फेरि उनलाई ब्युँझाउँछन् एउटा सांस्कृतिक कविका रूपमा समेत  
	
"
