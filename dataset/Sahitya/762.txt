पत्रकार चौधरीका थारू कवितानेपाल पत्रकार महासंघ केन्द्रीय सदस्य पत्रकार लक्की चौधरीको नेन्धर कविता संग्रह सार्वजनिक भएको छ  कृति थारूभाषामा लेखिएको छ "
	नेपाल पत्रकार महासंघ केन्द्रीय सदस्य पत्रकार लक्की चौधरीको नेन्धर कविता संग्रह सार्वजनिक भएको छ  कृति थारूभाषामा लेखिएको छ  थारू पत्रकार संघद्वारा आयोजित समारोहमा थारू सभासद्ले संयुक्त रूपमा विमोचन गरेका हुन्  चौधरीको यो पाँचौं कृति हो   
	नेन्धर को अर्थ विवाह जनाउने र थारू समुदायको वैवाहिक संस्कारलाई झल्काउन पुस्तकको नामकरण गरिएको टिप्पणीकारले जनाएका छन्  सय पृष्ठको कृतिभित्र अगहनिया नेन्धर सवनिया आइल फगुना राष्ट्रियता ना लुटो लगायत  शीर्षकका रचना रहेका छन्  कृतिकार चौधरीको यसअघि सहिदान गजल तिहुवार संस्कृति अन्तरभाव गजल मोर पहुरा लेख संग्रह कृति प्रकाशित छन्  गोरखापत्र दैनिक सम्बद्ध पत्रकार लक्की चौधरी गोरखापत्र बहुभाषिक पृष्ठ संयोजकसमेत हुन्  विमोचन कृतिबारे सभासदहरु तेजुलाल चौधरी बैजनाथ चौधरी गोपाल दहित र रुक्मिणि चौधरी तथा साहित्यकार ज्ञानुवाकर पौडेल भुलाइ चौधरी महेश्वरप्रसाद चौधरी रामलाल चौधरी लगायतले बोलेका थिए   
	प्रेमको नियात्रा 
	प्रेम बानियाँ चौथो कृतिको रूपमा नियात्रा संग्रह जिन्दगी मुनलाइट लिएर आएका छन्  विभिन्न भुगोल समाज र चरित्र समेटिएको यात्रा निबन्धहरूको कृति सोमबार राजधानीमा साहित्यकार सरुभक्तले लोकार्पण गरे  कवितामा जस्तै प्रेमले यो किताबमा आफ्नो भिन्न छवि बनाएका छन् किताब लोकार्पणकै लागि पोखराबाट आइपुगेका सरुभक्तले भने यात्रा साहित्यमा उनले बेग्लै ट्रेन्ड निर्माण गर्न खोजेको देखिन्छ   
	किताबमाथि टिप्पणी गर्दै जिके पोखरेलले धेरैजसो नियात्रा विवराणात्मक मात्रै हुने गरेको बताउँदै प्रेमका नियात्राहरू साहित्यिक फ्लेवरका साथ आएको दाबी गरे  उनले भुइँमान्छेको संवेदनासहित नियात्रा लेखेका छन् उनले भने  कृतिमाथि दिपक सापकोटा डम्बर रसिक भारती र विष्णुप्रसाद पौडेलले पनि बोलेका थिए  बीएन पुस्तक संसारले किताब बजारमा ल्याएको हो  सञ्चारकर्मी समेत रहेका प्रेमका यसअघि समयको आत्महत्या कविता संग्रह भन्ज्याङमा प्रेमका गीत गीत संग्रह र जय स्वाभिमान निबन्ध संग्रह प्रकाशित छन्   
	 
"
