"पारिजात पानी र मोटरसाइकल"साहित्यकार पारिजातसँगका थुप्रै सम्झनाहरू छन्  उहाँलाई म विसं  तिरबाटै चिन्थें  "
	साहित्यकार पारिजातसँगका थुप्रै सम्झनाहरू छन्  उहाँलाई म विसं  तिरबाटै चिन्थें  विस्तारै निकट सम्बन्ध हुन थाल्यो  त्यसको केही वर्षपछि नै हामी मन मिल्ने साथीभाइ मिलेर त्रिचन्द्र क्याम्पसमा हरेक महिनाको तेस्रो शनिबार साहित्यिक शृंखला प्रतिभा प्रवाह थाल्यौं  यो शृंखलाको प्रमुख आकर्षण पारिजात दिदी नै बन्नुहुन्थ्यो सँधै   
	पहिलो कार्यक्रम विश्वभाषा क्याम्पसको कौसीमा भएको थियो  त्यसपछि नियमित रूपमा त्रिचन्द्रलाई रोज्यौं  घन्टाघरसँग जोडिएको सबभन्दा माथिको कक्षाकोठामा  पञ्चायतकालीन समय साहित्यिक कार्यक्रम प्रतिबन्धित थियो  क्याम्पस प्रशासनले मूलढोका ताल्चा लगाएको हुन्थ्यो  तर हामीचाहिँ पर्खाल र मूलढोका चढेर सबभन्दा माथिल्लो कक्षामा कार्यक्रम गरिरहेका हुन्थ्यौं  पक्षघात पीडित पारिजात दिदीलाई हरेक कार्यक्रममा म आफैं लिन जान्थें  तिनताक म इस्कर्टस बाइक चढ्थें  बाइकबाट ओरालेर पारिजात दिदीलाई पनि एक छेउबाट उचाल्दै ठेल्दै पर्खाल नघाउँथ्यौं र बोक्दै कार्यक्रम हुने कक्षाकोठामा लान्थ्यौं  दिदीलाई कहिलेकाहीं सनक चढ्थ्यो  भन्नुहुन्थ्यो जौं न आज रिङरोडैरिङरोड घुमौं  म मोटरसाइकल लिएर जान्थें  सकुन दिदीहरूले उचालेर मोटरसाइकलको पछाडि राखिदिनुहुन्थ्यो र हामी घुम्थ्यौं  एक चक्कर लाएर घर आउँथ्यौं   
	एक दिन मोटरसाइकलमा घुम्दाघुम्दै बाटैमा पानी पर्यो  दिदी भिज्नुहुन्छ र बिरामी पर्नुहुन्छ कि भनेर म चिन्तित भएँ  कतै ओत लाग्ने हो कि दिदी  मैले सोधें  हैन स्नेह उहाँले भन्नुभयो कुनै बेला विष्णुमतीको किनारैकिनार भिज्दै हिँडेकी छु पानीमा भिज्नुको आनन्द बेग्लै हुन्छ   
	उहाँलाई सुनेर म त छक्कै परें  हुन त उहाँको जिउलाई बाइकमा त मैले छेकिदिएको हुन्थ्यो  तर दर्के झरीमा के छेकिन्थ्यो र  म्हंेपीस्थित घर पुगुन्जेल त उहाँ भिजिसक्नु हुन्थ्यो  सकुन सुकन्या वाइवा दिदीले मोटरसाइकलबाट उतार्नुहुन्थ्यो र भित्र लानुहुन्थ्यो  थाहा छैन झरीसित पारिजात दिदीको के लगाव थियो कुन्नि त्यो दिन उहाँ भिजेर साँच्चिकै खुसी हुनुभएको थियो  उहाँको अनुहारमा एक प्रकारको भिन्न उज्यालो र मुस्कानयुक्त आभा व्यक्त भइरहेको झैं लागेको थियो मलाई   
	दिदी साँझतिर कहिलेकाहीं उपलब्ध भयो भने थोरै रक्सी पनि पिउनुहुन्थ्यो  शारीरिक काम गर्न नसकिने हुनाले खानाचाहिँ थोरै नै खानुहुन्थ्यो  थोरै पिउँदा पनि लागिहाल्थ्यो उहाँलाई  म कहिलेकाहीं एक क्वार्टर लिएर उहाँकोमा जान्थें सँगै पिउन  एकदुई  
	घन्टा सँगै बसेर र्फकन्थें  घरमा लक्ष्मीलाई भनेरै जान्थे मेरो आज दिदीकहाँ पिउने कार्यक्रम छ   
	तिनताक नैकापको घरमा बस्थें त्यतातिर धेरैपछि मात्रै फोन लाइन आएको हो  सुरु सुरुमा जतिसुकै लामो कुरा गरे पनि एक कलको मात्र गण्ाना हुन्थ्यो  पारिजात दिदी सधंै साँझतिर फोन गर्नुहुन्थ्यो र लामो समय लिनुहुन्थ्यो  कुनै कुनै बेला त लेखिरहेको उपन्यासको अंश नै पढेर सुनाउनुहुन्थ्यो र सोध्नुहुन्थ्यो कि कस्तो लाग्यो  उहाँको लेखनीमा म के नै पो प्रतिक्रिया दिन सक्थें र   
	उहाँको एउटा चित्रमय सुरुवात किताब मैले नै छापेको थिएँ यसको कथा रोचक छ  एक दिन दिदीले भन्नुभयो मलाई पारिवारिक कामको लागि बार्ह सय रुपैयाँ आवश्यक पर्यो  मलाई पनि त्यो रकम सानो त थिएन र पनि त्यति रकम जुटाउन म तयार भएँ  उहाँलाई सहयोग गर्न पाउनु सौभाग्यको कुरो नै थियो  तर उहाँले पनि मसँग त्यो रकम लिन तयार हुनुभएन  भन्नुभयो ऋण्ा स्वरूप लिएँ भने पनि फिर्ता गर्न सक्षम छुइनँ सित्तैं त लिनै चाहन्नँ   
	दिदीभाइको नातामा केको ऋण नि  मैले भनें  तर पनि लिन नमानेपछि एउटा उपाय निकालें  उहाँको एउटा पुस्तक प्रकाशन गर्ने र त्यसको रोयल्टी स्वरूप सो रकम दिने  त्यसै योजना स्वरुप किताब छापियो   सालदेखि नै हामीले एउटा गोजिका निकाल्थ्यौं प्रतिभा नामक  त्यसैले त्यो पुस्तकको प्रकाशकको नाम जुरायौं प्रतिभा प्रकाशन  एक हजार प्रति त्यो पुस्तक छापियो र दिदीलाई  प्रतिशतका दरले अगि्रम रोयल्टी पनि दियौं  त्यो पुस्तक तत्कालै त बिकेन तर उहाँको देहावसानपछि भने ठूलो माग बढ्यो  त्यसबाट आएको रकम वेदना साहित्यिक पत्रिकाको कोषमा जम्मा गर्यौं हामीले   
	 
	 
	 
	 
	 
"
