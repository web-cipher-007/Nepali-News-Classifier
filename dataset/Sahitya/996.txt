सुनिए केशव र फूलमान हरेक महिनाको सुरुआत केही राम्रा कविता सुनेर गरौं भन्ने सन्देश साथ दुई वर्षदेखि नियमित हुँदैको आएको हामी  कवि र कविता शृंखलामा यसपटक कविद्वय केशव आचार्य र फूलमान वल प्रस्तुत भए  "
	हरेक महिनाको सुरुआत केही राम्रा कविता सुनेर गरौं भन्ने सन्देश साथ दुई वर्षदेखि नियमित हुँदैको आएको हामी  कवि र कविता शृंखलामा यसपटक कविद्वय केशव आचार्य र फूलमान वल प्रस्तुत भए  झापाका कवि केशव पेसाले शिक्षक र कृषक भएकाले कवितामा पनि त्यस्तै छनक दिए भने पत्रकार फूलमान भने कवितामार्फत् विद्राेही बने  सर्वनाम थिएटर र लूनकरणदासगंगादेवी चौधरी साहित्यकला मन्दिरले गर्दै आएको शृंखलाको  औं संस्करणको सुरुमै देखापरे कवि केशव  काठमाडौंले सम्झेकोमा खुसी हुँदै उनले भने यो सहरमा  पछि बल्ल कविता सुनाउन आउन पाएँ   
	आफूले शक्तिशाली कविता जन्माउन नसकेको ठान्ने केशवले सरल कविता लेखनमा रुचि रहेको वाचनको सुरुआतमै खुलाए  हाम्रो  जना कविको समूह थियो  दुर्गा दाहाल अलि क्लिस्ट कविता लेख्ने  म अलि सरल  म उहाँका कविता बुझिनँ भन्थें उहाँचाहिँ मेरो कविताको अर्थ छैन भन्नुहुन्थ्यो उनले सम्झे तर यो अर्थ छ वा छैनको चक्करमा कहिल्यै लागिनँ  केवल कविता लेखिरहें  पत्नी शारदालाई सामुन्ने राखी वाचनमा लागेका कविले बेलाबखत ठट्यौली पनि गर्थे  उनले कृषिप्रधान देशमा कृषक हुनुको पीडा अझ त्यसमा पनि कवि भएपछि छोरी माग्न जाँदाको पीडा कवितामै सुनाए बेहुली पाइनँ शीर्षकमा  रक्सी नपिउने कविवरले रक्सीकै बारेमा दुई कविता सुनाउँदा दर्शकश्रोताबाट ताली पाए   
	उनले देशभक्ति राष्ट्रियतादेखि पछिल्लो राजनीतिले विभाजित पार्न खोजेको मनोविज्ञानसम्मका कविता सुनाए  सरल स्वभावका कवि झन्डै एक दर्जन कविता वाचनको शंृखलाको अन्त्यतिर केही क्रान्तिकारी बने  बाबुसँगको भलाकुसारीलाई सन्दर्भ बनाएको कवितामा उनी भन्दै थिए  
	बेथिति निर्लज्ज सल्बलाइरहेछ 
	नाकमा दुर्गन्ध गन्हाइरहेछ  
	बाटो बिस्टाउन कसैलाई रोक छैन 
	देशमा नलागेको अब कुनै रोग छैन 
	सुन उम्रने माटोमा खुनै खुन छ  
	मात्र आँखाले सुन्दर सपना देखेर के हुन्छ  
	ए केशे तैंले कविता लेखेर के हुन्छ  
	यसपछि कविताका खात बोकेर फूलमान उभिए  मृगौला तस्करीहरूले दुःख दिएको काभ्रेको होक्से गाउँका बासिन्दामाथि नेपाल साप्तहिकले गरेको रिर्पोटिङबाट प्रभावित भएर लेखिएको प्रेम र किड्नी कविताबाट उनले यात्रा थाले   
	यसपछि इमानदार नागरिक र बेइमान राज्य संयन्त्रको तुलना गरिएको सरकार र सोनाम योञ्जन हुँदै उनले काठमाडौंविरुद्ध कवितामा सत्ता र शक्तिको केन्द्रीय मनोविज्ञानमाथि झटारो हाने  डेढ वर्षअघि महाभारतकी मैच्याङ कविता संग्रह ल्याएका उनले मुस्ताङ सन्दर्भको चिचीको रूख कवितामा भने कुनाकन्दरा पसेको बहुराष्ट्रिय कम्प्ानीमाथि व्यंग्य गरे  प्रेम र सम्झना शीर्षकको दुई रोमान्टिक कवितासमेत सुनाउन भ्याएका उनले पहाड र जुन कवितामा गाउँ र सहरको संवेदना तुलना गर्दै कुकुर शीर्षकको कवितामा पुगेर सहरमा हराउँदै गएको मानवीयतामाथि प्रहार गरे  
	कुकुर पनि  
	गाउँ र सहरका  
	फरक हुँदा रहेछन्  
	मान्छे जस्तै   
	 
	 
	 
"
