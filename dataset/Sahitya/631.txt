समय चेतना र हुलाकमजन्मेको तेह्रथुमको साबला र वारिपारिका गाउँतिर मैले बुझ्न सक्ने भएपछि पनि समय बाँधिएको थिएन  समयको गणना गर्ने औजार घडीको आविष्कार भई नेपालभित्र छिरिसकेको थियो  एकाधले घडी भिर्थे  तर त्यसको प्रभाव साबलाजस्ता गाउँमा परिसकेको थिएन  "
	मजन्मेको तेह्रथुमको साबला र वारिपारिका गाउँतिर मैले बुझ्न सक्ने भएपछि पनि समय बाँधिएको थिएन  समयको गणना गर्ने औजार घडीको आविष्कार भई नेपालभित्र छिरिसकेको थियो  एकाधले घडी भिर्थे  तर त्यसको प्रभाव साबलाजस्ता गाउँमा परिसकेको थिएन  ग्रामीण मानिसहरू समयको गणना आफ्नै किसिमले गर्दथे  कसैले बेला के भो होला  भनेर सोध्यो भने एक जुवा एक सल्ली वा थप जुवा र सल्ली गइसक्यो वा बाँकी छ भन्ने जवाफ पाउँथ्यो  समयको गणना घामको अनुमानित अवस्थितिबाट गरिन्थ्यो  घाम झुल्कने डाँडाबाट मध्याह्नको सूर्य रहने स्थानसम्म र मध्याह्न सूर्य रहने स्थानबाट अस्ताउने डाँडासम्मको अनुमानित दूरी सल्लाको रूखको र गोरु जोत्ने जुवाको औसत लम्बाइको अनुमानमा सल्ली जुवाबाट गणना गर्ने आमप्रचलन थियो  लामो नाप सल्लीबाट र छोटो नाप जुवाबाट गणना गरिन्थ्यो  बदली भएको दिनमा पनि मान्छे वा रूखको धमिलो छायाको अनुमानमा समयको गणना गर्न जान्ने मान्छेहरू प्रशस्तै थिए  प्राकृतिक परिवेशमा कृषि संस्कृतिबाट परिचालित सामान्य मान्छेको समय मापनको यो प्रक्रिया स्वाभाविक पनि थियो  दिउँसोको समय जुवा र सल्लीका अनुमानमा घामको सापेक्षमा नापिन्थ्यो भने रातको समय मापनको आधार जून र विभिन्न ताराहरू थिए  जून लागेको रात जूनको नापो पनि सूर्यझैं जुवा र सल्लीबाट नै गणना गरिन्थ्यो  बादलले ढाकेको अँध्यारो रात ताराहरूको उदय र अस्तको अनुमानका भरमा बुहारीलाई उठाएर ढिकीमा धान कुट्न वा जाँतोमा मकै कोदो पिँध्न लगाउँदा अनुमान नमिलेर कहिलेकाहीं पूरै रात बुहारीहरूले ढिकी जाँतोमा बिताउनुपथ्र्यो  समय मापनले सिर्जना हुने यस्ता घटनाका प्रत्यक्ष सिकार महिलाहरू त्यसमाथि पनि बुहारीहरू नै हुन्थे   
	मैले बालककालमै विरासतमा पाएको समय मापनको विम्ब अहिलेसम्म पनि जुवा र सल्लीमा दिन र रात गणना गर्ने प्रक्रियाबाट प्रभावित छ  एक्लै छँदा अहिले पनि म घडी वा सेलफोनभन्दा घाम र जून हेरेर सल्ली र जुवामा समय नाप्ने प्राकृतिक प्रक्रियाबाट समय गणना गरेर आनन्द लिन्छु  त्यो समय ग्रामीण मानिसहरू साँझ पर्नासाथ सुत्दथे भने पुरुषहरू भजन गाएर श्लोक भट्याएर उज्यालो पर्खन्थे  महिलाहरू गाईवस्तुलाई घाँसपराल खोले कुँडो दिने गोबर सोहोर्ने पानी ल्याउने घर लिपपोत गर्ने ढिकी जाँतो गर्ने गाईभैंसी दुहुने मोही पार्ने घाँस काट्ने लुगा धुने बच्चा स्याहार्नेलगायतका धेरै काम गर्दथे र त्यसकार्यमा कमैले पुरुषहरूको सहयोग पाउँदथे  मेरो समय चेतनाको निर्माण यस्तै प्राकृतिक र स्वाभाविक कृषि संस्कृतिबाट अभिप्रेरित अनि बाहिरी संसारसँग अलगथलग समाज र समयबाट भएको थियो  यद्यपि आधुनिक समय मापनका औजारहरू आउनुअघि पनि पानी घडीजस्ता वैज्ञानिकताको आधार भएका उपकरणमार्फत् समय गणनाको प्रयास नभएको चाहिँ होइन  
	परम्परागत समय मापनका प्राकृतिक तर अनुमानमा आधारित प्रविधि र परम्परालाई सहयोग पुर्याउने अन्य गोचर माध्यम पनि समाजमा रहेका थिए  प्राकृतिक तर अनुमानमा आधारित परम्परागत समय गणना प्रविधिलाई यथार्थको धरातलमा ल्याउन सहयोग पुर्याउने एउटा छुट्टै शक्तिको रूपमा हुलाक सेवाको अस्तित्व लामो समयदेखि कायम रहिरहेको थियो  त्यसले एकैपटक सूचना सञ्चार ज्ञानविज्ञान समय चेतना र राज्य सत्ताको प्रतिनिधिको रूपमा काम गर्दै आएको थियो  यस्तो शक्ति ज्ञान सूचना र सञ्चारको प्रतिनिधि सधैं सक्रिय समय पावन्द र आमजनसमुदायले स्वीकार गरेको हुलाक सेवाको हल्कारा हुलाकी थियो  हाम्रो घरअगाडिको मूल सडकमा मध्याह्न  बजे एउटा व्यक्ति ढाडमा खाकी रङ्गको झोला घुगरु जडित भाला र तीव्र गतिको लम्काइमा भेटिन्थ्यो  प्रत्येकले आफ्ना चिट्ठीपत्रबारे सोध्ने आएका चिट्ठीपत्र प्राप्त गर्ने चिट्ठी पठाउने र कुनै नयाँ घटनाबारे जानकारी लिने प्रयोजनमा हल्कारालाई उपयोग गर्दथे  अङ्कमा समय गणना गर्दा मध्याह्नको ठीक  बजे हल्कारा हाम्रो घरअगाडि आइपुग्ने विश्वास सबैलाई थियो  व्यक्ति फेरिए पनि एउटै रुटिनमा सातै दिन भाला तेस्र्याएर अघि बढ्ने हल्कारा तत्कालीन जनसमुदायको समय मापनलाई वैज्ञानिक आधार दिने प्रमुख स्रोत थियो  मूलसडक छेउका सबैको र उनीहरूका सम्पर्कबाट परपरसम्म पनि समय मापन गर्दा सल्ली र जुवाबाहेक अङ्कमा पनि समय बुभने वैज्ञानिकता हल्कारामार्फत् नै तत्कालीन समाजलाई प्राप्त हुने गथ्र्यो  हाम्रो घरअगाडि  बजे बाटो काट्ने हल्कारा  बज्दा झन्डै पाँच कोस टाढाको ओयाकजुङको देउराली डाँडा काटेर कोयाखोला सिरानको तालखर्कको ठूलो ढुङ्गोमा पुगिसक्थ्यो  बाटोमा पर्ने गाउँ र ठाउँका व्यक्तिहरू समयलाई हल्कारा पुग्ने समयको केन्द्रमा जोडेर जोडघटाउ गर्दथे  ठीक  बजे त्यही ठाउँमा आठराईको सक्रान्ती बजार डाँडागाउँ र कोयाखोला छोटी हुलाकको हुलाक बोकेर उताको हल्कारा आइपुग्थ्यो  दुईजना एकछिन सुखदुःखका कुरा गर्थे बिंडी वा खोस्टामा बेरेको धूमपानको एकएक खिल्लीको मजा लिन्थे  पार्सल पत्र र अन्य कागजातसहित झोला साटासाट गर्दथे  एकएक प्रति हुलाकको सूची बरबुझारथ गर्दथे र मुसुक्क हाँसेर आआपना गन्तव्यतिर र्फकन्थे  आठराईतिर बाटोमा पर्ने गाउँको समय मापनको आधार पनि हल्कारा नै थियो  एक किसिमले पूरै देश हल्काराहरूको गतिमा समय गणना गरेर बस्थ्यो  भोलिपल्ट बिहान  बजे हुलाक अड्डामा पुगेर जिल्लाभित्र र बाहिरका पत्र पार्सल क्षेत्रक्षेत्रमा पठाउने गरी छुट्याउने बीचबीचमा दिनुपर्ने चिट्ठीपत्रसमेत छुट्याएर पुनः हिजोकै समय र गतिमा सिसिफसीय यात्रा पुनरावृत्त हुन्थ्यो  अहिले यातायात र सञ्चारको अभूतपूर्व विकासका कारण हुलाकको सबै परम्परागत ढाँचामा व्यापक परिवर्तन देखिनु स्वाभाविकै हो   
	हुलाक र हल्काराले ल्याइदिने खुसीका बिनाटिकटका बहिरङ्ग र धागोले बाँधेका मृत्युका शोक सूचक पत्रहरूमा सबैका आआपनै गाथा हुन्थे  प्रथम र द्वितीय विश्वयुद्ध मात्र होइन पछिका भारतचीन युद्ध भारतपाकिस्तान युद्ध बाढी पहिरो दुर्घटना र रोग व्याधिबाट भएका जनधनको क्षतिका अनेक दुःखद गाथाहरू पनि हल्काराले गाउँमा ल्याउँथे  खुसीका भन्दा दुःख र शोकका गाथाहरू लामो समयसम्म मुखमुखमा रहन्थे  अत्यन्त शान्त आफैंमा मस्त र बाहिरी सम्पर्कबाट काटिएको व्यक्ति समुदायका दुःखसुखसँग जोडिएको हुन्थ्यो  अक्षर लेख्न सक्ने भएपछि अनेक निरक्षर मानिसहरू खासगरी महिलाहरूका पति पुत्र र आफन्तलाई लेख्ने पत्रहरूको लेखक र वाचक हुने अवसर पनि मैले पाएको छु  मेरो बालमन निरक्षर तर तीव्र संवेदनशील ती नरनारीका संवेदनामा दुःखी वा खुसी हुने गथ्र्यो  पत्र लेखिएको व्यक्ति आउँदा ससाना उपहारहरू र मिठाई पनि मैले धेरैपटक प्राप्त गरेको छु  व्यक्तिका गोपनीयता कायम गर्नुपर्ने अनेक अन्तरङ्ग संस्मरणहरू पनि मसँग छन्  नेपाली हुलाक सेवाले कायम गरेको समयको पावन्दी सेवाको निरन्तरता र राज्यको दायित्वबोधले राज्यसत्तामाथिको विश्वास हुलाक सेवाको विश्वव्यापी व्यावसायिकता र जनसम्पर्कको एकमात्र पुलको काम पनि गरेको थियो  एउटा सामान्य हल्काराले बोक्ने घुँगरुसहितको भालामा राज्यको उपस्थिति र सार्वभौमसत्ताको शक्ति मुखरित भएको एक किसिमको त्रास र शक्ति सामान्य मान्छेले अनुभव गर्दथे  हल्काराले पत्र पार्सल तारेख फैसला र सूचना मात्र होइन पत्रपत्रिका आपसको सौहादर््रता नयाँ नयाँ घटना र विकास हुँदै गरेका नयाँ नयाँ समाचार र तत्कालीन राज्यसत्ताको निरङ्कुशता त्यसविरुद्धका प्रतिरोध र विभिन्न आन्दोलनबारे पनि खासखुस गर्दै कैयौं अप्रकाशित सूचनाहरू पनि दिन्थे  रेडियो टीभी पत्रपत्रिका टेलिफोन र बेतारका कुनै पनि माध्यम नपुगेको वा सर्वसुलभ नभएको परिवेशमा हुलाक सेवा सूचना र सञ्चारको एकमात्र माध्यम थियो  काठमाडौं पोखरा नेपालगन्ज वीरगन्जजस्ता देशभित्रका ठाउँहरू र भारतबाट आउने पत्रहरू भारतको रेल र सडक माध्यमबाट पूर्वतिर प्राप्त हुने हुँदा ती पत्रमा एक्सपीओ एक्सचेन्ज पोस्ट अफिस जोगवनी भारत पनि ठेगानामाथि थप गरिएको हुन्थ्यो  सैनिक सेवामा भारत वा बेलायततिर संलग्न व्यक्तिले लेख्ने उनीहरूलाई लेखिने वा उनीहरूको मृत्युपछिका सूचना पेन्सन वा क्षतिपूर्तिका जानकारीहरू सबै नै हुलाकमार्फत नै सम्बन्धित व्यक्तिलाई उपलब्ध गराइने हुँदा भारतीय र बेलायती सरकार पनि धेर वा थोर हुलाक सेवासँग नै सम्पर्कमा रहन्थे  यद्यपि भारतीय र बेलायती सेनाका डिस्टि्रक्ट सोल्जर बोर्डजस्ता निकाय जनमानससँग प्रत्यक्ष रूपमै सम्पर्कमा रहेका हुन्थे  हुलाक सेवा र हल्काराको उपयोग जे जसरी तत्कालीन समयले गरे पनि मैले भने सामान्य जनले समय पढ्ने स्थल सूचना सम्प्रेषण गर्ने र ज्ञानविज्ञान अनि घटनापरिघटनासँग एकाकार हुने सशक्त माध्यमको रूपमा लिएको छु  
	 
	 
	नेपाली हुलाक सेवाका मोटामोटी तीन रूप मैले प्रत्यक्ष रूपमा देख्नेभोग्ने मौका पाएको छु  पहिलो रूप मैले माथि प्रस्तुत गरेको नियमित समय पावन्द जनमानससँग प्रत्यक्ष जोडिएको र कडा अनुशासनको नेपाली शैलीको हुलाक सेवा हो  मैले स्कुलको विद्यार्थी हुँदा पाउने गरेका सोभियत भूमि चीन सचित्र स्वतन्त्र विश्व र भारत समाचारलगायतका विदेशी पत्रपत्रिका र रूपरेखा लगायतका नेपाली पत्रपत्रिका पनि हुलाक मार्फत नै प्राप्त हुने गर्थे  पन्ध्रबीस वर्षअघिसम्म परिवारको प्रमुख संवादको स्रोत हुलाक नै थियो  साहित्यकार तथा राजनीतिज्ञहरूका बीचमा सार्थक संवाद र वादविवादको माध्यम पनि हुलाकमार्फत् हुने पत्राचार नै थियो  तर पत्राचारको परम्परा अब सम्झनामा मात्र छ  यस रूपको नेपाली हुलाक सेवा परम्परागत भए पनि अत्यन्त विश्वासयोग्य र भरपर्दो थियो  यो परम्परा झन्डै सय वर्ष चलेको हुन सक्ने अन्दाज मेरो छ  यसअगाडिको हुलाक सेवा भने निरक्षरता घनीभूत भएका कारण त्यति व्यापक थिएन कि भन्ने मेरो अनुमान हो  
	 
	 
	हुलाक सेवाको दोस्रो रूप नेपालमा अमेरिकी सहयोगमा औलो उन्मूलन कार्यक्रम प्रारम्भ भएपछि नेपाली हुलाक सेवाको शक्ति र सामथ्र्यले नभ्याएर औलो उन्मूलन कार्यक्रम स्वयंले समानान्तर रूपमा चलाएको नयाँ कुरियर सेवासँग सम्बन्धित छ  प्रत्येक घरलाई नम्बर र हुलाक नेटवर्कमा समावेश गरी तोकिएको समय र स्थानमा तोकिएका अधिकारी पुगेर सेवाको तथ्य अभिलेख र लिखतसहित सूचना र सामग्री तोकिएको अधिकृतलाई पुर्याउने गरी अत्यन्त व्यवस्थित हुलाक सेवा अमेरिकी लगानीको औलो उन्मूलन कार्यक्रमले पुर्याएको थियो  तर यस कुरियर सेवाले सामान्य मान्छेको लागि हुलाकको काम भने गरेको थिएन  अमेरिकी औलो उन्मूलन कार्यक्रमले चुस्त र दुरुस्त सूचना सम्प्रेषणको कारण नै समयमै कार्य सम्पन्न गर्न परिणाम प्राप्त गर्न समस्या पहिचान गर्न समाधान खोज्न तथा प्रत्येक कर्मचारी तथा घरद्वारलाई आपनो जिम्मेवारी पूरा गर्नुपर्ने गरी संयोजन र कार्यान्वयन गर्न सफलता हासिल गरेको थियो  खर्चिलो भए पनि अत्यन्त व्यवस्थित र पारदर्शी अमेरिकी डिजाइनको कुरियर सेवाको अनुसरण नेपाली हुलाक सेवाले गरेको भए नेपाली हुलाक सेवाको स्तर पनि अन्तर्राष्ट्रिय स्तरकै हुने थियो होला  तर अमेरिकाले छोडेपछि त्यस सफल र पारदर्शी हुलाक व्यवस्थालाई नेपाली हुलाक सेवाले पछ्याएन  त्यो त्यसै हराएर गयो  
	हुलाक सेवाको तेस्रो र पतनोन्मुख अनुहार विसं  को दशकमा तीव्र राजननीतिकरणबाट भाँडिएको नेपाली हुलाक सेवाबाट उजागर हुन्छ  यस समयमा परम्परागत विश्वास र व्यावसायिकताबाट हुलाक सेवाको नकारात्मक यात्रा सुरु भएको कुरा सबैलाई थाहै छ  विभिन्न व्यक्ति र संघसंस्थाले पठाएका पत्रहरू समयमा नपुग्ने बीचबीचमै फालिने र हुलाक सेवाले जिम्मेवारी नलिने नेपाली हुलाक सेवाको तेस्रो रूपको विश्वसनीयता नैतिकता र व्यावसायिकताको उल्लङ्घनबारे कुरा नगर्नु नै वेश हुन्छ  अति राजनीतिकरण र कमाउ धन्दाका कारण सयौं वर्षको हुलाक सेवाको विश्वास र व्यावसायिकताको तिरोहण भएको दुःखद यथार्थ एकातिर देखिन्छ भने अर्कोतिर नाफामुखी उद्देश्यले खोलिएका विभिन्न निजी क्षेत्रका कुरियर सेवाको अर्को सहरमुखी कमाउ तर भरपर्न नसकिने यात्राको क्रम पनि सुरु हुन्छ  
	 
	
"
