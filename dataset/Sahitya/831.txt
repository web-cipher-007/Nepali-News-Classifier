फेरि बिसे नगर्चीदोस्रो जनआन्दोलनताका कवि श्रवण मुकारुङ बिसे नगर्चीको बयान सहित चर्चामा थिए  त्यसयता उनले यही कवितासहित मुलुकभित्रका विभिन्न थलोदेखि हङकङसम्मको काव्ययात्रा गरे "
	दोस्रो जनआन्दोलनताका कवि श्रवण मुकारुङ बिसे नगर्चीको बयान सहित चर्चामा थिए  त्यसयता उनले यही कवितासहित मुलुकभित्रका विभिन्न थलोदेखि हङकङसम्मको काव्ययात्रा गरे  झन्डै एक दशकपछि उनले बिहीबार राजधानीमा त्यही कविता वाचन गरेर पुराना दिनहरू सम्झे  
	फरक परिस्थिति र समयमा लेखिएको यो कविता आज कस्तो सुनिँदो रहेछ एकपटक अनुभव गर्न मन लाग्यो भन्दै बिसे बयान थालेका उनको वाचन जोस भने दस वर्षअघिको जस्तो थिएन  आन्दोलनको बेला जस्तो जोस त पक्कै हुँदैन नै भन्दै टुंग्याएका भए पनि श्रोताहरूले भने पहिलेकै जस्तो ताली दिए   
	फरक परिस्थिति भए पनि कविताको सान्दर्भिकता भने मरेको रहेनछ कविता सुनेपछि युवाकविद्वय चन्द्रवीर तुम्बापो र राबत भन्दै थिए राजतन्त्र बिदा भएर गणतन्त्र आए पनि राजतन्त्रीय चेत त अझै पनि समाजमा विद्यमान छ नि  यसकारण पनि बिसे कविताको समय छिट्टै टुंगिँदैन  
	बिहीबार यिनै तन्नेरी कविसहित पाका स्रष्टासम्मका डेढ सय साहित्यपारखीमाझ कवि श्रवण र मणि लोहनी थिए हामी ः कवि र कविता शृंखलामा  लुनकरणदास गंगादेवी साहित्य कला मन्दिर र सर्वनामले गर्दै आएको शृंखलामा मणि दोहोरिएर र श्रवण पहिलो पटक प्रस्तुत हुँदै थिए  
	सुरुमा तन्नेरी पुस्ताबाटै थालिएको थियो  मणिले दोस्रो जनआन्दोलनताका नै लेखिएको कविता अखबार र नानीहरू बाट वाचन थाले  यसपछि गणतन्त्र आए पनि केही संक्रमणकालीन अवस्थाका दृश्य समेटिएको कविता कालो घोडा सुनाए  आधा घन्टा अवधिमा उनले एक दर्जन कविता सुनाउन भ्याए  अपांग बालबालिकाको चित्रकला सम्झेर उनले कोरेको रचना उज्यालो यात्रा मा सांगहरूलाई पनि संघर्ष गर्ने प्रेरणा मिल्ने भाव समेटिएको थियो  त्यसपछि उनले मृत्युको अगिल्तिर आरु फूलका सपना सम्बन्धको पाठशाला धर्साहरू जीवनको रीत इच्छा मृत्यु दर्शन ढुंगा सम्बन्ध सूत्र धर्म ध्वनि लगायत सुनाए  
	सुरुमा कविता नै नसुनाउ कि झैं लाग्ने अल्छीलाग्दो पारामा प्रस्तुत भएका श्रवणले भानुभक्त शीर्षकको पहिलो वाचनबाटै ताली पाए  आदिकवि भानुभक्तलाई अहिलेको समय र अवस्थितिसँग दाँजेर लेखिएको यो कविताले बेरोजगार भएपछि विदेशमा गएर पसिना बगाउनुपर्ने नेपाली युवाको नियतिलाई छर्लंग पारेको थियो   
	मृत्यु चेतनासँग सम्बन्धित कवितामा दार्शनिकता प्रकट गरेका उनले उत्पत्ति कथा कवितामा भने व्यंग्यचेतसहित नेपाली समाज र राजनीतिको अनुहारलाई उदांगो पारे  उनले हालै प्रकाशित गीत संग्रह सुन रे सियाराम बाट पनि केही गीत सुनाए  मन खोली रहे मा प्रेमरस पोखाएका उनले बाबा मलाई मार्नै छ भने गीतमा यौन दुराचार र सामाजिक अपराधको पाटोलाई निकै मन छुने गरी प्रस्तुत गरेका थिए  थोरै कविता वाचन गरेका श्रवणले सुनरे सियाराम मा चाहिँ तराई समाजको यौन दुराचारलाई समेटेका थिए   
	 
	 
	 
"
