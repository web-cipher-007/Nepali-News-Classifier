बेइजिङका मुकुन्द बाजे"मध्य बेइजिङस्थित होटल हेपिङबाट निस्कँदै गर्दा बाहिर  डिग्री सेन्टिग्रेटको जाडो थियो लङ ज्याकेटको दुवैतिर गोजीमा हात हाल्दै आइपुगे एक चिनियाँ  ""
	मध्य बेइजिङस्थित होटल हेपिङबाट निस्कँदै गर्दा बाहिर  डिग्री सेन्टिग्रेटको जाडो थियो लङ ज्याकेटको दुवैतिर गोजीमा हात हाल्दै आइपुगे एक चिनियाँ  मेरो नाम मकुन्द शर्मा फराकिलो निधारवाला ती चिनियाँ बोले चीनमा मलाई सु हाउ भनी बोलाउँछन्  बेइजिङको चिसोमा तपाईंहरूलाई स्वागत गर्न पाउदा एकदम खुसी लाग्यो   
	अघिल्लो दिन मात्रै  डिग्री पुगेको तापक्रम एकाएक घटेर भएको जाडोतिर फोकस हुँदै उनले आफ्नै उमेरका नेपाली साहित्यकार डा वासुदेव त्रिपाठीलाई न्यानो ज्याकेट लाउन सुझाए तर नेपाली टोली भने उनले फरर बोल्ने नेपाली भाषाको जादूमै अल्भिए  हो म राम्रोसँग नेपाली बोल्छु चार दशकअघि रेडियो बेइजिङमा नेपाली भाषाका कार्यक्रम सुरु गर्ने उनै मुकुन्दले भने म नेपाली चिनियाँ शब्दकोषकै तयारी गरिरहेको छु  नेपाली टोलीलाई साँझको बेइजिङ घुमाउन एक घन्टाको बस यात्राबाट आइपुगेका उनीसँग हेपिङस्थित अन्डरग्राउन्ड मेट्रो स्टेसनमा भलाकुसारी सुरु भयो  गतवर्ष मात्रै काठमाडौंमा नेपाल मलाई बताऊ नामक नेपाली कविता संग्रह सार्वजनिक गरेर फर्केका उनले स्टेसनको चिसोमा नेपाली भाषा मोहको न्यानो कथा सुनाउन थाले   
	न्यानो यस अर्थमा कि नेपाली भाषाकै कारण उनको जागिरे करिअर र प्रेम जीवन सुरु भएको थियो  सन् साठीको दशकको सुरुवात चिनियाँ प्रधानमन्त्री चाउ एन लाईले बेइजिङ ब्रोडकास्टिङ इन्स्िटच्युट हाल विश्वविद्यालय लाई निर्देशन दिए नेपाल छिमेकी मुलुक भएर पनि अहिलेसम्म रेडियो बेइजिङमा नेपाली भाषाको कार्यक्रम हुन नसक्नु बत्तीमुनिको अँध्यारोजस्तै भयो  चाउ एन लाईको भावना पछ्याउँदै इन्स्टिच्युटले नेपाली भाषा सिक्न चाहने प्रशिक्षार्थी मागे तिनताक सु हाउ सहर नजिकैको गाउँमा स्कुले शिक्षा सकाउँदै थिए  उनले पनि निवेदन दिए  छानिएका  जनामध्ये एउटी थिइन् च्या चे  पछि नेपाली भाषा सिकाउन चीन पुगेका सत्यमोहन जोशीले ती युवतीको नाम राखिदिइन् प्रेमलता  चारवर्षे भाषा सिकाइ क्रममा सु हाउ प्रेमलतासँग नजिकिए त्यतिन्जेल सु हाउलाई सत्यमोहनले मुकुन्द शर्मा नामबाट न्वारन गरिसकेका थिए  हो यही भाषाका कारण हाम्रो भेट भो प्रेम पर्यो र विवाहपछि सुखी जिन्दगी गुजार्यौं   
	यो सम्बन्धले सु हाउलाई मात्र हैन चीनमा नेपाली भाषा विस्तारमा पनि सघायो  सन्  जुन  तारिखदेखि सुरु भएको नेपाली सेवालाई अहिले यिनै दम्पतीका चेलाचेलीले निरन्तरता दिइरहेका छन्  हामीले चलाएको कार्यक्रममध्ये चिठीको डालो आउनुस् चीनको सयर गरौं रमाइलो शनिबार रातारात हिट भयो आठ वर्षअघि रिटायर भएका  वर्षीय मुकुन्दले सम्झे सबैभन्दा बढी चिठी हाम्रो नेपाली विभागमा आउँथे  बोराका बोरा चिठी देख्दा साथीहरू छक्कै पर्थे   
	नेपालबाट गएका कृष्णबहादुर प्रधान र सत्यमोहन जोशीहरूले दिएको भाषा ज्ञानलाई सु हाउले समाचार र रेडियो कार्यक्रमहरूमा मात्रै सीमित राखेनन् उनले कविता पनि नेपालीमै लेख्न थाले प्रेमलतासँग मिलेर ऊ रेडियोमा नेपाली गीतै गाउँथे नेपाली र चिनियाँ दाजुभाइ हौं रेशम फिरिरी लगायत  कुराकानी क्रममा उनले एउटा गीतमा गलो मिलाए विश्वमा अग्लो हिमाल काखमा हाम्रो नेपाल हाम्रा जनता ठूला छन् हाम्रो देश विशाल पञ्चायतकालमा चर्चित यो गीतको दोस्रो पंक्तिमा हाम्रा राजा थिए सु हाउलेचाहिँ पछि यसैमा हाम्रा जनता राखे  राजा भन्ने शब्द मात्रै असान्दर्भिक हो उनले भने तर गीतको भाव अहिले पनि निकै गम्भीर लाग्छ  भाषाकै कारण बनेको परिचय यतिमै सीमित रहेन उनी चर्चित नेता देङ स्याओ पिङदेखि जियाङ जेमिनसम्मका भाषा सहयोगी बने  चीनको राजनीतिक र कूटनीतिक तहका पहिलो नेपाली भाषा अनुवादकसमेत भएका उनी यसपछि भाषा तिखार्नकै लागि नेपाल आएर त्रिभुवन विश्वविद्यालय भर्ना भए  सन्  देखि तीन वर्ष नेपाल बस्दा नेपाली खानेकुरामा उनको रस बस्यो सँगै आएकी प्रेमलताचाहिँ पोखराबाग्लुङ बाटो परियोजनामा व्यस्त भइन्  उनलाई भेट्न म कहिलेकाहीं पोखरा जान्थें पनि अन्डर ग्राउन्ड मेट्रो रेल वाङफुजिन पुग्नै लाग्दा सु हाउ बोले त्यस्तो बेला दुवैजना सँगै नेपाली खानेकुराको स्वादमा रमाउँथ्यौं गाउँलेहरू हामीलाई प्रेमपूर्वक सत्कार गर्थे  नेपाल बस्दा उनले स्वाद मात्रै लिएनन् पकाउने विधि पनि सिके  बेइजिङमै पनि दिनहुँ नेपाली चिया पिउने उनलाई अहिले पनि नेपाली स्वादको दाल भात तरकारी र अचार बनाउन आउँछ  पुराना दिनहरू याद आएको बेला उनले भने घरमा हामी नेपाली स्वादका खानेकुरा बनाएर खान्छौं छोराबुहारी र नाति पनि नेपाली स्वादमा रमाउँछन्  रेल वाङफुजिन स्टेसनमा रोकियो  दुईवटा लेन र तीनवटा लिफ्ट चढेर सडकमाथि उत्रिँदा तीव्र हावा चलिरहेको थियो  
	यो बजार आइपुग्दा मलाई नेपालको वसन्तपुर र न्युरोडको सम्झना आउँछ हावाले उडाएको कपाल मिलाउँदै सु हाउ बोले यो मध्य बेइजिङको होलसेल बजार हो  बजारबाट फर्किंदै गर्दा उनले रेडियो बेइजिङको पछिल्लो खबर नेपाली साहित्यकारहरूलाई अपडेट गराए  चार दशकअघि उनीहरूले आधा घन्टाको कार्यक्रमबाट सुरु गरेको नेपाली सेवा अहिले दुई घन्टामा विस्तार भएको छ नेपालमा सयौं श्रोता क्लबहरूसहित  यही कारण पनि चीनमा विस्तार भइरहेको नेपाली भाषालाई अझ सहज बनाउन उनी शब्दकोष निर्माणतिर लागेका हुन्  शब्दहरू संकलन गरिरहेको छु सन्  देखि नै नेपाली हुलाक टिकटलाई चिनियाँ अनुवाद गरी संग्रह प्रकाशन गर्दै आएका उनले भने छिट्टै सकाउने विचारमा छु   
	 
	 
	 
	
"
