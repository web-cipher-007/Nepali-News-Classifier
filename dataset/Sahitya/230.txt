मलेसियामा मौलाउँदै नेपाली साहित्य"जमानाको मलाया अर्थात् हालको मलेसिया  पुख्र्यौली लाहुरे इतिहासदेखि अहिलेको मजदुरसम्मको सम्बन्ध छ मलेसियासित नेपालीको  ""
	जमानाको मलाया अर्थात् हालको मलेसिया  पुख्र्यौली लाहुरे इतिहासदेखि अहिलेको मजदुरसम्मको सम्बन्ध छ मलेसियासित नेपालीको  मजदुरीका लागि मलेसियामा आउनेमध्ये कतिपय काम गरेर बचेको समयमा विभिन्न सृजनात्मक काममा पनि सक्रिय हुने गरेका छन्  यस्तोमा उनीहरू साहित्य सिर्जना पनि गरिरहेका हुन्छन्  उनीहरूको सृजनामा भने आफ्नै समस्या परदेशमा रहनुपर्दाको पीडा घरदेशप्रतिको ममता र माया पोखिएका हुन्छन्  यतै गठन भएका आधा दर्जन जति साहित्यिक संघसंस्थाले उनीहरूलाई उत्तिकै प्रोत्साहन पनि गरिरहेका हुन्छन्  मलेसियामा साहित्य समय कटाउनेभन्दा पनि अर्थपूर्ण बनाउने काम बन्दै गएको छ विश्व नेपाली साहित्य महासंघ मलेसियाका अध्यक्ष जीवन देवान गाउँलेले भने साहित्यका सबैजसो विधामा सक्रिय हुने नेपालीको संख्या पछिल्लो समय बेस्सरी बढेको छ  उनले संख्यासँगै स्तरवृद्धि पनि हुनुपर्ने औंल्याए  मलेसियाबाट प्रकाशित हुने नेपाली पत्रिकामा कार्टुन कोर्ने मनि राई गोठाले स्वयंमा साहित्यकार पनि हुन्  उनी परदेशमा गरिने साहित्यकारितामा पीडा घरपरिवारको सम्झना हुनु स्वाभाविक मान्छन्  उनी भने बढीजसो कथा कविता र कार्टुनमा पोख्त छन्  उनले यतैबाट युद्ध समाधि कथा संग्रह दुई वर्षअघि नै बजारमा ल्याएका थिए  गजलकार श्रीजन श्री मुलुकबाहिर यसरी नेपाली साहित्य श्रीवृद्धि हुनु गौरवको विषय मान्छन् र अधिकांशले कामबाट बचेको समयमा लेख्ने भएकोले यसलाई नेपाली मूलधारको साहित्यको स्तरसँग तुलना गर्न नहुने विचार राख्छन्  गजल सम्बन्धी संस्था अनाम मण्डली मलेसियाका संस्थापकसमेत रहेका उनी भन्छन् तर पनि सक्रियता र उत्कृष्टताका हिसाबले ध्यान खिच्ने हैसियतको चाहिँ छ  श्रीजनका अनुसार मलेसियामा पछिल्लो समय गजलतिर धेरै तानिएका छन्  उनका चाहिँ माटो भन्नु मुटु रैछ र माटो हाँस्छ गरी दुई गजल कृति प्रकाशित छन्  
	जीवनचाहिँ पछिल्लोपटक डायस्पोरामै अनेकौ साहित्य सिद्धान्तको प्रयोग समेत भइरहेको ठान्छन्  केही डायस्पोरिक साहित्य त मूलधारलाई झस्काउने खालका छन् उनले भने साहित्यमा केस्रा प्रयोग एउटा उदहारण हो  मलेसियामा सक्रिय सर्जकले साहित्यको एक उपविधाको रूपमा केस्रा प्रतिपादन गरेका हुन्  केस्रा नेपाली साहित्यमा नौलो उपविधा हो यो गजलभन्दा अलि ठूलो तर तीन हरफको हुन्छ अर्का साहित्यकार देवेन्द्र सुर्केलीले भने यसले मूलधारको नेपाली साहित्यमा चासो बढाएको छ  यही विधामा आधारित पुस्तक केही साताअघि काठमाडौंमा सार्वजनिक भएको थियो  श्रीजन जीवन गोठालेसहित सुर्केली दिलदुःखी जन्तरे पञ्च विस्मृत इन्द्र नारथुङ्गे र दिलीप राई सगर लगायतसँग मलेसियामा स्थापित नाम छ  हप्तैपिच्छेजसो साहित्यिक कार्यक्रम हुने मलेसियामा उनीहरू सृजनामा विभिन्न विषयको उठान गर्छन्  प्रतिभा तिखार्न महत्त्वपूर्ण भूमिका खेलेका छन् मलेसियाबाटै प्रकाशित र वितरित नेपाली पत्रपत्रिकाले  ती पत्रपत्रिका साप्ताहिक बिदामा प्रकाशन हुन्छन्  तिनमा खबर मनोरञ्जन शिक्षा साहित्य स्वास्थ्य लगायत सबै खालका लेखरचना हुन्छन्  पत्रपत्रिका हुन्थेनन् भने यत्तिको निखार र सक्रियता आउने थिएन गजल र कविता सृजनामा रमाउने दिलदुःखी जन्तरेले भने पछिल्ला वर्ष साहित्य अरू बढी परिस्कृत हुँदै आए पनि अझै निखारता र स्तर सोचेजस्तो गुणात्मक भने हुन सकेको छैन   
	 
	 
	 
	 
"
