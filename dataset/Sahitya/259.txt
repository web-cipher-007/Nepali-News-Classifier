 कथा र क्यानभास एकै ठाउँ"नेपाली साहित्यमा कविता मुक्तक गीतगजल मात्र मञ्चमा वाचन गर्ने चलनलाई पछि पार्दै धरानका सृजनशील कलाकारहरूको समूह कलरवले कथाकार र कथासँगै क्यानभासका साथ चित्रकारलाई एकै ठाउँ उभ्याएर कथा वाचन गर्ने नयाँ शैलीको सुरुआत गर्‍यो ""
	नेपाली साहित्यमा कविता मुक्तक गीतगजल मात्र मञ्चमा वाचन गर्ने चलनलाई पछि पार्दै धरानका सृजनशील कलाकारहरूको समूह कलरवले कथाकार र कथासँगै क्यानभासका साथ चित्रकारलाई एकै ठाउँ उभ्याएर कथा वाचन गर्ने नयाँ शैलीको सुरुआत गर्यो  
	कलासाहित्यसंगीतमा फरक शैलीको कार्यक्रम गरेर छुट्टै छवि बनाएको कलरवको सक्रियतामा एकादेशमा शब्द र चित्र मार्फत कथा वाचन शैलीलाई नयाँपन दिएको हो  महेन्द्र बहुमुखी क्याम्पस नेपाली विभाग सहआयोजक रहेको उक्त नयाँ शैलीको कार्यक्रममा पूर्वाञ्चलका  जना कथाकारहरूले आफ्नो कथा वाचन गरेका थिए  कथाकारहरूले कथा वाचन गरिरहँदा चित्रकारहरूले कथामाथि आफनो कुची चलाएका हुन्   
	विराटनगरकी कथाकार सीमा आभाषको मामा शीर्षकको कथामाथि चित्रकार प्रमोद दत्त इटहरीका सुकदेव अधिकारीको गन्धर्वको छोरो कथामा महेन्द्र राई कुमुद अधिकारीको मैले लेख्न नसकेको कथामा मोनिका लिम्बू धरानका राजेश विद्रोहीको औषधी कथामा एससी सुमन धरानका प्रदीप मेन्याङ्बोको अनपेक्षति भोगाइ कथामा राजेश लिम्बू जनकरिषी राईको साइनो कथामा हेमन्त थापाले क्यानभासमा कुची र रङ भरेर सुन्दर कला सृजना गरेका थिए   
	कथा वाचन र चित्र सृजनापछि समालोचक भाषाशास्त्री प्राडा टंकप्रसाद न्यौपाने प्राडा खेम दाहाल प्राडा बद्रीविशाल पोखरेल रामजी तिम्सिना दीपक न्यौपानेले कथाको समालोचना प्रस्तुति र विषयवस्तुका बारेमा विश्लेषण गरेका थिए   
	उनीहरूले वाचन गरेका  कथाले पूर्वको कथा र कथाकारहरूको प्रतिनिधित्व गरेको बताए  कथाकारिता भाषिक आख्यानात्मक शिल्प कला भएकाले परम्परागत ढाँचाबाट बाहिर निस्केका कथाहरू लेखिन थालेको समालोचकहरूले बताए  
	कलरवका सदस्य सुदीप पाखि्रनले भने कुनै चर्चा पाउनका लागि यस्ता कार्यक्रम गरिएको होइन  साहित्यकार र चित्रकार बीचको कला सृजनालाई फ्युजन गरेर क्यानभासमा नयाँ सृजना उतार्न मात्र खोजिएको हो  उनले कवि गजलकारहरूले प्रशस्त मञ्च पाउने गरे पनि कथाकारहरू भने कथासंग्रह वा पत्रपत्रिकामा प्रकाशित आफ्ना कथामार्फत मात्र प्रस्तुत हुने चलनलाई ब्रेक दिन क्यानभासमा कथा उतार्न खोजिएको बताए   
	नेपाली साहित्यमा आफ्नो छुट्टै पहिचान र अस्तित्व बोकेको कथा विधाको विकास र प्रवर्द्धन गर्न यस्ता कार्यक्रम नियमित गर्न आवश्यक भएको प्राध्यापक गोपाल भण्डारीले बताए   
	 
	 
	 
	 
"
