महोत्सवमा आठ नाटक "विभिन्न विषय शैली र प्रस्तुतिका आठ नाटक मञ्चन गर्दै जनकपुर नाटक महोत्सव शनिबार सकियो  संगीत नाटक प्रज्ञा प्रतिष्ठानले गरेको महोत्सवको अन्तिम दिन तीन मैथिली नाटक मञ्चन भए  ""
	विभिन्न विषय शैली र प्रस्तुतिका आठ नाटक मञ्चन गर्दै जनकपुर नाटक महोत्सव शनिबार सकियो  संगीत नाटक प्रज्ञा प्रतिष्ठानले गरेको महोत्सवको अन्तिम दिन तीन मैथिली नाटक मञ्चन भए  रामानन्द युवा क्लब जनकपुरले अवधेश पोख्रेल लिखित तथा अशोक दत्त निर्देशित पृथ्वी प्रतिविम्ब जनकपुरले रामेश्वर साह लिखित तथा निर्देशित तलाक र रंगदर्पणले रामभरोज कापडी भ्रमर लिखित एवं रितेश पाटनी निर्देशित सुलीपर इजोत देखाएको हो   
	प्रचण्ड गर्मीमा पनि सयौं दर्शकले नाटकको आनन्द लिए  पृथ्वी नाटकमा सृष्टिको प्रारम्भदेखि अहिलेसम्मको कथा देखाइएको थियो  तलाक मा मुस्लिम समुदायमा व्याप्त तलाक परम्पराप्रति असन्तोष पोखिएको थियो  सूलीपर इजोत मा चाहिँ कर्तव्य नगरी फल आशा गर्ने विद्वत्वर्गप्रति व्यंग्य गरिएको थियो  अघिल्लो दिन पनि तीन नाटक मञ्चन गरिएका थिए  मैथिली नाट्यकला परिषद् विराटनगरले रामभजन कामत लिखित तथा निर्देशित आब कोना चलव शान्तिका लागि युवा सञ्जाल बर्दियाले घिमिरे युवराज निर्देशित पश्चिमी थारू भाषाको दहितान ढेंकी स्तुति झोराहाट नाट्य समूह मोरंगले भरत गुरागाईं लिखित तथा रामप्रसाद न्यौपाने निर्देशित देश हराएको मान्छे देखाइयो  आव कोना चलव मा मधेस आन्दोलनपछिको संकट पहाडी र मधेसीमूलका दुई मितको कथाबाट दर्साइएको थियो  मैथिली नाटकलाई दर्शकले निकै मन पराएका थिए  दहितान ढेंकी आशु रचनामा आधारित हो  ढिकी बोल्ने नाटकलाई कलाकारले सकेसम्म दृश्यात्मक बनाए   
	देश हराएको मान्छे मा जातीय क्षेत्रीय र भौगोलिक विभाजनप्रति भावुक अभिव्यक्ति दिँदै विभिन्न भाषाभाषी र संस्कृतिको सम्मान र एकता हुनुपर्ने औंल्याइएको थियो  शनिबारै महोत्सवको समापन गरियो  मोफसलमा नाट्य समूहलाई प्रवर्द्धन र प्रोत्साहनका साथ रंगकर्मलाई मुलुकका कुनाकुना पुर्याउने ध्येयले महोत्सव गरिएको संगीत नाट्य प्रज्ञा प्रतिष्ठानका नाटक विभाग प्रमुख प्राज्ञ रमेशरञ्जन झाले बताए  उनले छिट्टै काठमाडौंमा अर्को महोत्सव हुने पनि बताए  
	 
	 
"
