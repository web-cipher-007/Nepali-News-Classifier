शरणार्थीको दारुण चित्र "भुटान र भुटानी शरणार्थीका विषयमा धेरै पुस्तक लेखिएका छन्  तर नितान्त भुटानी शरणार्थीको पीडा लेखिएका पुस्तक भने तुलनात्मक रूपमा कम छ  झापाका लेखक वाईएन चौलागाईले हालै प्रकाशन गरेको साक्षी ले भने भुटानी शरणार्थीको वास्तविक पीडा उजागर गरेका छन् ""
	भुटान र भुटानी शरणार्थीका विषयमा धेरै पुस्तक लेखिएका छन्  तर नितान्त भुटानी शरणार्थीको पीडा लेखिएका पुस्तक भने तुलनात्मक रूपमा कम छ  झापाका लेखक वाईएन चौलागाईले हालै प्रकाशन गरेको साक्षी ले भने भुटानी शरणार्थीको वास्तविक पीडा उजागर गरेका छन्  
	उपन्यासका एकजना पात्र जितबहादुर दर्लामीको वुझाइलाई आधार मान्ने हो भने सोह्रौं शताब्दीतिरैदेखि नै नेपालीहरू भुटानमा बसोबास गर्न थालेका हुन्  तत्कालीन गोर्खा राज्यका न्यायप्रेमी राजा राम शाह र भुटानका तत्कालीन नरेश सापडुङ नावा नाम्ग्यालबीचको सम्झौतामा करिब  परिवार नेपाली मजदुरका रूपमा भुटान छिरेको थाहा लाग्छ  
	प्रसंग भुटानी शरणार्थीको दारुण कथा व्यथाले भरिएको पुस्तक साक्षी को हो  झापाका लेखक वाईएन चौलागाईंको पहिलो पुस्तकाकार कृति हो यो  पुस्तौं पुस्ता भुटानमा बिताएका नेपालीभाषीहरू भुटानी शासकको तारो किन बने  अचानक किन खेदिए उनी  यी र यस्ता दर्जनौं प्रश्नका जवाफहरूलाई साक्षी ले सम्बोधन गरेको छ  झापा र मोरङका शिविरहरूमा वर्षौंदेखि आश्रय लिएर बसेका भुटानी शरणार्थीको पीडादायी जीवनचित्र समेटेर कृतिकारले भुटानी शरणार्थीहरूलाई मात्रै होइन शरणार्थी समस्या बुझ्न चाहने आम पाठकलाई गुन लगाएका छन्  कृतिका सम्पादक डा तारालाल श्रेष्ठले पुस्तकलाई शरणार्थीको कठोर भोगाइबाट उब्जिएको एक कल्पवृक्षको संज्ञा दिएका छन्  उनले भनेका छन् यो भुटानी शासकको अत्याचारविरुद्धको उपयोगी दशी हो  
	पुस्तकभित्र भुटानी शरणार्थीको पीडै पीडा भेटिन्छ   सालताका अर्थात् करिब  वर्षअघि तत्कालीन भुटानी शासकको यातना र प्रताडन सहन नसक्दा रातारात जन्मभूमि त्यागेर शरणका लागि नेपाल आइपुगेका भुटानी नागरिकको प्राताडन छ  
	भुटान कालीझोडाका जितबहादुर दर्लामीको व्यथा मात्रै पुस्तकमा अटाएको छैन जगन्नाथ तिम्सिना धनेन्द्र बस्नेत चेङमारीका पदमलाल कट्टेल लामिडाँडाका राजु खड्का सरभाङका महेश गिरी र शान्ति गिरीले भोगेका यातना प्रताडन र ताडनाका कथा छ  जुन कथा पढिरहँदा ठाउँ ठाउँमा निकै भावुक बनाउँछ भने भुटानी शासकको दानव चरित्रलाई धिक्कार्न मन पर्छ  भुटानी सेनाको गोलीबाट बाबुलाई गुमाउँदा विक्षिप्त बनेका राजु खड्का हुन् या सेनाको सामूहिक बलात्कारको सिकारबाट गर्भवती बनेकी शान्ति गिरीको दर्दनाक पीडाको वास्तविक चित्रण छ  
	भुटानी शासकको दैनन्दिन दबाब र अनावश्यक आरोपी बनेका उनीहरू अन्ततः सातौं पुस्ताले अर्जेको सम्पत्ति यश धर्म इज्जत प्रतिष्ठा अनि जन्मभूमिलाई एकैपटक तिलाञ्जली दिन बाध्य पारिन्छन्  आतङ्ककारेको कति रुपे चान्दा दिइस् भन्दै भुटानी सेनाले रातको समयमा घरमै आएर दिने गरेको धम्कीको साक्षी बनेको छ पुस्तक  डा अभि सुवेदीका शब्दमा कथानक शैली र सरल ढंगले लेखिएको साक्षी भुटानी शरणार्थीको जीवनचित्र हो  विर्तामोडबाट दमकसम्मको यात्राका क्रममा एक दिन लेखकको नजर सुरुंगाको कन्काई नदी किनारमा ठोक्किन पुग्छ  जहाँ कच्ची चारवटा झुपडी छन्  बडो कष्टसाथ चार झुप्रामा केही परिवार आश्रति हुन्छन्  जिज्ञासु लेखक सोधखोज गर्दै जाँदा ती झुपडी अरू कसैको नभएर भुटानबाट अपमानित भएर खेदिएका भुटानी शरणार्थीको रहेको पत्ता लाग्छ  लेखकले यिनै झुपडीहरूमा भेटिएका शरणार्थीहरूको पीडा खोतलेर उपन्यास तयार गरेका छन्  भुटानमा छँदा तत्कालीन राजाविरुद्ध मोर्चाबन्दी र आन्दोलन गरेको भुटानी राष्ट्रिय पोसाक जलाएको आरोपमा उनीहरूले तत्कालीन शासकबाट भोग्नुपरेको पीडा निकै दुःखदायी र कष्टकर छ  
	पुस्तक पढ्दा लेखक अलि बहकिएका पो हुन् कि भन्ने भान पर्नु स्वाभाविक हो  तर केही अध्यायमा भने उनको लेखनीले साँच्चै पाठकको मन पगालेको छ  भुटानी शरणार्थी किन खेदिए  कसले खेद्यो  भन्नेबारेका तमाम भ्रमको पर्दालाई कृतिकारले च्यातिदिएका छन्  उनले प्रस्टै भनेका छन् शासकको दबाब झेल्न नसक्दा उनीहरूले जन्मभूमि त्याग्नुपर्यो  सेनाको एकजना भान्छे रामबहादुर विश्वकर्माले सेनाको टार्गेटमा रहेको राजु खड्काको ज्यान जोगाउनका खातिर लेखेको पत्रले शरीरमा काडा उमार्छ  विकले पत्रमा लेख्छन् म आजकल सेनाको भान्छामा काम गर्छु  मैले चाल पाएको छु तपाईं र तपाईंका गाउँका एघारजना विद्यार्थीहरूलाई मोस्ट वान्टेड सूचीमा राखेको छ  थोरैमा धेरै बुझेर ज्यान जोगाउनतर्फ बेलैमा लाग्नुहोला  
	भुटान दक्षिण एसियाको एक मात्रै राजतन्त्रात्मक मुलुक हो  तर यो हिमाली मुलुक पछिल्लो केही दशकयता भारतमुखी बन्दै गएको उदाहरणहरू प्रशस्त भेटिन्छ  भनिन्छ भुटानको परराष्ट्र रक्षा र अर्थनीति निर्माणमा भारतको स्वार्थ लुकेको हुन्छ  अल्पसंख्यक नेपालीभाषी र बहुसंख्यक भोटेको बसोबास पाइन्छ  करिब डेढ लाखको हाराहारीमा लखेटिएपछि त अहिले नेपालीभाषीलाई सम्भवतः सिलो खोज्नुपर्ने अवस्था हुनसक्छ  नेपालीभाषीलाई भुटानबाट लखेट्ने कार्यमा बेला बेला भारतको मुख्य भूमिका रहेको प्रसंग पनि आउने गर्छ  भलै यसको कुनै आधिकारिक तथ्य र प्रमाण फेला पर्न सकेको छैन  भुटानबाट खेदिएर नेपालमा आश्रय लिएपछि पनि दर्जनौंपटक स्वदेश फिर्तीका लागि आन्दोलित बने  तर उनीहरूको आन्दोलनमा सधैं भारत तगारो बनिदियो  किन शरणार्थी स्वदेश फिर्ती अभियानमा भारत बाधक बन्ने गर्छ  यसका पछाडि के रहस्य लुकेको होला  
	समग्रमा उपन्यास सरल सरस र शुद्ध भाषामा लेखिएको छ  केही ठाउँमा गलत अर्थ लाग्ने शब्दको प्रयोग पनि भएको छ  यसमा कृतिकार चुकेका पनि छन्  जस्तोः राजु भाइ खुरुरु दगुरेर खोलातिर गए हाम्रा आँखा ठाडा भए   अध्यायमा समेटिएको पुस्तकका अन्तिम अध्यायहरू अस्वाभाविक तन्किएका छन्  त्यसमा कथा कम र लेखकका गन्थनले बढी ठाउँ ओगटेको छ  यद्यपि समग्र पुस्तक पठनीय नै बनेको छ  पुस्तक डिस्कोर्स पब्लिकेसनले प्रकाशित गरेको हो  
	 
"
