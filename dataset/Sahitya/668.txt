क्रिकेटर कथा"खेलकुद होस् या राजनीति इतिहास सधैं जित्नेहरूकै लेखिन्छ  खेलकुदमा इतिहास कोरे नेपाली राष्ट्रिय क्रिकेट टोलीका युवाले मुलुकलाई ट्वान्टी विश्वकपमा पुर्‍याएर  ""
	खेलकुद होस् या राजनीति इतिहास सधैं जित्नेहरूकै लेखिन्छ  खेलकुदमा इतिहास कोरे नेपाली राष्ट्रिय क्रिकेट टोलीका युवाले मुलुकलाई ट्वान्टी विश्वकपमा पुर्याएर  त्यही इतिहासलाई खेलपत्रकार जगदीश्वर पाण्डेले पुस्तक आकार दिए विश्व ट्वान्टी क्रिकेटका सारथिहरूको आवरणमा   
	खेलकुदलाई उत्पादक क्षेत्र मानिनसकेको मुलुकमा खेलकुद कर्ममा लागेका कर्मवीरहरूको कथालाई पुस्तकमा उतार्ने अनु उत्पादक काममा खटियो कथालयको एउटा हाँगा वीरिड  सही अर्थमा क्रिकेटका सारथिको प्रकाशन जोखिम मोल्न रुचाउने तीनथरीको संगम हो  नेपालको भौगोलिकतालाई क्रिकेटको माध्यमबाट विश्वमानचित्रमा स्थापित गराउने क्रिकेटर उनीहरूको संघर्ष र सफलताको कथालाई उन्ने जगदीश र खेलकुदभित्र पनि प्राज्ञिक अभ्यासलाई स्थापित गराउने वीरिडको त्रिवेणी हो विश्व ट्वान्टी क्रिकेटका सारथिहरू   
	नेपालमा क्रिकेटको इतिहास निकै लामो छ  तर सफलता भने धेरै पछि मात्रै चुमेको हो नेपाली क्रिकेटले अन्तर्राष्ट्रिय क्षेत्रमा  टिम गेममा मात्रै नभएर एकल स्पर्धामा समेत कुनै पनि खेलले मुलुकलाई विश्वकपमा नपुर्याएको पृष्ठभूमिमा ट्वान्टी  विश्वकपमा नेपालको सहभागिता ऐतिहासिक क्षण हुन पुग्यो  त्यस घटनालाई त्यत्तिकै सेलाउन नदिएर दस्ताबेज बनाउने काममा लाग्नु आफैंमा सकारात्मक कार्य हो  
	पुस्तकमा नेपाललाई विश्वकपमा पुर्याउने क्रिकेट टोलीका  सदस्य र श्रीलंकाली प्रशिक्षक पुवुदु दासानायकेको संक्षिप्त जीवनीसहित संघर्षको कथा र सफलताको यात्रा वर्णन गरिएको छ  एकाधलाई छाडेर सबै क्रिकेटरहरूको कथालाई सुरुआत टर्निङ प्वाइन्ट बलियो पक्ष गरी तीन भागमा बाँडिएकाले एउटै स्वादमा पाठकले आफ्ना प्रिय क्रिकेटरको कथा पढ्न सक्छन्  तर एउटै टिममा अटाएका यी  खेलाडीको कथालाई एउटा सूत्रमा बाँध्ने काम पुस्तकमा कहीँकतै भेटिंदैन  त्यसैले धेरैलाई पुस्तक  खेलाडीको प्रोफाइल फिचर को सँगालो मात्रै पनि लाग्न सक्छ  
	सबै खेलाडीका कथामा उनीहरूको खेल जीवन क्रिकेटप्रतिको लगाव राष्ट्रिय टिममा पर्नका लागि गरिएको संघर्ष नेपाली क्रिकेट थप उचाइमा पुर्याउन उनीहरूले देखेका सपनालाई राम्रोसँग प्रस्तुत गरिएको छ  तर  सय  पेजमा  खेलाडी र प्रशिक्षकको कथालाई बुन्ने प्रयास हुँदा महत्त्वपूर्ण घटनाक्रमहरू छुट्न गएका छन्  क्याप्टेन पारस खड्का शरद भेषवाकर ज्ञानेन्द्र मल्ल प्रदीप ऐरी जितेन्द्र मुखिया र महेश क्षत्रीको कथाले प्राप्त सफलताका पछाडिको मेहनत र संघर्षलाई उदाङ्गो पारिदिन्छ  यत्रो सफलता हात पारेका खेलाडीहरूको छुट्टाछुट्टै किताब लेख्न सकिन्थ्यो  उनीहरूलाई एउटै पुस्तकमा कोच्ने काम हुँदा क्रिकेटका असली नायकलाई नजिकबाट बुझ्न खोज्ने पाठकको धित नमर्न सक्छ  
	लेखक पाण्डेले किताबमा क्रिकेटका तथ्यांकको गह्रौं भारी बोकाएका छन्  क्रिकेट बुझ्नेहरूका लागि त ती कुरा उपयोगी नै साबित होलान् सामान्य पाठक त्यसका भोका नहुन पनि सक्छन्  लेखकले आफ्नो भूमिकामा जति चामत्कारिक भाषा प्रयोग गरेका छन् त्यो पुस्तकभित्रका खेलाडीको वर्णनमा कोरा तथ्यांकमात्र प्रतीत हुन्छ  जसका कारण खेलाडीको लोकप्रियता उनीहरूको संघर्ष र सफलताको ओज लेखनीले व्यक्त गर्न सकेको छैन  आर्थिक अवस्था कमजोर भएका रूपलाल मुखियाले छोरा जितेन्द्रलाई क्रिकेट खेल्न किन दिल्ली पठाए  पारसका बुबाले पनि कक्षाकोठाबाट तानेर छोरालाई किन कीर्तिपुरस्थित त्रिवि मैदान पुर्याए  शक्ति गौचन आईपीएल लिगमा राजस्थानको ट्रायलका लागि कसरी छानिए  इन्डियन क्रिकेटको महासागरमा पुग्दा पनि उनी किन नेपालै फर्किए  भन्ने महत्त्वपूर्ण प्रश्नको गहन जवाफ किताबमा छैन  छ त केवल सतही चर्चा   वर्षसम्म अनागरिक हुनुको शरदको पीडा एक लाइनमै व्यक्त गर्ने चेष्टा गरेका छन् लेखकले  तथ्यांकमा बढी ध्यान दिंदा लेखकले यस्ता कुरामा प्रकाश पार्न सायद भुलेका छन्  यस्ता कुरामा केही पाना खर्चिएको भए क्रिकेट बुझ्ने र नबुझ्ने दुवै पाठकलाई पुस्तकले समेट्थ्यो कि  
	खेलाडीहरूको समग्र प्रदर्शनको सिलसिला पुस्तकमा बेलाबेला टुट्छ  यसले पाठकको एकाग्रतालाई भंग गर्न सक्छ  नेपाल गएको नोभेम्बरमा मात्रै विश्वकपका लागि छनोट भएको हो  त्यसबीचका  महिनामा किताब निकाल्न प्रकाशक र लेखकले हतार गर्नैपथ्र्यो  हतार गरिएकाले नै होला  जना क्रिकेटरको कथा एउटै साँचोमा हालेर निर्माण गरिएको इँटाजस्तो लाग्छ  प्रसङ्गहरूलाई मिहिन तरिकाले केलाएर लेख्न खोजिए पनि समयभावले त्यसो हुन नसकेको स्पष्ट हुन्छ   महिनामा सबै खेलाडीलाई भेटेर उनीहरूका कथा बुन्न पक्कै पनि सजिलो थिएन  गाह्रो कामलाई कुशलतापूर्वक सम्पन्न गर्दा भएका ससाना त्रुटिलाई पाठकले माफी दिन्छन्  त्यसो त पुस्तक आख्यान हैन  सफलताको दस्तावेजीकरण मात्रै हो  त्यसैले परिस्कृत भाषाभन्दा पनि तथ्यमा खेल्न रुचाएर जोखिम मोले पनि अन्ततः लेखक सफल छन्  
	तर किताबको मुख्यपृष्ठमा भएको गम्भीर त्रुटि भने क्षमायोग्य छैन  क्रिकेटको विश्वव्यापी सिद्धान्तअनुसार रंगीन कपडा लगाउँदा सेतो बल र सेतो कपडा लगाउँदा रातो बल प्रयोग गरिन्छ  तर किताबको कभरमा नीलो रंगको नेपाली जर्सी लगाएका क्रिकेटरले रातो बल प्रहार गरेको स्केच प्रयोग भएको छ जुन सर्वथा गलत छ  क्रिकेटमा लामो समयदेखि कलम चलाउँदै आएका पाण्डेको ध्यान यसमा पुगेन या प्रकाशकले आँखा चिम्लिए  आगामी संस्करणमा यो गल्ती सच्याउनैपर्नेछ  
	किताबको सबैभन्दा बलियो पक्ष भनेको क्रिकेटभित्रको सकारात्मक पाटोलाई यसले उजागर गरेको छ  सीमित स्रोत साधन र पूर्वाधारका बीच अथक मिहिनेत र परिश्रम गरे जस्तोसुकै कठिन चुनौती पनि पार गर्न सकिन्छ भन्ने कुरालाई नेपाली राष्ट्रिय क्रिकेट टोलीको सफलताले पुष्टि गरेको छ  यसलाई थप आकर्षक ढंगले प्रस्तुत गरेका छन पाण्डेले  किताबमा वणिर्त अर्को गज्जबको संजोग के हो भने  जना खेलाडीलाई उनीहरूका परिवारले भरपूर सहयोग गरेका छन्  आफ्ना सन्तानलाई क्रिकेटर बनाउन यिनी  जनाका अभिभावक अरूका लागि रोलमोडल साबित भएका छन्  
	बालबालिकाका पुस्तकहरू प्रकाशन गर्दै आएको वीरिडले विश्व ट्वान्टी क्रिकेटका सारथिहरूलाई कमिकभन्दा अलि ठूलो आकारमा निकालेका छन्  जुन हातमा राखेर पढ्न अप्ठेरो मात्र हैन किताब र्याकमा संग्रहित गर्नसमेत नसुहाउनेछ  
	भूगोल र खोक्रा नारा मात्रै राष्ट्रियता हैन आफ्नोतर्फबाट मुलुकप्रति समर्पित हुने भगीरथ प्रयास पनि राष्ट्रियता नै हो भनेर लेखकले क्रिकेटरमार्फत् जनताको आँखा उघार्ने काम गरेका छन्  पाठकलाई यस्तो सुन्दर र अनुपम उपहार पस्कने काममा पाण्डेलाई सफलता मिलेको छ   
	क्रिकेटमा कलम चलाउने पाण्डे एक्ला पत्रकार हैनन्  उनीभन्दा अग्रज र क्रिकेटलाई व्यवहारमै पानी पारेका पत्रकारहरूको लिस्ट लामै छ  यस्तोमा विश्वकप क्रिकेटमा छनोट भएका खेलाडीहरूको जीवनलाई एउटै किताबमा उन्ने काम गर्नु पाण्डेको हकमा धृष्टता नै थियो  अनि पाण्डेलाई पत्याएर किताब निकाल्ने निर्णयका लागि वीरिडलाई ठूलै आँट जुटाउनुपथ्र्यो  तर किताब बजारमा आएपछि जगदीश्वरको धृष्टता धन्यवादमा र वीरिडको आँट स्याबासीमा परिणत भएको छ  यो लेखक र प्रकाशकको सफलता हो  खेलकुदलाई पनि प्राज्ञिक थलो बनाउन सकिन्छ भन्ने कुराको नवीनतम र सफल उदाहरण पस्केका छन् जगदीश्वरले किताबमार्फत्  
	 
	विश्व ट्वान्टी क्रिकेटका सारथिहरू 
	 
	प्रकाशकः वीरिड 
	 
	लेखकः जगदीश्वर पाण्डे 
	 
	मूल्यः रु   
	 
"
