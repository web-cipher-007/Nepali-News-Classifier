 नयाँ आविष्कारको खोजीमा कविताओशोले एकपल्ट भनेका थिए मलाई दार्शनिक नभन्नू  मलाई सम्झँदा सधैं कविका रूपमा सम्झियोस्  "
	ओशोले एकपल्ट भनेका थिए मलाई दार्शनिक नभन्नू  मलाई सम्झँदा सधैं कविका रूपमा सम्झियोस्  जीवनलाई हेर्ने मेरो दृष्टिकोण काव्यात्मक छ  एउटा महान् दार्शनिकका लागि के आकर्षण छ त्यस्तो कवितामा  कविताको भूमिका के छ मानिसको जीवनमा  किन प्रत्येक मानिसले जीवनमा कहिल्यै न कहिल्यै कविता लेखेको हुन्छ  
	कविता मानिसले आविष्कार गरेको सबैभन्दा प्राञ्जल भाषा हो  सामान्य घटना र प्रसङ्गहरू पनि सुन्दर कवितामार्फत् अभिव्यक्त भए भने ती विशेष लाग्छन्  साधारण कुरा पनि असाधारण लाग्दछ जब कविताले आफ्नो भाषामा बोल्छ  सामाजिक विकास र परिवर्तनका लागि यसैले कविता युगौंदेखि लेखिएको छ र पढिएको छ  कविताले मानिसको अन्तःस्करणमा छुन्छ यसैले मानिसको मानस परिवर्तनका लागि वा जीवन रूपान्तरणका लागि कविताको असिम उपयोग आवश्यक छ  कविताले मानिसलाई आत्मवल आशा विश्वास नैतिक मूल्य र आदर्श प्रदान गर्दछ  
	कविताले नयाँ सभ्यता निर्माणका लागि योगदान गर्दछ  राजनीतिक सामाजिक परिवर्तन र चेतना विस्तारका लागि कविताको महत्त्व सर्वकालिक रहेको पाइन्छ  
	पूर्वीय धर्म र दर्शनका प्राचीन ग्रन्थहरू काव्यात्मक छन्  कविताको परिभाषा र सिद्धान्तहरू पछि विकसित भए होलान् तर कविता कविताको रूपमा व्याख्या गरिनुअघि नै मानवीय संवेदनाको हार्दिक भाषा थियो भनेर बुझ्न सकिन्छ  एक्काइसौं शताब्दीमा कविताको मूल्य र महत्त्व झन् बढिरहेको छ  सञ्चार र प्रविधिको विकाससँगसँगै मानिसको जीवन पद्धति फेरिएको छ  मेसिनमाथिको निर्भरता बढ्दै गएको छ  मानिसको नजिकको साथी अब प्रविधि कम्प्युटर वा खेलौनाहरू भइरहेका छन्  सबै भौतिक सुविधाले मानिसलाई सुविधा त प्रदान गरिरहेको छ  तर मानिसभित्रको संवेदना एक अर्कालाई बुझ्ने र सहयोग गर्ने प्रकृतिसँग रमाउने बानी कम हुँदै गएको छ  मानिस भीडमा पनि एक्लिँदै गएको अवस्थामा मानसिक समस्या र एकांकीपन र आत्मीय दुर्बलताहरू बढिरहेका छन्  सुविधालाई नै खुसी मानिदिने भ्रमपूर्ण अवधारणाले विभिन्न सामाजिक आर्थिक र मानसिक जटिलताहरू थपिएका छन्  
	एकपल्ट सन्  मा जर्मनी जाँदा एक भद्र नेपाली दम्पतीले खाना खान आफ्नो निवासमा बोलाए  विदेशमा बस्ने एक देशबाट अर्को देश उडिरहने ती दम्पतीको ससानो छोरा रहेछ  उसको रुचि रहेछ चित्र कोर्ने  सानो उमेरको उसले धेरै चित्रहरू बनाएको रहेछ तर अचम्म के थियो भने सम्पूर्ण चित्रहरू जहाज वा विमानस्थलको चित्र मात्र  मैले ती दम्पतीलाई सोधें यसको कारण उनीहरूले भने उसले धेरै देखेको जहाज र एयरपोर्ट नै हो किनभने हामी प्रायः यो देशबाट अर्को अर्को देश यात्रा गरिरहेका हुन्छौं  
	यसरी नै कविले बिताएको बाल्यकाल उसको अध्ययन भ्रमण वैचारिक पृष्ठभूमि आदि यावत् कुराले विम्वविधान शैली र कविता लेखनको प्रक्रियालाई प्रभाव पारेको हुन्छ  
	हाम्रा विम्बहरू बढी प्राकृतिक छन्  किनकि बाल्यकाल प्रकृतिको नजिक भएर बितेको छ  हामीले खेल्ने खेलहरू रूखसँग नदीसँग ताल तलैयासँग वस्तुभाउसँग अन्तरसम्बन्धित हुन्थे  सूर्य उदाएको अस्ताएको चन्द्रमा टहटह चम्किरहेको हेर्दै हुर्केकाले होला त्यो प्राकृतिक अवस्था र चित्र हाम्रा कविताहरूमा आउँछन्  यसरी लेखन प्रक्रिया भनेको नै जीवन बाँच्ने प्रक्रिया हो  कविले जुन किसिमको जीवन बाँच्दछ त्यो बाँच्नु एक प्रकारको कविता लेखनकै अंग हो  धेरै रक्सी पिउनेहरूले त्यसकै विम्ब प्रयोग गरेको पाइन्छ  
	कवितामा विचार वा कला कसलाई बढी महत्त्व दिने प्रश्न पनि उठिरहन्छ  कुरा यही संसारबाट लिइएका हुन्छन् तर प्रस्तुतिले त्यसलाई फरक र आकर्षक बनाउने हो  कविता लेख्न कला चाहिने भएकाले चोरेर वा नक्कल गरेर लेख्न कठिन हुन्छ  विदेशतिर धेरै अघि नै घोस्ट राइटिङ प्रचलित थियो अचेल नेपालमा छ  अरू विधामा अरूलाई लेखाउन सकिए पनि कवितामा पैसा खर्चेर अब्बल कवि बन्न सक्ने सम्भावना अत्यन्त कम हुन्छ  कलाका साथै विचार पक्ष पनि कविताको अर्को महत्त्वपूर्ण पाटो हो  तर विचारको नाममा कवितालाई निबन्ध कथा वा संस्मरणको रूपमा स्विकार्न सकिँदैन  अथवा पार्टीका घोषणापत्रलाई बल पुग्ने गरी लेखिएका कविताहरूमा मात्र विचार छ भन्ने विश्वास राखिनु सर्वथा अनुपयुक्त हुन्छ  
	कवितामा सरलता र दुरूहता  
	कविता अन्ततोगत्वा पाठकका लागि लेखिने हुँदा यसको सम्प्रेषणीयता वा अरूलाई स्पर्श गर्ने क्षमता हुन जरुरी हुन्छ  कवितामा समसामयिकता वा शाश्वतताको प्रश्न पनि उठ्ने गरेको पाइन्छ  कविता कस्तो हुनुपर्छ त्यो बहसको विषय हुन सक्छ तर कवितामा के लेख्ने भन्ने कुरा कविको स्वतन्त्रताको कुरा हो  कविता कुन उद्देश्यको लागि लेखिएको छ यो नै एक अहं प्रश्न हो  
	स्वान्त सुखास भनेर लेख्नेहरूका लागि पनि कविता पाठकसमक्ष पुगोस् भन्ने चाहना नै हुन्छ भने समाजका लागि लेख्नेले पनि कविता लेखेर आत्मसन्तुष्टि प्राप्त गरेका हुन्छन् नै  मानवीय प्रेम एकता र सकारात्मक ऊर्जा प्रवाह गर्ने विचारहरू सर्वव्यापी र सर्वकालिक हुन्छन्  यिनको महत्त्व युगौंयुग रहिरहन्छ तर कुनै राजनीतिक व्यवस्था प्रणाली र सामाजिक चासोका विषय परिवर्तनीय हुन्छन्  कुनै वेला चिठी र आवाको विषयका कविता अहिले इमेल र नेटले विस्थापित गरेका उदाहरण छन्  यस्ता कवितामा दुवैको संयोजन जरुरी हुन्छ  नेपालले भोगेका युद्धका कविताले यस बेलाको इतिहासलाई लेखबद्ध गर्न महत्त्वको पाठ सिकाउन सक्दछन्  संघीयता आजको कविताको चासो हुन सक्छ भने राष्ट्रियता र सम्मिलन भोलिको  
	नेपाली कविताको अवस्था 
	धार्मिक ग्रन्थ श्रुति परम्परा मन्त्र र संास्कृतिक अभ्यासहरू काव्यिक भएको तथ्यलाई हुर्ने हो भने कविता हाम्रा लागि नयाँ होइन  तर कविताका सिद्धान्त दर्शन र बहसहरू पर्याप्त नभएकाले हाम्रो समालोचना पद्धति भने पश्चिमी सिद्धान्तलाई ग्रहण गर्नुपर्ने बाध्यतामा छ  यसैले पनि हो पाठकहरूको सीमितता रहेको र नेपाली कवितालाई विश्लेषण गर्ने सन्दर्भमा विश्वविद्यालय कविताको सर्वोच्च अदालतको भूमिकामा रहिरह्यो  कुन कविता पाठ्यक्रममा पर्यो कसको बारेमा समालोचना वा शोधपत्र लेखियो भन्नेजस्ता गौण विषयले प्राथमिकता पाइरहे   
	नेपाली कविता हालसम्म दुईवटा धारलाई समाएर अगाडि बढेको पाइन्छ  एउटा कवितालाई क्लिष्ट अमूर्त र बौद्धिक विलासिताको पक्ष बनाउने धार  अर्को कवितालाई लोकपि्रय बनाउने नाममा अतिव सरल कलापक्षको अभाव र काव्यिक सौन्दर्यविहीन लेखनी भएको धार  कवितालाई काव्यिक मर्यादा दिन अमूर्त र क्लिष्ट कविताको योगदान रहेझैं कवितालाई जनमानसमा लैजान र लोकपि्रय बनाउन सरल कविताको योगदान छ  तर वर्तमानमा ती दुवै धारका सकारात्मक पक्षलाई समेट्दै मौलिक कविताको सिर्जना हुनु आवश्यक छ  
	कविता साहित्यको आधार भूमि हुँदाहुँदै पनि कवितालाई यथेष्ट महत्त्व दिइएको पाइँदैन  सम्पादकहरूको गुनासो हुन्छ एउटा कविता छापिनासाथ सयौं कविता आउँछन् कुन छाप्ने कुन नछाप्ने  तर राम्रा कविताहरू पढ्ने संयोग नै जुर्नुपर्ने तथ्यलाई हामी नकार्न सक्दैनौं  उपन्यास कथा र संस्मरणले बजार पिटिरहेको बेला के अर्थोपार्जनलाई मात्र मापक बनाउनु जरुरी छ  कविता कम लेखियो वा पढियो भने साहित्यका अन्य विधाहरू फस्टाउँदै जालान्  आदि इत्यादि प्रश्नहरूको निष्कर्ष खोजिनुपर्ने बेला भएको छ  
	नेपाल विविधताले भरिएको मुलुक हो  हाम्रा जातीय सांस्कृतिक धार्मिक विम्ब र विषयवस्तु निहित कविता हाम्रा मौलिक कविता हुन्  माक्र्सवादी पुँजीवादी विम्बवादी वा वैचारिक कविताको नाम दिनु अब असान्दर्भिक अनुभूति हुने बेला भइसकेको छ  राजनीतिक रूपमा नै समाजवादी मुलुकमा पुँजीवादी अर्थतन्त्रका गुण र पुँजीवादी भनिने मुलुकमा सामाजिक सुरक्षा र समाजवादका स्वरूप ग्रहण गरिन थालेपछि कुनै कविलाई निक्खर माक्र्सवादी भइरहनु चुनौतीपूर्ण भएको छ  
	समाजको गतिशीलतासँगै उसको एक अंग साहित्य पनि रूपान्तरण हुने भएकाले विश्वव्यापीकरणको सन्दर्भमा प्रेम सद्भाव राष्ट्रियता र एकताका साथ नेपाली कविताले अब एक नयाँ आविष्कार पहिचान र नवीन स्पर्शको माग गरिरहेको छ  यसका लागि नेपाली कवितालाई फेरि एकपल्ट नयाँ ढंगले बहस र विश्लेषण गर्नु आवश्यक देखिन्छ  
	 
	
"
