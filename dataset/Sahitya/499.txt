 भारतीय डकुमेन्ट्री उत्कृष्टतीन दृष्टिविहीन युवाको चेस मास्टर्स बन्ने सपनामा आधारित भारतीय डकुमेन्ट्री अलगोरिदम्स ले नवौं फिल्म साउथ एसियामा उत्कृष्ट हुँदै रामबहादुर ट्रफी जितेको छ  राजधानीमा बिहीबारदेखि आयोजित दक्षिण एसियाली ननफिक्सन फिल्महरूको मेलामा इयान म्याकडोनाल्ड निर्देशित डकुमेन्ट्रीमा दृष्टिविहीन भएर पनि चेस खेल्ने उक्त युवाले नेत्र ज्योति नै निर्विकल्प दृष्टि होइन भन्ने धारणा दिन्छ  "
	तीन दृष्टिविहीन युवाको चेस मास्टर्स बन्ने सपनामा आधारित भारतीय डकुमेन्ट्री अलगोरिदम्स ले नवौं फिल्म साउथ एसियामा उत्कृष्ट हुँदै रामबहादुर ट्रफी जितेको छ  राजधानीमा बिहीबारदेखि आयोजित दक्षिण एसियाली ननफिक्सन फिल्महरूको मेलामा इयान म्याकडोनाल्ड निर्देशित डकुमेन्ट्रीमा दृष्टिविहीन भएर पनि चेस खेल्ने उक्त युवाले नेत्र ज्योति नै निर्विकल्प दृष्टि होइन भन्ने धारणा दिन्छ   फिल्मको प्रतिस्पर्धा रहेको फिल्म मेलामा अलगोरिदम्स की निर्माता मिथा जेले ट्रफीसहित दुई हजार डलर पनि पाइन्  
	कमलपोखरीस्थित कुमारी हलमा सञ्चालित फिल्म मेलामा यसपालि सहभागी तीन श्रीलंकाली फिल्म प्रदर्शनमा रोक लगाइएपछि चर्चा बटुल्यो  सार्वजनिक प्रदर्शनमा सरकारले रोक लगाएपछि प्राइभेट स्त्रिनिङ गरिएको मध्येको एक नो फायर जोनले भने जुरीको मन जितेको छ  भारतीय कला सम्पादक सदानन्द मेनन नेतृत्वको तीन सदस्यीय निणर्ायक मण्डलले कलुम मक्रे निर्देशित उक्त डकुमेन्ट्रीलाई स्पेसल जुरी मेन्सन अवार्डका लागि छानेको हो  श्रीलंकाको सिभिल वारका क्रममा सरकारी सेनाले तामिल विद्रोहीलाई दबाउने नाममा निहत्थाको अमानवीय तवरले हत्या गरिएका तमाम सबुदलाई डकुमेन्ट्रीले दृश्यमै पस्किएको छ  निर्देशक स्वयं युद्ध क्षेत्रमा बसेर सेनाले अस्पताल र बस्तीमा गरेको अन्धाधुन्ध हवाई हमलालाई क्यामेरामा कैद गरेका थिए  तर श्रीलंकाली सरकारले पनि उक्त नरसंहारमा ठूला हतियारको प्रयोगसहितको आक्रमणलाई भने नकार्दै आएको छ  यस अवार्डमा भने रकम छैन  
	आइतबार सम्पन्न फिल्म मेलामा दुई फिल्मले संयुक्त रूपमा जुरी अवार्ड जिते  भारतकी दीपा धनराज निर्देशित इन्भोकिङ जस्टिस र बंगाली निर्देशक कमर अहमद सिमोन निर्देशित आर यु लिसनिङ डकुमेन्ट्रीले एक हजार डलर पुरस्कार बाँडेका हुन्  त्यसैगरी डेब्यु फिल्मका लागि दिइने तारेक मसुद अवार्ड भने चो प्योन निर्देशित बर्मेली डकुमेन्ट्री नम्बर  पानसोडन स्टि्रट ले पायो  फिल्म साउथ एसियामा यसपालिदेखि थपिएको अर्को एक अवार्ड युनिसेफ नेपाल अवार्ड सौरभ सारंगीको चरः नो म्यान्स आइल्यान्ड लाई दिइयो  उक्त डकुमेन्ट्रीमा एक  वर्षे युवकले भारत र बंगालादेशको सीमा छुट्याउने पद्मा नदी वारपार गरी दिनहुँ गर्ने अवैध धान तस्करीलाई पछ्याएको छ  विजयी डकुमेन्ट्रीलाई भने एक हजार डलर दिइएको थियो   
	 
	 
	
"
