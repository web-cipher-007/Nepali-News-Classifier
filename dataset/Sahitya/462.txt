नयनराजले ल्याए घामकिरीउलार र लु जस्ता उपन्यासबाट चर्चामा आएका नयनराज पाण्डेको पछिल्लो उपन्यास घामकिरी शनिबार औपचारिक रूपमा सार्वजनिक गरिएको छ  "
	उलार र लु जस्ता उपन्यासबाट चर्चामा आएका नयनराज पाण्डेको पछिल्लो उपन्यास घामकिरी शनिबार औपचारिक रूपमा सार्वजनिक गरिएको छ  उत्तरढोकास्थित थिएटर भिलेजमा प्राडा सञ्जीव उप्रेती पत्रकार नारायण वाग्ले र समालोचक अनुप सुवेदीले उपन्यासको एकसाथ लोकार्पण गरेपछि टिप्पणी गरेका थिए  साथै थिएटर भिलेजले पनि जगदीश घिमिरे लिखित उपन्यास साबिती मा आधारित रही सुनील पोखरेल अभिनीत विमल सुवेदीले निर्देशन गरेको नाटकबाट आफ्नो औपचारिक उद्घाटन गरेको छ   
	लोकार्पण अगावै सामाजिक सञ्जालमा छ्याप्छ्याप्ती बनिसकेको मात्रै नभई पुस्तक समेत बजारमा उपलब्ध भइसकेको प्रसंग उप्काउँदै टिप्पणीको सुरुवातमै पत्रकार वाग्ले बोले त्यसैले पनि अब पुस्तकको विषयवस्तुमा बोल्न गाह्रो नहोला  जब कि कार्यक्रम सञ्चालक भूपेन्द्र खड्काले सुरुवातमै वक्तालाई कथाको चुरो नखोल्दिन गराएको सजगतालाई पनि वाग्लेको प्रतिउत्तर थियो  उनले उपन्यासका पात्र सजीव र झर्रा वाक्यको प्रयोगलाई गतिलो माने  उलार मा मोफसलको संघर्ष देखेको थिएँ यसमा सपनाकी हिरोइन पद्यमिनीको फोटो भएको लकेट बोकेर मुख्य पात्रले बम्बईमा गरेको संघर्ष पाएँ उपन्यासमा प्रसंगबिनाका व्याख्या पनि मिठासपूर्ण बनाएकोमा लेखकको तारिफ गरेका वाग्लेले कथाको सुन्दर बहावका केही ठाउँमा चाहिँ थकान ल्याउने गरी जर्क भएको टिप्पणी गरे  उनले केही पात्र र उपकथा बढी फिल्मी भएकोमा असन्तुष्टि देखाए  
	कथासंग्रह चकलेट पछि आएको भए पनि घामकिरी को समालोचकीय टिप्पणीमा वक्ताले उनका अघिल्ला दुई उपन्यासमै बढी तुलना गरेका थिए  उलार र लु यथार्थवादी उपन्यास भए पनि घामकिरी लाई लेखकले प्रयोगवादी बनाउन खोजेका छन्  त्यसैले उनका पाठकलाई पछिल्लो पुस्तक पृथक् लाग्न सक्छ डा उप्रेतीले भने   
	उनले उपन्यासलाई काल्पनिक आख्यान वा आत्मकथा भन्न सकिने बताए   
	तथ्य र कल्पनाको मिश्रण देखिएकाले उपन्यासले व्यक्त गरेका जानकारी कति पत्याउने र कति नपत्याउने दोधार पनि हुन सक्छ  तर यसले एउटा ग्लोबल क्यानभास भने बनाएको छ उनले उपन्यासलाई उत्तम प्रयोगवादको नमुना दाबी गर्दै उपन्यासकारको प्रशंसा गरे   
	अर्का टिप्पणीकार सुवेदीले पनि घामकिरी लेखकका अघिल्ला दुई उपन्यासले ओगटेकै पश्चिमी तराई भेगमा रहेको जानकारी पेस गर्दै भने प्रेमका कारण नेपालगन्जदेखि मुम्बईसम्मको यात्रामा निस्केको मुख्य पात्र एक किशोरमा उपन्यास बहेको छ  उनले समाजका निम्नस्तरका मान्छेको कथालाई टिप्नमा माहिर नयनराजले घामकिरी मा पनि त्यस्तै पिँधका मान्छेलाई नै लिएको जानकारी दिँदै भने तर यो उपन्याससम्म आइपुग्दा लेखकको कथा वाचनशैली परिस्कृत देखिन्छ  अनि परिवेशको जानकारी दिने शैलीमा नयाँपन भेटिन्छ  सुवेदीले उपन्यास यथार्थ र कल्पनाबीचबाट हिँडेको टिप्पणी गर्दै यसलाई यथार्थजस्तो कल्पना अथवा कल्पनाजस्तो यथार्थ भएको उपन्यास भन्न सकिने जिकिर गरे  
	सांगि्रला बुक्सले प्रकाशन गरेको घामकिरी लाई नयनराज आफैंले भने सुधारिएको लेखनलाई पाठकले महसुस गर्ने दाबी गर्दै भने अघिल्ला मेरा पुस्तकलाई जस्तै यसमा पनि सही प्रतिक्रियाको अपेक्षा गरेको छु   
"
