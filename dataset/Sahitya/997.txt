सुनौलो देश खोज्दै आयौंसन्  को एक साँझ रुसी साहित्यकार ल्युदमिला साल्तिकोभा मस्कोस्थित नेपाली दूतावासको डिनरमा थिइन्  त्यहाँ उनको चिनजान नेपाली स्रष्टा कृष्णप्रकाश श्रेष्ठसँग भयो  र"
	सन्  को एक साँझ रुसी साहित्यकार ल्युदमिला साल्तिकोभा मस्कोस्थित नेपाली दूतावासको डिनरमा थिइन्  त्यहाँ उनको चिनजान नेपाली स्रष्टा कृष्णप्रकाश श्रेष्ठसँग भयो  रुसमै रहेर नेपाली साहित्यकर्ममा लागिरहेका कृष्णप्रकाशसँग ल्युदमिलाले सुटुक्क सोधिन् मलाई बाल साहित्यमा अलि बढी रुचि छ रुसी अनुवादको लागि कुनै नेपाली कृति छैन  कृष्णप्रकाशले महाकवि लक्ष्मीप्रसाद देवकोटाको नाम लिँदै भने धेरै छन् तर सुरुआत महाकविबाट गरेको राम्रो  
	त्यसयता ल्युदमिलाले नेपाली साहित्यिक परम्परा शैली र अभ्यासहरूलाई नजिकबाट बुझ्न थुप्रै नेपाली साहित्यिक सामग्री अध्ययन गरिन्  यस क्रममा कृष्णप्रकाशसित उनको मित्रता निकै जम्यो  परिणामस्वरूप ल्युदमिलाले देवकोटाका बालकविताहरूलाई समेटेर रुसी भाषामा अनुवाद कृति तयार पारिन्  नेपाली र रुसी भाषा दुवै समेटिएको छन्दोबद्ध सुनको बिहान कृति पनि निकालिन्  
	मंगलबार साँझ उनै ल्युदमिला आठ जना रुसी साहित्यकारसहित राजधानीस्थित रसियन कल्चर सेन्टरमा देखिइन्  नेपालमा रसियन कल्चर सेन्टर स्थापना भएको  औं वाषिर्कोत्सव मनाउन आएका साहित्यकारहरूको टोलीका नेता थिए भिक्टर पाब्लोभिच जुइभ  उनले नेपाली साहित्यकारहरूसितको भेटघाटको आरम्भमै भने नेपाल साँच्चिकै सुनौलो देश हो  
	पाब्लोभिचले उच्चारण गरेका यी शब्द ल्युदमिलाका लागि अलि बढी चासोका बनिदिए  त्यो किनभने उनले यिनै शब्दावलीसित मिल्दा हरफहरूलाई रुसी छन्दमा उतारेकी थिइन्  कतिसम्म भने टोलीको स्वागतका लागि रसियन कल्चर सेन्टरको सानो हलमा जसै महाकवि देवकोटाकै सुनको दिन एक उदाउँछ रे गीत गुन्जियो गायक रामेशको स्वर तथा संगीत रहेको यो गीतसँगै सुनको बिहान किताबका पाना पल्टाएर ओठ मिलाइरहेकी थिइन् ल्युदमिला   
	मलाई के लाग्छ भने देवकोटा पूर्वीय दर्शनका साँच्चिकै अद्भुत साहित्यकार हुनुहुन्थ्यो औपचारिक कार्यक्रमपछिको भेटघाटमा ल्युदमिलाले भनिन् उहाँका सबै रचनामा खास समाज संस्कृति पात्र र परिवेश मात्रै हैन दर्शन पनि भेटिन्छ  
	ल्युदमिलाले देवकोटा साहित्यबारे यति धेरै बुझाइ राख्न सक्नुमा कारक चाहिँ मस्कोबासी कृष्णप्रकाश नै थिए  देवकोटाका कविता रुसी भाषामा अनुवाद गर्नुअघि ल्युदमिलाले उनीमार्फत् थुप्रै अध्ययन गरिन्  यतिसम्म कि नेपाली छन्द कविताको अनुप्रास र शैलीसंरचनासम्म उनले अध्ययन गरिन्  किनभने मलाई तपाईंहरूका महाकविलाई रुसी भाषाको छन्दमै अनुवाद गर्नु थियो  वर्षीया ल्युदमिलाले सुनाइन् भाषामा चाहिँ कृष्णप्रकाशको सहयोग छँदै थियो  नेपाली र रुसी भाषा भारोपेली भाषा परिवारमै परे पनि सहवणी नेपाली र हिन्दीजस्तै नभएकाले आफूलाई छन्दोबद्ध गर्न निकै कठिन भएको पनि उनले खुलाइन्   
	कठिनताकै बीच ल्युदमिलाले अर्को पनि काम गरिन्  उनले नेपाली आदिकवि भानुभक्त आचार्यलाई पनि रुसी समाजसित जोडिदिइन्  भानुभक्तका कविताहरू समेटेर लोको गरौं हित् भनी नामक अर्को रुसी छन्दसहित अनुवाद कृतिमा काम गरिन्  
	नेपालसित यसरी जोडिन पाउँदा हामी निकै हषिर्त छौं औपचारिक कार्यक्रममा ल्युदमिलाका टोली नेता पाब्लोभिच फेरि बोले यो देश संस्कृति भाषा साहित्य र सम्पदाको हिसाबले साँच्चिकै सुनौलो लाग्छ  आज हामीहरू यही मुलुकका कुनाकन्दरा खोतल्न आइपुगेका छौं  
	टोलीका धेरैजनाले नेपाल पहिलो पटक टेकिरहेका भए पनि पाब्लोभिच चाहिँ नयाँ हैनन्  साहित्यकारसँगै पत्रकारको पनि छवि बनाएका पाब्लोभिचले नेपालका कुनाकन्दरा घुमेर पर्यटन सम्बन्धी थुप्रै लेख पनि लेखेका छन्  
	रुसी साहित्यमै विशेषज्ञता हासिल गरेका डा जंगव चौहानको पहलमा यो टोली नेपाली स्रष्टामाझ अन्तरक्रियामा थियो  यस्तो अवसरलाई पाब्लोभिचले कवितामार्फत सम्बोधन गरेः  
	यो ग्रीष्ममा थोरै ताराहरू देखिए  
	हामीले तारामाथिका विम्बलाई  
	सप्तषिर् नै ठान्यौँ  
	र त्यसपछि ग्रीष्म पनि गइहाल्यो  
	सम्बन्धहरूको अस्थिरता औँल्याइएको यो कवितालाई डा चौहानले चौबाटो शीर्षकमा नेपाली अनुवाद गरेर सुनाए  यसपछि क्रमैसँग उभिए तत्याना अब्रामोभा नतालिया एलेक्सान्द्रोभा तत्याना निकोलाइभ्ना नीना पुपुभा एलेक्सी क्लिमोभ इलेना पाब्ल्ाोभ्ना पनि  उनीहरूले पनि आआफ्ना रचना वाचन गर्दै नेपालको प्रशंसा गरे  धेरैजसो साहित्यकार रिझान क्षेत्रबाट आएका थिए  केहीले क्रिमियासँग जोडिएका भावुक कविताहरू सुनाए  
	ल्युदमिलाले चाहिँ फेरि नेपाली साहित्यकै कुरा गरिन्  भानुभक्तदेखि अहिलेको पुस्तासम्म जोडिएको काव्यकृति अनुवाद सकिसकेको छ उनले भनिन् अब यो पनि सायद छिट्टै आउँछ  
	रसियन कल्चर सेन्टरका प्रमुख स्तानिस्लाभ सिमाकोभले द्विदेशीय साहित्यिक तथा सांस्कृतिक सम्बन्धको महत्त्वबारे बोल्दै टोलीलाई सम्मान गरे  टोलीले यहाँ रहुन्जेल विभिन्न सांस्कृतिक स्थलको भ्रमण गर्नेछ   
	
"
