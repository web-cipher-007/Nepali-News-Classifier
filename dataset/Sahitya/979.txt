तरंग ल्याइदियो तरंगले"हेटौंडाका लेखक आरसी रिजालले धेरैअघि एउटा व्यंग्य नाटक दिएका थिए रंगकर्मी उज्ज्वल शर्मा भण्डारीलाई सुरुमा त्यति मन नपराएका उज्ज्वललाई समयक्रममा त्यसले तरंगित पार्न थाल्यो उनी काम गर्ने मुडमा पुगे""
	हेटौंडाका लेखक आरसी रिजालले धेरैअघि एउटा व्यंग्य नाटक दिएका थिए रंगकर्मी उज्ज्वल शर्मा भण्डारीलाई सुरुमा त्यति मन नपराएका उज्ज्वललाई समयक्रममा त्यसले तरंगित पार्न थाल्यो उनी काम गर्ने मुडमा पुगे 
	मान्छे बन्ने रहर हेर्दा थाहा हुन्छ उज्ज्वललाई यो कथाले त्यसै तानेको रहेनछ र उनले निर्देशनमा मेहनत पनि कम गरेका रहेनछन्  
	मैले सबैभन्दा बढी प्रतिक्रिया पाएको नाटक हो यो राजधानीको थिएटर भिलेजमा उज्ज्वल आइतबार भन्दै थिए राजधानीवासीले नरुचाउलान् कि भन्ने थियो नसोचेको उत्साह पो पाइयो 
	तरंग सांस्कृतिक परिषदको प्रस्तुतिले थिएटर भिलेजमा आइतबारै उक्त नाटकको दस दिनको अन्तिम सो गर्यो  
	चेपाङ जस्तो विपन्न समुदायको कथाका माध्यमले उक्त नाटकमा एनजीओहरूका गतिविधिको उछितो काढिएको छ धेरैजसो एनजीओ समाज विकासको आवरणमा आफ्नै दुनो सोझ्याउन लागिपर्छन् भन्ने सनातन सत्यलाई मन छुने किसिमले उजागर गरिएको छ एनजीओहरूले हाम्रो स्वाभिमान खोस्ने काम गरेका छन् उज्ज्वलले भने 
	यही कुरो बुझाउन उनले अपनाएको शैलीले दर्शकहरूलाई घरी हाँस्ने त घरी रुने पारिरहन्छ  
	आँसु नै झर्यो नाटक हेरिसकेपछि व्यवसायी अनील गुरुङले भने साह्रै मार्मिक र जीवन्त लाग्यो 
	हेटौंडालाई कर्मथलो बनाएका उज्ज्वलले दुई दर्जनभन्दा बढी विकासे सडक नाटक देखाइसकेका छन् त्यही विकासे कामबाट सँगालेको अनुभवलाई यो नाटकमा संयोजन गर्दा जीवन्त बन्न सकेको उनले सुनाए  
	केही दिनपछि मंसिर लाग्दै छ र टेन्ट व्यवसायी पनि रहेका उज्ज्वलको अर्को व्यस्तता पनि बढदै छ उनी अर्को मञ्चनका लागि यस्तै मौलिक कथाको खोजीमा समेत छन् माटोको सुगन्ध लिएर म फेरि राजधानीमा उपस्थित हुनेछु उनले भने नाटक पारखीहरूले पनि उनलाई पर्खिरहनेछन् 
	मान्छे बन्ने रहर मञ्चनअघि संस्कृतिविद् सत्यमोहन जोशीलाई सम्मान प्रदान गर्दै शिक्षासेवी मथुरा सैंजू माथि निर्देशक उज्ज्वल शर्मा भण्डारी 
	 
	 
	
"
