असन्तुष्टिका उपजहरूमेरो नाम अमोद हुनुपर्ने आमोद भएछ  व्याकरणको हिसाबले आमोद शुद्ध होला तर मेरो नाम अमोद हो भनेपछि अमोद नै हो  "
	 "" "" सालमा मधुपर्क मासिकले युवा विशेषाङ्क प्रकाशित गरेको थियो  म त्यसबेला कोपुन्डोल ललितपुरमा बस्थें  पत्रिका प्रकाशित भएको थाहा पाएपछि एकाबिहानै साइकल लिएर नयाँ सडकतिर हान्निएँ  हतारले त्रिपुरेश्वरको उकालोमा समेत साइकलबाट नओर्लिएर छातीको खलाडी फुक्दै नयाँसडक पीपलबोट पुगें  त्यसबेला नयाँ सडकबाट कोपुन्डोलसम्म साहित्यिक पत्रिका आइपुग्न  दिन लाग्थ्यो जुन कुर्न मेरो धैर्य थिएन  स्वाँस्वाँ र फ्वाँपवाँ गर्दै पुसमाघको जाडोमा काम्दै एकहातले साइकल समातेर पीपलबोटको पत्रिका पसलेसँग मधुपर्क छ दाइ भनें  उसले मेरो मुखै नहेरी राजा वीरेन्द्रको फुल कभर पेज फोटो भएको मधुपर्क दियो  मैले सायद  रुपैयाँ दिएँ   
	 
	छातीको खलाती झन् जोडले बढ्न थाल्यो कुनै ठूलै परीक्षाको नतिजा हेर्ने बेलामा जस्तै  मेरो छ कि छैन  राजा वीरेन्द्रको जन्म महिना परेकाले त्यसको मुखपृष्ठमा उनको फोटो छापिएको थियो वा भनौं छाप्नुपर्ने बाध्यता थियो  हेरें  कथा रहेछ टाँक शीर्षकमा  मेरो फोटोसमेत छापिएको रहेछ  तत्क्षण म कुस्तीबाज याकोजुनोजस्तो फुलें कृष्णको विश्वरूप तुल्य भएँ संसारकै खुसी प्राणी भएँ त्यसबेला  दाइ अर्को एउटा पनि दिनुस् न अलि गजक्क भएर भनें मैले  यसपालिचाहिँ पसले दाइले मलाई पुलुक्क हेर्यो  साहित्यिक पत्रिका किन्ने त्यो पनि  वटा भनेर होला  प्लास्टिकले छोपेका पत्रिकाहरूको खातबाट अर्को एकप्रति झिकेर दियो  नयाँ सडक पीपलबोटको पत्रिका बेच्ने स्टाइल त्यस्तै छ आज पनि   
	 
	तर मेरो नाम अमोद हुनुपर्ने आमोद भएछ  व्याकरणको हिसाबले आमोद शुद्ध होला तर मेरो नाम अमोद हो भनेपछि अमोद नै हो  छपाइ शुद्धीकरण गर्नेले सायद अर्को पछाडि आकार थपिदए होलान्  यो गल्ती आजपर्यन्त आक्कल झुक्कल हुने गर्छ पत्रपत्रिकामा   
	 
	म कथाकार भएको थिएँ त्यस दिनदेखि त्यसबेला कुनै कथा कविता वा लेख छपाउनु त्यो पनि स्थापित पत्रिकामा भनेको त्यति सजिलो थिएन  स्थापित पत्रपत्रिका भनेका कति थिए र  एक हातका औंला पनि बढी हुन्थे गन्ती गर्न  त्यहीँ टाँक शीर्षकको कथा द बटन शीर्षकमा च्पाप्टर्स भित्र समाहित छ   
	 
	सुरुसुरुताका म लघुकथा लेख्थें  आकारगत हिसाबले एक दुई पृष्ठका मात्र हुन्थे ती  मैले थुप्रै लघुकथा लखें  पछि मैले त्यसलाई छोटा कथा भन्न रुचाएँ   सालतिर साझा प्रकाशनबाट कवि विष्णुविभु घिमिरेको सम्पादनमा गरिमा मासिक प्रकाशित हुन्थ्यो  खुब चर्चा थियो त्यो पत्रिकाको  पत्रिका सुन्दर कलेवरमा छापिन्थ्यो  अघिल्लो महिना नै अर्को महिनामा के के प्रकाशित हुन्छन् भन्ने पूर्वघोषणा गर्ने चलन थियो  मुख्य कुरा निरन्तर थियो पत्रिका  आज पनि निरन्तर छ  समयको अन्तरालमा सम्पादक परिवर्तन भएका छन्   
	 
	म एउटा लघुकथा अथवा भनौं छोटो कथा लिएर गए सम्पादक विष्णुविभु घिमिरलेलाई भेट्न  उहाँले कथा पढ्नुभयो र शालीनतापूर्वक भन्नुभयो भाइ तपाईं राम्रो लेख्नुहुँदो रहेछ तर यो यो कुरामा पुनर्लेखन गर्नुहोस् र यस्तै आकारका तीनवटा कथा ल्यानुहोस् म एकैचोटि छाप्छु  एउटा कथा छाप्न गएको मान्छेलाई तीनतीनवटा कथा छाप्ने अफर आउँदा मेरो छाती हात्तीको जस्तो भयो त्यसबेला  मैले विष्णुविभुलाई उहाँको सुझावअनुसार कथा बुझाएँ र छाप्पियो अमोद भट्टराईका तीन लघुकथा भनेर  यो क्रम धेरैपटक दोहोरियो  कहिले अमोदका दुई छोटा कथा भएर कहिले तीनवटा लघुकथा भएर   
	 
	बिस्तारै लुघकथाबाहेक आकारगत हिसाबमा अलिकति लामा कथाहरू पनि लेख्न थालें  तत्कालीन सोभियत संघको पृष्ठभूमिमा लेखिएको प्रेमकथा लिएर फेर गरिमामा गएँ प्रकाशति भयो  भाइ तपाईं अब स्थापित युवा कथाकार भइसक्नुभयो  मैले तपाईंजस्ता युवाको सुरुसुरुमा जस्तो पायो उस्तै कथा छापें भने विष्णुले के कथा छाप्यो भनेर सम्पादकलाई गाली गर्ने सम्भावना हुन्छ  तर अब तपाईंको कथा कसमल भयो भने मलाई होइन अमोदले कस्तो रद्दी कथा लेख्यो भनेर तपाईंलाई गाली गर्छन्  उहाँको यो भनाइ गहिरो थियो  मलाई एकप्रकारको खबरदारी थियो आपनो लेखाइको स्तर मेन्टेन गर्न  त्यो कथा थियो समानान्तर जुन इक्युडिस्ट्यान्स भएर च्याप्टर्समा समाहित छ   
	 
	च्याप्टर्स भित्रका मेरा अधिकांश कथाहरू अआख्यानमा आधारित आख्यानमूलक यात्राकथाहरू हुन्  मैले प्रायः आफू कहिल्यै नगएका देशका कथाहरू लेखेको छु अपि|काका कथाहरू कम्बोडियाका कथाहरू जापान अफगानिस्तान चीन जर्मनी सोभियत रुस आदिका कथाहरू लेखेको छु  कथा लेखिसकेपछि ती मुलुकहरू बरु पछि भ्रमण गरेको हुँला  त्यसैले कथामा आख्यान र यथार्थबीचको चुनौतीका लेखनीय अप्ठ्यारासँग मैले डटेर सामना गर्ने कोसिस गरेको छु   
	 
	विदेशी परिवेशका मात्र होइनन् काठमाडौंका डान्सबारका कथा वा अमूर्तताले भरिएका मूर्तिसँग मान्छे एकाकार हुने भक्तपुरको कथा वा आपनै गाउँठाउँ ललितपुर पाटनको पृष्ठभूमिमा लेखिएका कथाहरू पनि छन् यसमा   
	 
	च्याप्टर्सको पाण्डुलिपि हेरेर प्रकाशन गर्ने मनसुवा प्रकाशकले देखाएपछि युद्धस्तरमा काम गर्दा पनि मेरो हातमा किताब पर्न ठ्याक्कै एक वर्ष लाग्यो  एउटा अन्तर्राष्ट्रिय प्रकाशन गृहबाट पुस्तक प्रकाशन गर्न चालिने पाइलाहरूले धेरै कुरा सिकायो मलाई  हरेक चीजको प्रोफेसनल स्ट्यान्डर्ड मिट गर्नुपर्ने कभर डिजाइनदेखि कथाकारको फोटो र संक्षिप्त परिचयसम्म  अझ त्यसभन्दा पहिले अनुवाद गर्न त्यसको सम्पादन गर्न त्यसलाई सच्याउन  वर्ष नै लाग्यो  अनुवादक प्रवीण अधिकारीको मिहिनेत पनि सम्झनलायक नै छ  प्रकाशन संस्थाले दक्षिण भारतकी  वषर्ीया महिलालाई सम्पादनको जिम्मा लगायो  उनी पनि कम्प्युटर इल्लिटरेट हातैले सम्पादन गरिन्  उनले हातैले मिलाएको रंगीचंगी पाण्डुलिपिलाई फेरि मिलाउन पनि मलाई हम्मेहम्मे पर्यो   
	 
	मेरो एउटा कथा धेरैले मन पराएका छन् मैले कुखुरा बासेको सुनें  सायद मेरो मास्टर पिस  तत्कालीन नेपाल राजकीय प्रज्ञा प्रतिष्ठानको साहित्यिक प्रकाशन समकालीन साहित्यमा प्रकाशित भएको हो  सिद्धहस्त सम्पादक अविनाश श्रेष्ठले कथाको पाण्डुलिपि पढ्नुभएपछि मेरो मुख पुलुक्क हेर्दै भन्नुभएको थियो भाइ यस्तो कथा लेख्नुभयो भने हामी निरन्तर तारन्तार छाप्नेछौं  यस कथाको अंग्रेजी अनुवाद पनि दुईजनाले गर्नुभएको छ  डा गोविन्दराज भट्टराईले अनुवाद गर्नुभएको कथा त्रिविको शिक्षाशास्त्र संकायको स्नातक तहको पाठ्यक्रममा छ भने यही कथाको प्रवीण अधिकारीको अनुवाद च्याप्टर्समा सरकमस्ट्यान्सेस शीर्षकमा छ   
	 
	मेरा केही कथाहरूको समय सिमाना म जन्मनुभन्दा अगाडिका पनि छन्  इतिहासको एक अध्याय शीर्षकको कथा सन्  तिरको हो  जुन अ च्याप्टर इन हिस्ट्री शीर्षकमा अनूदित छ  यस्ता कथाहरू हुन वा मैले नदेखेका देशका कथाहरू लेख्दा मैले थुप्रै मानिसहरूसँग अन्तरवार्ता लिएर तथ्यतथ्यांक चरित्रहरूको नाम आदि संकलन गरी लेखेको छु  त्यसैले मलाई रिपोर्ताजझैं कथा लेख्ने कथाकार पनि भन्दछन्  तर मेरो लेखनको विशेषता नै त्यही हो सायद  त्यसैले म अझै समीक्षकको प्रतीक्षामा छु  मोहन कोइराला र पारिजातले समयमै ईश्वर बरालजस्ता सक्षम सम्पादक पाउनुभयो  लेखनाथ पौड्याललाई वासुदेव त्रिपाठीजस्ता विद्वान्को चिन्तनले व्याख्या गर्यो  ईश्वर वल्लभभले इन्द्रबहादुर राईजस्ता दिग्गज व्याख्याता पाउनुभयो  त्यस्तो भाग्य सबैको हुन्न  तर प्रत्येक सामथ्र्य र क्षमता भएको रचनाकारले त्यस्ता व्याख्याता तथा सम्पादक पाउनुपर्छ वा पाउन सक्ने वातावरण बन्नुपर्छ  रचनाको प्रभावकारिता एवं समसामयिकता आफ्नो ठाउँमा छँदैछ  कतिपय रचनाको व्याख्या र स्रष्टाको मूल्यांकन समयमै भएन भने आफ्नो निश्चित कालक्रममा मूल्य नपाउने डर पनि हुन्छ   
	 
	 सालमा म रेडियो नेपालमा कार्यक्रम सञ्चालन गर्थें  त्यसैताका मधुपर्कमा मेरो एउटा कथा छापिएको थियो स्वयंसेवक शीर्षकमा सुडान खार्तुमको कथा  म रेडियोमा नयाँ नयाँ थिएँ  न्युजरुमबाट वरिष्ठ समाचारवाचक कमल प्रधान निस्कनुभयो र धाप मार्दै भन्नुभयो भाइ तपाईं युएनभी युनाइटेड नेसन भोलेन्टेर बाट खार्तुम जानुभएको थियो  लेख राम्रो रहेछ  म  वर्षे फुच्चेलाई कमल प्रधानजस्ता हेभिवेट न्युजरिडर ले सराहना गर्दा म यति दंग परें कि नेपालबाहिरको नाममा भारतको रक्सौलसम्म पुगेको मैले पृथ्वीकै परिक्रमा गरेको अनुभव भयो  होइन दाइ त्यो त काल्पनिक कथा हो पनि भन्न भ्याएको थिइनँ उहाँ अलप भइसक्नुभएको थियो  तर म मख्ख थिएँ नगएको देशको कथा लेख्दा पनि सफल भएछु भनेर  मलाई त्यसबेलासम्ममा के विश्वास भइसकेको थियो भने आख्यान रचना गर्दा कुनै ठाउँमा जानु नै पर्छ भन्ने छैन  पाठकलाई आफू त्यहाँ गएको भान दिन सक्नु नै सफलता हो  यही कथा टु भोलिन्टेर शीर्षकमा अनूदित छ   
	 
	म केही समय रेडक्रस अभियानसँग सम्बद्ध हुँदा बेपत्ता भएका मान्छेहरूको खोजी गर्ने र भूमिगत बारुदी सुरुङ ल्यान्डमाइन्स को विरुद्धमा काम पनि गर्थें  त्यसताका मैले नेपाली र अंग्रेजी दुवैमा तत्सम्बन्धी केही लेखहरू पनि लेखें  तर मन मानेन अहँ पटक्कै मन मानेन र दुईवटा भिन्दाभिन्दै कथा लेखें  एउटा आगो अझै निभिसकेको थिएन शीर्षकमा जसमा पाटन ललितपुरको पात्रलाई सोभियत संघबाट उनको बाबु नचिनेकी छोरीले खोजी गर्छे र अर्को कालो मान्छे शीर्षकको कथामा कम्बोडियाको कथा छ जसले हिंसा द्वन्द्व र विद्रोहमा निर्मित बरुदी सुरुङबाट जन्मिएका यातनाका स्वरूप चित्रण गरेको छु  बीसौं शताब्दीले भोगेको मानव असभ्यताका काला पाटाहरू यस कथामा वणिर्त छन्  यी कथा क्रमशः द इम्वेर द्याट रिमेन्ड तथा द इभल अभ मेन भएर अनूदित छन्  यी कथाहरू प्रकाशित भएपछि केही शुभचिन्तकहरू यसमा आधारित छोटा फिल्म बनाउन हौसिनुभएको थियो तर कथा अझै त्यसै बसेको छ कथा मात्र भएर   
	 
	 वर्षअगाडि साहित्यिक पत्रिकाबाहेक अन्य पत्रिकामा पनि कथा छाप्ने प्रचलन बढेपछि एक दिन नेपाल साप्ताहिकका लागि रमण घिमिरेलाई एउटा कथा पठाएँ अप्रत्यासित थप्पड शीर्षकको  कथा अर्को हप्ता नै छापियो  रमण दाइले फोनमा भन्नुभयो भाइ कथा निरन्तर लेख्नुहोस् तपाईंका विषय चयन नयाँ नयाँ हुन्छन्   सालपछिको राजनीतिक व्यापार लाई जोडेर काठमाडौंमा  वर्षको इतिहास बोकेको परिवार पनि कसरी विस्थापित हुने सम्भावना छ भन्ने कुरा रहेको यस कथाका पात्रहरू अहिले पनि जीवित देख्छु म  जुन कथा अनूदित भएर अ रुड अवेकिनिङ भएको छ   
	 
	च्याप्टर्सको अन्तिम कथा एन्ड दिस इज नट अ स्टोरी गत वर्षमात्र गरिमामा प्रकाशित कथा हो यो कथा होइन शीर्षकमा  कथालाई कथा होइन भनेर मैले मेरा पात्रहरूलाई जिउँदो बनाउने कोसिस गरेको छु  यो कथा अलि जटिल पनि छ चरित्रका हिसाबले र विषयवस्तुका हिसाबले पनि   
	 
	मेरा सिर्जनाहरू वास्तवमा आत्मसन्तुष्टिका लागि नै भए पनि वास्तवमा असन्तुष्टिहरूकै उपज हुन्  त्यहीकारण मेरा चरित्रहरू जिउँदो लाग्छन् मलाई र मैले च्याप्टर्सलाई समर्पण गरेको छु कथाका काल्पनिक पात्रहरूलाई जो वास्तविक जीवनमा आश्चर्यचकित रूपमा बारम्बार देखा पर्छन्   
	 
	जो मानिसहरु मलाई त्यत्रा धेरै कथाबाट किन  वटामात्र च्याप्टर्समा राखेको भनेर सोध्छन् तिनले अब थाहा पाए होलान्  मैले किन यत्तिमात्र छानें  
	
"
