लेखकको ग्ल्यामर पहिले पनि थियो"पहिले पहिले मोफसलका लेखकहरू राजधानीवाद द्वारा आक्रान्त हुन्थे  त्यस समयमा राजधानीवाद बनको बाघझैं डरलाग्दो थियो अहिले पिँजडाको बाघ झैं कम्ती डरलाग्दो छ  राजधानीमा राजनीति मात्र होइन साहित्यका धेरै अवसरहरू केन्दि्रत छन्  ""
	पोखरामा स्थायी बसोबास भए पनि सरुभक्तको लेखन र व्यक्तित्व पोखरामा मात्र अटाउदैन  साहित्यमा हेपिएको ठानिने मोफसलमा बसेर पनि लामो समयदेखि लेखनको मुख्य धाराका एउटा प्रतिनिधि बनिरहेका सरुभक्तसँग इमेलमा गरिएको वार्ताको सम्पादित रुप  
	 
	नेपाली साहित्यको अहिलेको मुख्य लेखन धारा के हो  
	 
	परम्परागत रूपले नेपाली साहित्यको मुख्य लेखनधारा कविता हो  अहिले नेपाली साहित्यिक वाङ्मय मात्र होइन सम्पूर्ण विश्व साहित्यिक वाङ्मय नै गद्यात्मक हुँदै छ  गद्यात्मक दुनियाँमा आख्यान विशेषगरी उपन्यासको प्रभाव बढेको छ  अहिले हामी महाकवि देवकोटाको सुलोचनाकालीन औपन्यासिक महाकाव्य को चर्चा कम महाकाव्यात्मक उपन्यासका चर्चा वेशी गर्छौं  विश्व साहित्यमा चाल्र्स डिकेन्सको डेभिड कपरफिल्ड लियो टाल्टायको वार एन्ड पिस दस्तोयवस्कीको क्राइम एन्ड पनिसमेन्ट आदिबाटै औपन्यासिक महाकाव्यका स्थापत्य निर्माण भइसकेको थियो  हाम्रा कविहरूले अहिले पनि लामा कविता र काव्यहरू रचिरहेका छन्  पुनर्जागरणपछिको नेपाली गजलमा अहिले एक साथ बाढी र वहार आएको छ  आख्यानले सशक्त ढङ्गले नयाँ पठन संस्कृति जन्माइरहेको छ  मलाई लाग्छ अहिले नेपाली साहित्यमा मुख्य लेखनधारा सम्बन्धमा परम्परा र आधुनिकता बीच तीव्र प्रतिस्पर्धा चलेको छ  
	अहिलेको साहित्यले केलाई आदर्श वा लक्ष्य बनाएको देख्नुहुन्छ  
	अहिलेको साहित्य जीवनमुखी लक्ष्यतर्फ उन्मुख छ  जहाँ जीवन हुन्छ त्यहाँ देश र समाजका परिधि हुन्छन्  विश्व र ब्रह्माण्डका परिधि हुन्छन्  वैज्ञानिकहरूले भन्ने प्रसिद्ध बिग ब्याङबाट जन्मेको समयले हामीलाई मात्र जन्माएको छैन हाम्रा समयहरूलाई पनि जन्माएको छ  अहिलेको युगमा कला कलाको लागि कि जीवनको लागि भन्ने प्रश्न अप्रासङ्गिक भइसकेको छ तर कतिले पापको भारीझैं आग्रहका भारी बोकी हिँड्नुमा अझैं पुरुषार्थ देखिरहेका छन्  
	लेखनको विषय र शैलीमा के वस्तुगत परिवर्तन आएको छ  
	साहित्य लेखनको विषय समय सापेक्ष हुन्छ शैली विषय सापेक्ष हुन्छ  प्रत्येक स्रष्टाले प्रत्येक विधामा अभिव्यञ्जिन हुने विषय र शैलीलाई नयाँ ढङ्गले सोचेको हुन्छ  अथवा प्रत्येक स्रष्टाका लागि दुवै नयाँ कृति सिर्जना गर्नु भनेको एउटा नयाँ विषय र शैलीको चुनौतीलाई स्वीकार गर्नु हो  स्रष्टाका अधिकांश आयातित वाद र विचारमाथिका विश्वास यथावत् छँदै छन्  आधुनिक नेपाली साहित्यमा यी सापेक्षतामा केही युगीन नवीनताहरू देखिएका छन् तर मौलिक रूपले हुने वस्तुगत परिवर्तन देखा परेको छ जस्तो मलाई लाग्दैन  
	पहिलेभन्दा अहिले नेपाली लेखकको विश्व वा विश्व साहित्यको पहुँच बढेको छ  लेखनमा चाहिँ यसको प्रभाव कसरी परेको छ  
	जसलाई हामी विश्व साहित्य भन्छौं त्यसमा नेपाली साहित्यको उपस्थित अहिले पनि न्यून छ  त्यसैले हाम्रो यात्रा अहिले पनि पहुँचको खोजी यात्रा हो  नेपाली साहित्यमा सम्भवतः मोतीराम युगदेखि पाश्चात्य साहित्य भारतीय साहित्य रुसी चीनी जापानी ल्याटिन अमेरिकी साहित्यका प्रभाव तीव्र रूपमा परिरहेका छन्  केहीले अचेल चिनुबा अचेबे आदिका अफ्रिकी साहित्यको कुरा गर्न थालेका छन्  कहिलेकाहीं मलाई भ्रम जस्तो केही हुन्छ हामी नेपाली साहित्यका स्रष्टा हौं कि प्रभावित साहित्यका स्रष्टा  
	हामीले कति वर्षसम्म साहित्य आयात गरिरहन्छौं हाम्रो साहित्य कहिले निर्यात योग्य होला  कि अहिले नै योग्य छ  
	नेपाली साहित्यमा धेरै यस्ता कृति छन् जुन विश्व साहित्य सम्म पुग्न योग्य छन् तर ती विविध कारणले नेपाली साहित्य मात्र बनेका छन्  साहित्यमा समुचित प्रभाव र प्रेरणाको ठूलो महत्त्व हुन्छ  म यसलाई सकारात्मक रूपले लिन्छु  तर अब बिस्तारै आयातित मानसिकताबाट मुक्त भई नेपाली साहित्यकारहरूले मौलिक चिन्तन र लेखनलाई प्राथमिकता दिनु आवश्यक छ  आयातीत मानसिकताको कारणले हामीलाई आपनो बारीको नास्पतीभन्दा विदेशी बारीको अंगुर बढी मीठो लाग्ने गरेको छ  समयले परिवर्तनको माग गरेको छ  
	नेपालमा अङ्ग्रेजी पढाइ हुन थालेको निकै लामो समय भयो  तर हाम्रो अङ्ग्रेजी लेखन राम्रो छैन भनिन्छ र अङ्ग्रेजी साहित्यको पढाइको मात्रा किन बढेको छैन  
	 
	हाई हाई अङ्ग्रेजी लेख्ने महाकवि देवकोटाको समयदेखि नै अङ्ग्रेजीमा साहित्य लेखनका प्रयास भएका हुन् तर यी प्रयास मूलतः अनुवाद मानसिकता मा सीमित रहे  आपनै भाषामा साहित्य रचना गर्नुपर्ने राष्ट्रिय चिन्तनले पनि धेरैलाई अङ्ग्रेजवाज हुने अनुमति दिएन  अहिले अङ्ग्रेजी साहित्यको पढाइको मात्रा नबढ्नु र अङ्ग्रेजी लेखनमा गुणस्तर नआउनुका कारण हाम्रा आपनै भाषिक चिन्तन हुन्  भारतमा झंै नेपालमा अङ्ग्रेजी राष्ट्रिय मान्यता प्राप्त भाषा होइन  सम्राट उपाध्याय मञ्जुश्रीजस्ता एक दुई लेखकले मात्र हाम्रो अङ्ग्रेजी साहित्यको प्रतिनिधित्व गरेका छन्  
	अहिलेको नेपालमा उपन्यासको वर्चस्व स्थापित भएको हो कि कविताको अवमूल्यन भएको हो  
	साहित्य युगको प्रतिविम्ब हो  साहित्यिक विधाहरू युगीन प्रतिविम्बका साधन हुन्  जुन साहित्यिक विधाले युगीन प्रतिविम्बलाई विश्वसनीय ढङ्गले उतार्न सक्छ त्यही व्यापक र लोकपि्रय हुन्छ  अहिले विश्वमै उपन्यासको वर्चस्व स्थापित भइरहेको छ तर त्यसले कविताको अवमूल्यन भएको छ भन्ने सोचाइ म राख्दिनँ  अहिले पनि म उपन्यासको साथसाथै काव्यमहाकाव्य रचना गरिरहेको छु  
	हाम्रोमा उपन्यास र कविता कुन बढी शक्तिशाली छ  
	नेपाली साहित्यमा कविताको लामो र गौरवपूर्ण इतिहास छ  नेपाली उपन्यासले पनि शतवाषिर्क मनाइसकेको छ तर त्यसको लोकपि्रयताको इतिहास अब लेखिन थालेको छ  उपन्यास र कविता आआफ्ना समयका शक्तिशाली विधा हुन्  म यी महान् विधाहरूलाई पहलमानीको अखडामा लडाउने पक्षमा छैन  
	पुस्तकको बजार र लेखकको ग्ल्यामर बढेको कुरामा सहमत हुनुहुन्छ  
	निश्चय पनि पुस्तकको बजार निजी प्रकाशन गृहहरूको प्रतिस्पर्धात्मक उपस्थिति पछि बढेको छ  केही हजार प्रति किताब बिक्री भएपछि थोरै लेखकले ग्ल्यामर को अनुभूति गरेका पनि छन्  साहित्यमा मुख्य कुरा पुस्तक बिक्रीभन्दा गुणात्मकता हो  देवकोटा सम पारिजात भूपि शेरचन शङ्कर लामिछाने आपनो समयका ग्ल्यामरस स्रष्टा थिए  तिनको ग्ल्यामर पुस्तक बिक्रीमा होइन सिर्जनात्मक गुणमा आधारित थियो  
	ल्याटिनी वा अफ्रिकी लेखकको जस्तो संसारमा हाम्रो उपस्थिति किन नभएको होला  
	आधुनिक विश्वमा हाम्रो उपस्थिति लेखनमा मात्र होइन अन्य कुरामा पनि न्यून छ  अहिले पनि हामी अतीतको वीरतामा अल्झेका छौं  बुद्ध र सगरमाथाको देश हुनुमै हामीले धेरै गर्व गरिरहेका छौं  अनेक क्रान्तिहरू भएको देशमा शान्ति र विकास टाढाका क्षितिजझै बनेका छन्  विश्व व्यापकताका लागि सरकारी स्तरमा कुनै राष्ट्रिय नीति छैन  विश्व व्यापक बन्न ल्याटिनी र अपि|की लेखकले धेरै पहिले सपना देखिसकेका थिए  अहिले हामी सपना देख्ने अवस्थामा छौं  कोहीभन्दा पछि पर्नु अपराध होइन तर अघि बढ्ने चाहना नराख्नु अपराध हो  
	अर्थतन्त्र वा भूगोलले साहित्यलाई कति फरक पार्छ  
	हाम्रो देशमा धेरै महान् साहित्यकार गरिबीमा जन्मेका छन्  भरिएको पेटले भोको पेटको साहित्य रचना गर्न सकिंदैन  भोक गरिबी र अन्यायबोधका अनुभूतिले विद्रोहका साहित्य जन्मन्छन् तर अहिलेको विश्वमा अर्थतन्त्र शक्ति र व्याप्तिको साधन बनेको छ  यदि भूगोलले साहित्यलाई प्रभाव नपार्ने भए डा मिलरले देवकोटालाई जोग्राफिकल मिस्टेक भन्ने थिएनन्  
	 
	हरिवंश वा विनोद चौधरीका किताबले पाएको सफलताबाट के बुभनुपर्छ  यस्तै सफलता फुल टाइम लेखकले किन नपाएका होलान्  
	हरिवंश र विनोद चौधरी आआफ्ना क्षेत्रका सफल व्यक्तित्व हुन्  सेलिबि्रटिज हुन्  त्यस्ता व्यक्तित्वका जीवनी पढ्ने प्रेरित हुने चाहना सबैलाई हुन्छ  सफल व्यक्तिका बारेमा पढेर सुनेर गुनेर सबै सफल बन्न चाहन्छन्  त्यसैले त्यस्ता व्यक्तिका कृति व्यापक रूपले बिक्री हुन्छन्  यस्तो विदेशमा पनि हुन्छ  यस्ता सङ्घटनालाई स्वाभाविक रूपले लिनुपर्छ  गम्भीर लेखकको लेखनधर्मिता फरक हुन्छ त्यसलाई फरक दृष्टिले मूल्याङ्कन गर्नुपर्छ  मलाई लाग्दैन हरिवंश र विनोद चौधरीका जीवनीमूलक किताब पढ्ने हजारौं पाठकले मुनामदन घुम्ने मेचमाथि अन्धो मान्छे वा शिरीषको फूल पढेका छैनन्  
	पछिल्लो पुस्ताको लेखनलाई कसरी हेर्नुभएको छ  
	अत्यन्त आशावादी दृष्टिले हेर्छु  कविता मुक्तक गजल निबन्ध आख्यान आदि विधामा प्रतिभा सम्पन्न नयाँ पुस्ताको उदय भइरहेको छ  नाटक र विज्ञान साहित्यमा प्रतिभाहरुको उपस्थिति त्यति हुन सकेको देखिंदैन  समयको प्रतीक्षा गरौं  
	पछिल्लो दस वर्षमा नेपालमा विकसित भएको कुनै गतिलो चिन्तन वा सिद्धान्त छ  
	यसलाई आत्मप्रशंसा वा अतिशयोक्ति नमान्ने हो भने पछिल्लो दस पन्ध्र वर्षमा विकसित भएको संरक्षण कविता आन्दोलनको संरक्षणवादी चिन्तन नेपाली साहित्यको एक मौलिक चिन्तन हो  यो विश्वको कुनै साहित्यबाट भित्रिएको चिन्तन होइन  यसबारे थोरै मात्र अध्ययन भएको छ  
	साहित्यमा मोफसल भनेको खहरे सुसाइ हो कि गण्डकीको तेज धार  
	विम्बात्मक रूपले भन्दा मोफसल साहित्यमा खहरेझैं सुसाउँदैन गण्डकीझैं अविराम प्रवाहित भइरहन्छ  आजभोलि यसको धार न तेज छ न मन्द  
	मोफसलमा भएकाले पछि परियो भन्ने भनाइलाई तपाई कसरी हेर्नुहुन्छ  मोफसलले लेखकलाई कसरी पछि पार्छ  
	पहिले पहिले मोफसलका लेखकहरू राजधानीवाद द्वारा आक्रान्त हुन्थे  त्यस समयमा राजधानीवाद बनको बाघझैं डरलाग्दो थियो अहिले पिँजडाको बाघ झैं कम्ती डरलाग्दो छ  राजधानीमा राजनीति मात्र होइन साहित्यका धेरै अवसरहरू केन्दि्रत छन्  मोफसलवासी लेखकहरूले आफूहरू अवसरबाट वञ्चित भएको अनुभूति गर्छन्  अहिले मोफसलमा बसेर पनि प्रतिभा देखाउन सक्ने परिस्थिति छ तर अवसरहरू कम्ती नै छन्  हामीले लोकतन्त्र स्थापनापछि गठित तीनवटा एकेडेमीमध्ये एउटा एकेडेमी नेपाल सङ्गीत नाटक प्रज्ञा प्रतिष्ठान पोखरामा राखौं भनी प्रस्ताव गर्दा सरकारलाई सहमत गराउन नसकेको तीतो यथार्थ म आफैंसित छ  तीन दलका शीर्ष नेताहरूको आश्वासन मात्रले केही काम गरेन  
	साहित्यमा स्तरको मापन कसरी हुन्छ  कसले गर्छ  
	साहित्यमा स्तरको मापन गर्ने मुख्य दुई तरिका हुन्छन्  एउटा प्राविधिक तरिका हो अर्काे समयानुरूप गतिशील हुने युगीन तरिका हो  साहित्यको प्राविधिक मापन समालोचनाहरूले गर्छन् युगीन गतिशीलता र उपयोगिताको मापन जनताहरूले गर्छन्  महान् साहित्य त्यही हो जुन प्राविधिक एवम् युगीन मापनमा धेरैभन्दा धेरै युगसम्म जीवित रहन सक्छ  

	साहित्यिक कृतिको विज्ञापनलाई तपाईं कसरी हेर्नुहुन्छ  
	नेपाली साहित्यमा नारायण वाग्लेको पल्पसा क्याफे बाट विज्ञापनबाजीको एउटा नयाँ दौड सुरु भएको हो  साहित्यिक कृतिलाई पाठकसम्म पुर्याउन उचित विज्ञापन गर्नुपर्छ तर नारायण वाग्लेको सुलभता सबैसित हुँदैन  अर्काे कुरा आजभोलि कृतिभन्दा कृतिको विज्ञापन ठूलो भएको देखिन्छ  
	रक्सी चुरोट वा चाउचाउको विज्ञापन गर्दा किताबको किन नगर्ने भन्ने मतसँग सहमत हुनुहुन्छ  
	रक्सी चुरोट र चाउचाउ नाशवान् उपभोग्य वस्तु हुन् किताबसित युगीन मूल्य हुन्छ  त्यसैले किताबको विज्ञापनमा फरक दृष्टि अपेक्षित छ  मलाई लाग्छ उत्कृष्ट कृति आफैंमा आपनो विज्ञापन हो  
	हाम्रा सहरहरूमाथि किन राम्रा किताब लेखिएका छैनन्  
	राम्रा किताबहरू गाउँहरूमाथि पनि लेखिएका छैनन्  आशा गरौं भविष्यमा लेखिँदै जालान्  मैले पोखरामाथि केही कविता मुक्तक गीत गजल रचना गरेको छु  पागल बस्तीमा पनि पोखरा छ  
	राजनीतिक विषयमा लेखिएका पुस्तकको कसरी मूल्याङ्कन गर्नुहुन्छ  
	हामी कहाँ राजनीतिक विषयमा लेखिएका पुस्तकहरू आग्रही र सतही किसिमका धेरै छन्  मेरो लागि यी अन्य विषयका पुस्तकहरूझैं साहित्य लेखनका सन्दर्भ ग्रन्थ हुन्  
	नेपालको राजनीति र सङ्क्रमणले साहित्यलाई कसरी प्रभावित पारिरहेको छ  
	राजनीति र सङ्क्रमणले साहित्यलाई गहन रूपले प्रभावित पारेको छ र ती विषयमा धेरै साहित्य लेखिएका पनि छन् पछि पनि लेखिएलान्  साहित्यकारको नागरिक धर्मले देशको दुरवस्थामा कलम चलाउनु मात्र उचित सम्भदैन राजनीतिक स्थिरता र सङ्क्रमणको अन्त्य होस् भन्ने चाहना पनि राखेको हुन्छ  सधैं राजनीति र सङ्क्रमणको बारेमा लेखिरहनुपर्यो भने त्यो साहित्यकारको लागि दयनीय अवस्था हुन्छ  
	 
	प्रस्तुतिः यज्ञश 
"
