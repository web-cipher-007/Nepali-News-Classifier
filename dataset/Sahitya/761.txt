यो देश तिम्रो होकवि श्रवण मुकारुङका फ्यान देश विदेशसम्म फैलिएका छन्  विमल निभाको लेखनको आफ्नै शैली छ  "
	कवि श्रवण मुकारुङका फ्यान देश विदेशसम्म फैलिएका छन्  विमल निभाको लेखनको आफ्नै शैली छ  विशेषगरी कवितामा  नेपाल प्रज्ञा प्रतिष्ठानकी पूर्वप्राज्ञ सुलोचना मानन्धर भर्खरै रात शृंखलामा कविता कृति नै निकालेर चर्चामा छिन्  कुनैबेला आफ्नो नाम अघिल्तिर स्वर्गीय थपेर अस्तित्वहीनताको प्रयोग गरेका स्वप्नील स्मृति पछिल्लो छिमलका उम्दा कवि हुन्  यी सबै स्रष्टालाई तपाईं जेठ  गतेसम्म नेपाल आर्ट काउन्सिल ग्यालरीमा भेट्न सक्नुहुनेछ  प्रत्यक्ष त हैन तर तपाईंलाई प्रत्यक्ष भेटेर कविता सुनेकै जस्तो अनुभूति हुनेछ  आर्ट काउन्सिलको बायाँ भित्तामा यी चार स्रष्टा औंलो ठड्याउँदै कविता भनिरहेका हुनेछन्  विमल निभा एउटा थिएटरभित्र कविता वाचन गरिरहेका हुनेछन् बाँकी तीन जना स्रष्टा चाहिँ सडक छेउको चौतारीमा उभिएर  मल्टिमिडियामार्फत यस्तो प्रयोग गरेका हुन् सुरेन्द्र लावतीले   
	हरेक दिन  बजेदेखि साँझ  बजेसम्म स्क्रिनमा यी स्रष्टाहरू चिच्याइरहेका छन्  आगन्तुक बस्ने मुडामा बसेर तपाईंले दिनभरि नै कविता सुन्न सक्नुहुनेछ  छेवैका भित्ताहरू र बायाँतिरको ग्यालरीमा मुलुकको विविधता झल्किने सजीव तस्बिरहरूमा भुल्नुभए पनि हुन्छ  क्यानडाको टोरेन्टो बस्दै आएका सुरेन्द्रले भिडियो फोटो र कविता लगायतका विधामा आफ्नो सिर्जनशीलता पोखेका हुन्  मल्टिमिडिया प्रदर्शनीको नाम दिएका छन् यो देश तिम्रो हो   
	उनले कला प्रदर्शनीको थिम बनाएको यो सन्दर्भ नेपाली राजनीतिको पनि बहसको ताजा विषय हो  कविहरूले उस्तैगरी वाचन गरिरहेका छन् ग्यालरीमा  सुरेन्द्रका तस्बिरहरू पनि उस्तैगरी बोल्छन्  उनका यी सबै कलाकर्मलाई दुइटा तस्बिरले नै भरपुर व्याख्या गरिदिन्छ  सडकमा बेच्न राखिएको रंगीचंगी र अनेक आकारप्रकारका नेपाली टोपीहरूको तस्बिर अनि संविधानसभा भवनको खाली कुर्सीहरू  अनेकरंगी नेपाली टोपीहरूको तस्बिरले भाषिक धार्मिक सांस्कृतिक विविधता सहितको नेपाली राष्ट्रवादको वकालत गर्छ भने संविधानसभा भवनको खाली कुर्सीहरूको तस्बिरले नेपाली राजनीतिको गैरजिम्मेवारीपना र संविधानरहित मुलुकको अवस्थामाथि व्यंग्य गर्छ  तस्बिर पनि कलाका एउटा सशक्त माध्यम हो ग्यालरीमा भेटिएका लावतीले भने त्यसैले यसैमा मल्टिमिडिया जोडेर काम गरेको हुँ   
	दुई वर्ष लाएर उनले नेपालको पहिचान व्यक्तित्व र विभिन्न समुदायको अस्तित्व झल्काउने तस्बिर खिचेका हुन्  टोरेन्टो आर्ट काउन्सिल टोरोन्टो सिटी ओन्तारिया आर्ट काउन्सिल आइफा फोटो सर्कल लगायतका संस्थ्ााहरूसँग सहकार्य गरिएको प्रदर्शनीमा नेपालका शिक्षा समाजसेवा अधिकारकर्मी प्रशासनिक क्षेत्र राजधानी मन्दिर मस्जिद लगायतका तस्बिरहरू पनि राखिएका छन्  दलित मधेसी समलिङ्गी आदिवासी महिला अल्पसंख्यक धर्मावलम्बीका तस्बिरहरू पनि उनले प्रदर्शनीमा प्राथमिकताका साथ राखेका छन्  संविधानसभा र राजनीतिक आन्दोलनहरूमा यी समुदायको विशेष महत्त्व रहेको भए पनि खासै वास्ता नगरिएको हुँदा तस्बिरमा उनीहरू फोकस गरिएको सुरेन्द्रले बताए  यो एकप्रकारले कलात्मक व्यंग्य हो उनले भने मुलुक समकालीन समाज र राजनीतिप्रति   
	प्रदर्शनीमा दलित अधिकारकर्मी पद्म विश्वकर्मा सरिता परियार समाजशास्त्री प्रा कृष्ण भट्टचन आदिवासी पोसाकमा सजिएका प्रेमकुमार सुनुवार लगायतका फिगरेटिभ तस्बिरहरू पनि देख्न सकिन्छ  मुद्दाका हिसाबले महत्त्वपूर्ण भए पनि फिगरेटिभ तस्बिरहरूलाई थप कलात्मक बनाउने कार्यमा भने सुरेन्द्र चुकेका छन्  घन्टाघरस्थित जामे मस्जिदमा प्रार्थना गर्दै गरेका भक्तजनको कलात्मक तस्बिर मधेसी जनअधिकार फोरमको कार्यालय लगायतका तस्बिर भने अर्थपूर्ण लाग्छन्  प्रताप बल तामाङको कविता आस्याङ आफैं सोचमा पनि उनले अर्को प्रयोग गरेका छन्  उनले कविता नै भित्तामा अंग्रेजी अनुवादसहित टाँसेका छन्  
	लिलामीमा राखिएको तिम्रो  
	अस्तित्वसित  
	अब त आफ्नो सुधोपनहरू पनि  
	चढाउ  
	देश तिम्रो पनि हो  
	संसार तिम्रो पनि हो  
	यहाँ हक तिम्रो पनि छ  
	नेपाली कलासंस्कृति प्रवर्द्धनका लागि क्यानडामा टोरेन्टो नेपाली फिल्म फेस्टिभल नै थालेका उनले यसपटक नेपालकै विविधता र ओझेलमा परेको मुद्दालाई लिएर मल्टिमिडिया प्रयोग गरेका हुन्   
	
"
