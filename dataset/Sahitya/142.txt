"""फिल्म र खाना उस्तै"""हाँडीगाउँको जात्राबारे गोविन्द नेपालले बनाएको डकुमेन्ट्री प्रदर्शन भइरहेको बेला "
	हाँडीगाउँको जात्राबारे गोविन्द नेपालले बनाएको डकुमेन्ट्री प्रदर्शन भइरहेको बेला भृकुटीमण्डपस्थित राष्ट्रिय सभागृहको पश्चिमतिर शिरीषको बोटलाई ओझेल पार्दै पहेंलो घाम अस्ताउँदै थियो  तिनै बोटका छायाँमा लस्करै राखिएको आदिवासी खाना स्टल छेउ चलचित्रकर्मी नवीन सुब्बा आलुको अचारसँग मगर गाउँबाट आएको सेल चाख्दै थिए भोक मेटाउन   
	खानेकुरा भनेको मौलिक पहिचान पनि रहेछ नेपाल अन्तर्राष्ट्रिय आदिवासी फिल्म महोत्सवको परिकल्पनाकार तथा संस्थापक समेत रहेका नवीन भन्दै थिए यी स्टलमा लागेको भीडले पनि यही बताउँदैन र  उनले इंगित गरेको भीडमा अधिकांश तन्नेरी थिए उनीहरू कहिले मगरको खानेकुरा चाख्थे कहिले चेपाङको त कहिले नेवारको  जसरी फिल्मलाई हामी कला भन्छौं झन्डै एक दशकअघि आदिवासी फिल्म आरकाइभ स्थापना गरेर फरक र नेपाली मौलिक स्वादका चलचित्रलाई प्रोत्साहन गर्ने अभियानमा लागेको नवीनले भने खानेकुरा पनि कला हो  यसलाई पकाउन गर्नुपर्ने मिहिनेत शैली र शिल्प सबै कला हुन्  हाम्रा अधिकांश फिल्महरू यस्ता विषयवस्तुबाट धेरै टाढा छन् त्यही भएर फिल्मलाई अलग टापुको रूपमा बुझ्ने धारणा बन्न गयो   
	उनको विचारमा फिल्म आफैंमा अलग टापु हैन र यसो गरेकै कारण अधिकांश फिल्म समाज र जीवनको वास्तविकताबाट दूर हुन पुगेका छन्  फिल्म महोत्सवको सातौं संस्करणसम्म आइपुग्दा आदिवासी खाना स्टलमा जे देखियो र जति व्यापार हँुदै छ त्यसले पनि उनको भनाइलाई पुष्टि गर्छ  फिल्म हेर्दै र मौलिक नेपाली खानेकुराको स्वाद चाख्दै रमाउनेको भीड शनिबार पनि लोभलाग्दो थियो  यही भीडमा भेटिइन् गायिका झुमा लिम्बू  उनी नेवारी खानेकुराको स्टल अघिल्तिर लगभग एक घन्टाजति नै जमिन् साथीसंगीसँग मिलेर बारादेखि समेबजीसम्मको स्वाद लिँदै थिइन्  यसपटक लिम्बूको स्टलचाहिँ देखिनँ उनी भन्दै थिइन् त्यही भएर नेवारी खानेकुरातिर पल्किएँ  एकअर्काको खानेकुराको स्वाद लिनु सद्भाव निर्माण गर्नु पनि त हो नि   
	यही बेला स्टलछेउ एक हूल तामाङ फिल्मकर्मी आइपुगे  दीपेन्द्र दोङले बारा लिए जेनिस दोङले योमरी समाते  किशा थोकर र सुकुमाया तामाङले चाहिँ समेबजी सेट  दीपेन्द्र र जेनिसले नै निर्देशन गरेको छोटो फिल्म नालिस हेरेर आएका दर्शकहरूचाहिँ यो समूहसँग बहसको मुडमा थिए  फिल्मको सेटमा देखिएकै जस्तो सेल पो रहेछ एक दर्शक बोले तर तामाङले खाने गेङ चेप्टो सेल चाहिँ देखिनँ है   
	यो बहसको साक्षी थिए अर्का फिल्मकर्मी संजोग लाफामगर र पृनाराज जोशी  लिसरा आसे चेपाङ लाइभ्लीहुड लगायतका फिल्म बनाएका संजोग मगरका खानेकुरा सेटका साथ थिए स्वाद साट्दै थिए पृनाराज पनि  ए बहिनी कोदोस्की  
	कोदोको रक्सी ल्याऊ त एक बोतल नेपाल मगर विद्यार्थी संघले राखेको खानाको स्टलतिर नजर घुमाउँदै संजोग बोले यो नखाईकन त के स्वाद आउँछ र  तर पृनाराजले रोके उनको आशय आज नेवारी ऐलाचाहिँ खाउ न भन्नेतिर थियो  स्टलमा स्प्राइटको हरियो बोतल नेवारी ऐलाले भरिभराउ थियो  वरिपरि योमरी  
	बुँला जाँडको झोल निकालेपछि बाँकी बसेको ठोस पदार्थलाई मासुमा मिसाएर पकाउने परिकार जूँला राँगाको छालाको परिकार र अन्टी ऐलाको करुवा सजिएका थिए   
	खानेकुरासहितको रमाइलो बहसमा पृनाराज नवीनकै बिन्दुमा आइपुगे  आजको ग्लोबलाइजेसनको जमानामा उनी बोले बजार प्रवर्द्धन गर्न सकियो भने हरेक नेपाली स्वादले भ्याल्यू पाउनेछ  चोक र गल्लीगल्लीमा नेवाः किचनहरू र थकाली भान्सा फैलिँदै गइरहेको सन्दर्भ जोड्दै उनले थपे ग्लोबलाइजेसन हैन ग्लोकलाइजेसन ग्लोबल प्लस लोकल तिर अघि बढौं  यसैमा हाम्रो मौलिक पहिचानको सान मिल्नेछ  काठमाडौंको रैथाने नेवारी बस्तीमा हुर्केबढेका पृनाराज किन पनि गम्भीर थिए भने उनले सहरीकरणकै प्रभाव र काठमाडौं संस्कृतिमाथि झन्डै आधा दर्जन डकुमेन्ट्री बनाइसकेका छन्  पृनाराजलाई सुन्दै संजोगले मगर खान्की बटुक मासको दालको बारा वाक्स्या बंगुरको मासु गुन्द्रकको अचार र टिम्बुरको छोप खाए  धेरै नखाऊ है सोल्टीज्यू मगर वेषमै सजिएकी एक युवतीले महोत्सव निर्देशक समेत रहेका संजोगलाई जिस्क्याइन् अर्को फिल्म पनि बनाउनु पर्छ   
	
"
