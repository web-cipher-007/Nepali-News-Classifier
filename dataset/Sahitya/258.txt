शिल्पी सपना"डेनमार्कको कोपनहेगनस्थित कमेडिया कलेजमा रंगमञ्च पढ्दै गर्दा नै उनको दिमागमा नाट्यशालाको खाका बनिसकेको थियो  नाटकमा दुई वर्ष स्नातक गरेर नेपाल फर्केदेखि नै घिमिरे युवराजले नाटकघर सपनालाई पछ्याइरहे डेनमार्क जानुअघि उनकै नेतृत्वमा शिल्पी नाट्य समूह निर्माण भइसकेको थियो ""
	डेनमार्कको कोपनहेगनस्थित कमेडिया कलेजमा रंगमञ्च पढ्दै गर्दा नै उनको दिमागमा नाट्यशालाको खाका बनिसकेको थियो  नाटकमा दुई वर्ष स्नातक गरेर नेपाल फर्केदेखि नै घिमिरे युवराजले नाटकघर सपनालाई पछ्याइरहे डेनमार्क जानुअघि उनकै नेतृत्वमा शिल्पी नाट्य समूह निर्माण भइसकेको थियो  त्यसयता कहिले नारीको समस्या केलाउँदै त कहिले काठमाडौंको इन्द्रजात्राको मिथक पहिल्याउँदै शिल्पीले नियमित नाटक मञ्चन गर्यो  राजधानीबाहिर मुलुकका दुर्गम थलो र तराईको भित्री बस्तीहरूमा समेत नाटक संस्कृति विकास गर्न लागि परेको शिल्पीले पछिल्लोपटक थारू समाजको कथा समेटिएको दहितान ढेंकीलाई पश्चिममा मञ्चन गर्यो   
	यहाँसम्म आइपुग्दा कलाकारको श्रमबाट लगभग  लाख रुपैयाँ जम्मा भएछ राजधानीको बत्तीसपुतलीमा नाट्यशाला बनाउँदै गरेका युवराजले भने अब सपना पूरा हुन्छ कि जस्तो लागेको छ  त्यही पाँच लाख रुपैयाँको सुरुआती लगानीमा केही हप्ताअघि शिलान्यास गरिएको शिल्पी थिएटर सेन्टरमा यतिबेला कलाकारहरू नाटक मञ्चन हैन थिएटर निर्माणका लागि सिकर्मीडकर्मीको काम गरिरहेका भेटिन्छन्  एक रोपनी एक आना जग्गा दस वर्षलाई लिजमा लिएर शिल्पीले नेपाली मौलिक पाराको थिएटर बनाउन लागेको हो  नियतिम मञ्चन गर्ने आफ्नै थलो भयो भने विनाअवरोध निरन्तर सिर्जनात्मक काम गर्न सकिन्छ भनेर काम थालेका हौं कलाकारका साथ काम गरिएको बेला सोमबार दिउँसो युवराजले भने यो शिल्पीका सबै कलाकारको सामूहिक सपना हो   
	केही किनेर त केहीचाहिँ चापागाउँका बासिन्दाबाट सहयोग मागेर बाँसको सानो कार्यशाला थलो भने निर्माण भइसकेको छ जहाँ आउँदो हप्ताबाटै नाट्य कार्यशाला सांगीतिक प्रस्तुति र छलफल शृंखलाहरू सञ्चालन गरिने बताइएको छ   सय  दर्शक अट्ने थिएटर हलको भने सम्पदा संरक्षणविद् रवीन्द्र पुरीले डिजाइन गरिरहेका छन्  गर्मीमा चिसो र जाडोमा न्यानो हुने गरी नेपाली शैलीबाट बनाउन लागिएको हल माटोले जोड्ने गरी बाहिर पाकेको इँटा र भित्र चाहिँ काँचो इँटाबाट निर्माण हुँदै छ  हाम्रो सपना कस्तो छ भने युवराजले शिल्पीको सोच सुनाए एकै थलोमा नाट्यशाला कलाकारलाई होस्टल र शिक्षण थलो   
	अहिलेलाई चाहिँ शिल्पीले निर्माणाधीन नाट्यशालाकै छेउको एउटा घर भाडामा लिएर होस्टल बनाएको छ जहाँ सातजना प्रशिक्षार्थी कलाकार नियमित छन्  तीनतीन महिनाको नाट्य कोर्स लिएपछि ती प्रशिक्षार्थीले आफ्नो क्षमता नाट्यशालामा देखाउने छन्  नाट्यशाला पूर्ण रूपमा निर्माण भइसकेपछि चाहिँ डेनमार्कको कमेडियाबाटै सम्बन्धन लिएर दुई वर्षको थिएटर कोर्स सञ्चालन गर्ने शिल्पीको योजना छ  पछिल्लोपटक नेपाली रंगमञ्चमा जुन सम्भावनाहरू विकास हुंदै गइरहेको छ युवराजले भने ती सम्भावनालाई सामूहिक र संस्थागत रूपमा जर्गेना गर्न हाम्रो ध्येय हो   
	यी सबै कार्यका लागि  लाख रुपैयाँको योजना गरिरहेको छ शिल्पीले यसका लागि केही कलाकारको श्रमबाट बचाएका छन् केही समुदायबाट सहयोग त केहीचाहिँ शुभचिन्तकहरूले च्यारिटी शो गरेर जम्मा गरेका छन्  नारी मजिपा लाखे व्हाट टु डु विल्टु बिरामी छ कथा वाचन लगायत चर्चित नाटक निर्माण तथा मञ्चन गरिसकेको शिल्पीको थारू संस्कृति आधारित पछिल्लो नाटक देहितान ढेंकी मञ्चन गरेर त्रिभुवन विश्वविद्यालयका शुभचिन्तकहरूले केही पैसा संकलन पनि गरिदिएका थिए  रमेश सिलवालको अघुवाइमा विदेशमा रहेका शुभचिन्तकहरूबाट पनि सहयोग संकलन काम भइरहेको छ युवराजले भने केही पछि नै च्यारिटीकै लागि गायक गणेश रसिकको एल्बम लोर्कापणसँगै सांगीतिक कार्यक्रमसमेत गर्दै छौं   
	 
	 
	 
	
"
