संवादै संवादको उपन्याससाझा प्रकाशन मेरो नवीनतम् उपन्यास छाप्ने तयारीमा छ  कति दिन लाग्छ थाहा छैन  यो मेरो तेइसौं उपन्यास पाठकहरूका लागि नयाँ र अलग खालको कोसेली हुनेछ  "
	 "" ""साझा प्रकाशन मेरो नवीनतम् उपन्यास छाप्ने तयारीमा छ  कति दिन लाग्छ थाहा छैन  यो मेरो तेइसौं उपन्यास पाठकहरूका लागि नयाँ र अलग खालको कोसेली हुनेछ   
	 
	त्यसो त म प्रत्येक उपन्यासमा फरक हुने प्रयास गर्दछु  हरेक लेखक गर्दछ  तर मैले यस अर्थमा फरक भनेको हुँ यस्तो प्रविधिमा मैले आजसम्म कुनै उपन्यास लेखेको छैन  कसैले लेखेको देखेको पनि छैन  मेरो अज्ञान पनि हुन सक्छ तर मैले देखेको छैन भन्ने कुरा मेरा लागि वास्तविक हो  
	 
	अलेन रोब्ब गि्रलेट प|ान्सका यशस्वी उपन्यासकाले ला भोयर लेख्दा भनिएको थियो उपन्यासमा चाक्षुष प्रभाव मात्र बढी छ  चाक्षुष प्रभावको एउटा कथा मैले पनि पछि लेखेको थिएँ दृश्य  
	 
	यो उपन्यास त्यस्तो होइन  मेरो मान्यतामा मेरो आख्यान विस्तारित यर्थाथ हो  विस्तारित यथार्थ मैले पहिले पनि भनेको छु  यहाँ पनि भन्छु  यसलाई व्याख्या गर्न कुनै अर्कै समय खोज्छु  मेरो दृष्टिमा वास्तवमा हरेक स्रष्टा यही विस्तारित यथार्थको स्रष्टा हो  यसैअन्तर्गत उसको सबथोक आउँछ   
	 
	यो उपन्यासको प्रविधि ठम्याउन मलाई निकै समय लाग्यो  फेला परोपछि आनन्दमय सजहजता भयो  फेला पनि कहाँ पर्यो उपन्यासकै स्वीकृत तत्त्वहरूमा  यसमा के छ त  नयाँ भनूँ वा नभनूँ फरक के छ  उपन्यासको केवल एक तत्त्व संवादलाई मात्र लिएर मैले सम्पूर्ण उपन्यास रचेको छु  यसमा सबै कथा दुई पात्रको संवादबाट भनिएको छ  यसैमा अडेर उपन्यासको सम्पूर्ण संरचना तयार गरिएको छ  यहाँ विनिर्माण होइन पुनर्निर्माणको शिल्प छ  विनिर्मित र विगत भएको एक पुरानो प्रेमकथालाई पुननिर्मित रिकन्सट्रक्सन गरिएको छ विनिर्माण डिकन्स्ट्रक्सनको ठाउँमा  त्यसैले यसको शीर्षक राखिएको छ एक पुनर्निर्मित प्रमाख्यान  
	 
	प्रेमाख्यान भए पनि यसमा केवल प्रेमको कथा छैन  पुननिर्मित भनिए पनि यो आजको कथ्यका साथ प्रस्तुत छ  हाम्रो जीवनको भोगाइको एउटा अत्यतम नमुना बनाउन खोजेको छु  आजको जीवन समय र मासिन सबैलाई लेखिएको छ  तर एउटै कुरा छ यहाँ अन्य सब कुरा गौण भएर एउटै कुरा तात्त्विक बनेर आएको छ  यो एउटा जोखिम हो  तर नयाँ लेखनमा जोखिम त हुन्छ नै  आजको उपन्यासमा यो विधि र सिद्धान्तलाई मान्यता दिनुपर्ने हो कि भन्ने मेरो धारणा हो किनभने उपन्यास त यसरी पनि लेखिँदो रहेछ नि  यहाँ फेरि सफल र अफसलतर्फ म गएको छैन  त्यो त पछिको कुरा हो   
	 
	जे होस् प्रविधि शिल्प र शैलीले जुन कथ्यको पुनर्निर्माण गरेको छ यस उपन्यासमा त्यही यसको मानिन्छ भने निजत्व प्रयोग आजको पन वा विस्तारित यथार्थ प्रस्तुत गर्ने एउटा फरक बाटो भन्न सकिन्छ कि  यो मेरो धारणा र चाहना पनि र मान्यता तथा चिन्तन पनि हो   
	 
	यो एक काल्पनिक आख्यान हो तर केवल कल्पनाले आजको आख्यान बन्दैन  त्यसकारण यसलाई हाइपर कल्पनाशीलताको कथा भन्न रुचाउँछु  प्रेम कथा हो यो र भोलि के हथाहा समर्पित र आधुनिक प्रेमीप्रेमिकाको नाउँ लिँदा यी पात्रको पनि नाउँ आओस्  यसमा म विश्वस्त छैन त्यसकारण कल्पनाशील नै बनेर रहन चाहन्छु  यसले कथ्य वा शिल्प वा औपन्यासिक कुनै पनि स्तरमा नेपाली उपन्यास विधालाई केही दिन सक्यो भने यसको सौभाग्य होइन भने प्रस्तुत अंशले मेरो प्रकाशोन्मूख आगामी उपन्यासबारे केही अनुमान गर्ने संकेत त देला नै  
	 
	 
	 
	 कति वर्ष भयो  
	 
	 पैंतालीस   
	 
	मलाई त बढी लागिरहेको छ   
	 
	लाग्छ त्यो त   
	 
	तिमी त्यहाँदेखि जोड्दै छौ जहाँ तिम्रो बिहामा एक निमेषका लागि हाम्रो भेट भएको थियो हो  
	 
	जोड्नुपर्यो नि त  
	 
	मैले तिमीलाई चाँदीको प|ेम उपहार दिएको थिएँ  जान्दछ्यौ मैले के गरेको थिएँ  
	 
	 कसरी जान्नु  
	 
	 हाँसो उठ्छ  मैले ब्लेडले औंला काटेर त्यो प|ेममा रगत दलेको थिएँ   
	 
	 थाहा भएन   
	 
	 भावुकता थियो तिमीलाई कसरी थाहा हुन्छ  
	 
	 मलाई भावुकता थाहा हुँदैन भन्नुभएको  
	 
	त्यस्तो होइन  तिमी त कतिपटक रोएँ भनेर लेख्थ्यौ आपनो चिठीमा   
	 
	 त्यके के हो त   
	 
	 भावुकता  प्रेम पनि होला  तिमी एकपट पानी पर्दा भिज्न थाल्यौ  त्यहाँ पनि मलाई सम्झेर रोएकी थियौ   
	 
	 कतिकति  रुनमा अब्बल थिएँ म   
	 
	 पछि तिमीले एकपटक लेख्यौ चस्मलेट भइयो  चस्मिस भन्दैनथे चस्मलेट नै भन्थे तिनताक  मलाई बडो अफसोच लागेको थियो  थाहा छ मैले के ठानें  तिमीले मेरो सम्झनामा रोईरोई आँखा बिगार्यौ  
	 
	त्यस्तो कसरी ठान्नुभयो  चस्मलेट त पछिको कुरा हो  
	 
	बारम्बार दिनको कयौं पटक रोयौ र आँखा बिगार्यो भन्ठानें   
	 
	हाम्रो पे्रममा भावुकता धेरै थियो   
	 
	अलिकति क्विकजोटिक त भइहालिँदो रहेछ  लाग्थ्यो ब्रम्हणमा एउटी केटी छे जो मेरै मात्र हो  मेरै लागि हो  आडजस्तो लाग्दथ्यो  सबभन्दा विशिष्ट लाग्दथ्यो   
	 
	अहिले नि  
	 
	 भनिहालें नि क्विजोटिक खालको  प्रेमिकाका लागि आकाशका तारा चन्द्रमा सब तोडेर आकाशै सखाप पार्ने किरिया खाने समय थियो त्यो   
	 
	अहिले के गर्छन् नि  
	 
	 अहिले कोही कोही त बलात्कारमा टुंग्याउँछन् प्रेमलाई  केही हामीजस्तै आकाशमा तोडफोड गर्ने कुरा पनि सोच्दा हुन्  तर अचेल लेख्ने हुँदैन धेरै ईमेल नै चल्छ  सब ईप्रेमिका वा प्रेमी भएका छन्  तिमी चलाउछ्यौ कम्प्युटर   
	 
	चलाउँछु  चिठी लेख्नलाई होइन   
	 
	प्रेमपत्रका उमेर पनि त रहेन अब   
	 
	लोग्नेलाई लेख्न सकिन्छ   
	 
	आजसम्म स्वास्नीले लोग्नेलाई र लोग्नेले स्वास्नीलाई लेखेको चिठीलाई प्रेमपत्र भनेको मैले सुनेको छैन   
	 
	यो सत्तरी होइन  त सत्तरीबाट बीस गयो पचास बाँकी  हामी वास्तवमा भन्ने हो भने पचास वर्षपछि भेटिरहेका छौं   
	 
	मलाई लाग्दछ अन्तिम पटक हामीले आफ्नो सहरमा लक्ष्मीपूजाकै दिन भेटेका थियौं  राम्रोसित   
	 
	 राम्रोसित भनेको के  
	 
	उही निकै भावुक निकै प्रेमी बनेर  मेरा कुरा यस्ता थिए लाग्दथ्यो खल्तीमा टन्नै चाँदातारा टिपेर ल्याएको छु  तिमीले माग्नासाथ तत्काल तिम्रो जीउभरि झुन्ड्याइदिन्छु   
	 
	त्यतिका लगाएपछि मलाई कहाँ खोज्नुहुन्थ्यो नि  हराइहाल्थे नि  
	 
	हो अहिले पनि लगाइदिएकै जस्तो भयो  तिमी कहाँ छ्यौ थाहा छैन  म तिमीलाई साँच्चिकै खोजिरहेकै छु   
	 
	पचास वर्षपछि  
	 
	पचास वर्षदेखि  
	 
	यस्तो आजै किन भनिरहनुभएको छ  
	 
	बीचमा भेट भयो र   
	 
	भएको छ  म सम्झाउँछु   
	 
	अहिले नसम्झाऊ  
	 
	किन  
	 
	यो भेट अन्तिम पनि हुन सक्छ   
	 
	किन  
	 
	आज पनि लक्ष्मीपूजा हो   
	 
	अन्तिम नहुन पनि सक्छ   
	 
	एकपटक तिमी कुनै सहरमा छ्यौ भनेर म त्यहाँ गएँ  अपरिचित सहर  हरेक अनुहार हेर्थें तिमी भेटिन्छ्यौ भनेर   
	 
	त्यसरी खोजेर पनि पाइन्छ त  त्यस्तो हो भने त मैले पनि तपाईंलाई कत्ति खोजें कति  
	 
	तिमीले मलाई कहाँ खोज्यौ  
	 
	जीवनमा   
"
