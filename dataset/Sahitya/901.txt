ताल किनारमा मौसमी प्रेम"मेन अल्वेज रिमेम्बर लेडिज बिकज अफ रोमान्स वन्ली दयाट इज मार्लबोरो अनिकेशले हाँस्दै भन्यो मैले चुरोट तान्ने र मार्लबोरो मात्रै तान्ने कारण यही हो बेबी ""
	मेन अल्वेज रिमेम्बर लेडिज बिकज अफ रोमान्स वन्ली दयाट इज मार्लबोरो अनिकेशले हाँस्दै भन्यो मैले चुरोट तान्ने र मार्लबोरो मात्रै तान्ने कारण यही हो बेबी  
	त्यसपछि उसले चुरोटको लामो सर्को तान्यो  मुखमा जम्मा भएको धूवाँलाई गोलाकार बनाएर रुपाको अनुहारतिर उडायो  अनिकेशले खेलेको धूवाँको यो खेल देखेर रुपालाई निकै हाँसो उठ्यो  उसले आफूतिर आउँदै गरेको धूवाँको गोलोलाई हत्केलाले पन्छाउँदै भनी त्यसै हो भने म पनि तान्छु एउटा सिगरेट  
	रुपाले सिगरेट सल्काई र एक सर्को तानी  सार्वजनिक जानकारीमा ऊ स्मोकर होइन  नन स्मोकर क्लबकी त प्रमुख आयोजक नै हो  तर कोठामा एक्लै भएको बेला भने ऊ स्मोक गर्छे  क्लबका उसका कतिपय साथी त हेभी स्मोकर नै छन्  उनीहरु चुरोट पिउनु स्वास्थ्यका लागि हानिकारक हो भन्ने चेतनामूलक अभियान चलाउँछन्  आफूचाहिा चुरोटको एडिक्सनबाट मुक्त हुन सकेका छैनन्  
	उनीहरु ताल किनाराको एउटा रेष्टुराँमा थिए  लोडसेडिङ शुरु भइसकेकाले यहाँका धेरै रेष्टुराा मैनबत्तीको उज्यालोमा टिमटिमाइरहेका थिए  केही ठूला रेष्टुराँमा मात्रै झिलिमिली थियो  यसबाहेक वरपरका सम्पूर्ण बस्ती अँध्यारोमा डुबेका थिए  पूणिर्माअघिका दुईतीन रात मात्रै भएको भए यति बेला जूनको उज्यालोमा सिङ्गो माछापुच्छ्रे तालमा प्रतिबिम्बित हुने थियो  एक त मौसमको जातै हुन्छ आइमाईको जातजस्तै अनप्रेडिक्टेबल  त्यसमाथि पनि पोखराकोे मौसमले गएको सातादेखि नै नखरा पार्न थालेको थियो  हिमालहरु बादलको घुम्टोभित्र लुकेका थिए  पोखरालाई दिनभर हुस्सुले ढाक्थ्यो र रातभर बादलले  
	उनीहरुको यो यात्रा आजै टुङ्गिनुपर्ने थियो  तर मौसमले उनीहरुलाई थप एक दिन पोखरा बस्ने बोनस दियो  दिउसो  को फ्लाइट क्यान्सिल नभएको भए यति बेला रुपा आफ्नो कोठामा राइसकुकर सुमसुम्याइरहेकी हुन्थी  अथवा फ्रोजन मोमो ल्याएर तताइरहेकी हुन्थी  अथवा अनिकेश वा अरु कसैसाग दरबारमार्गको कुनै रेष्टुराँमा डिनर खाइरहेकी हुन्थी  रुपाको हकमा मौसमले जे गर्यो ठिकै गर्यो  
	लङ आइसल्यान्ड टीको तेस्रो ग्लासमा थिई रुपा  अनिकेश रुसी भोड्काको पाँचौं निट पेगमा थियो  दुवैको अनुहार रातोरातो हुन थालेको थियो   
	एलआइटीको चौथो ग्लास र रुसी भोड्काको छैटौं पेगको अर्डरसागै उनीहरुले डिनरको पनि अर्डर गरे  अनिकेशले भन्यो यहाँको स्टिक दामी हुन्छ   
	रुपाले जवाफ दिई स्टिक गाईको मासुले बन्छ  म त खान्न  
	अनिकेश केही जवाफ दिन खोज्दै थियो  वेटर बीचैमा बोल्यो हैन म्याम हामीकहाँ बिफ छैन बफ हो  
	रुपाले भनी अहँ भैंसी त म झनै खान्ना  पोहोर भैंसी खाँदाखाँदै जन्डिस भो  त्यसबेलादेखि नो भैंसी  
	अनिकेश बीचैमा बोल्यो त्यसो भए चिकन सिजलर   
	रुपा थकाली किचेनमा गएर गम्म दालभात खाने मुडमा थिई  दालभात नखाएको चार दिन भइसकेको थियो  अनिकेश दालभातको नाम सुन्यो कि बिच्किन्थ्यो  अलिकति किचकिच गरेको भए अनिकेश थकाली किचन जान तयार पनि हुन्थ्यो  मुस्ताङी आलु र च्याङ्ग्राको सुकुटी भनेपछि हुरुक्क हुन्थ्यो ऊ  साँझ नौ बजिसकेकाले रुपाले किचकिच गरिन  खाना खाएर जतिसक्यो छिटो होटल जाने मुडमा थिई ऊ  थकाइले भन्दा पनि अनिकेशसाग लुटपुटिने इच्छाले उसको मन बिथोलिएको थियो  बितेको चार रातमा अनिकेशले उसलाई प्रचुर आनन्द दिएको थियो  उसको शरीर र मन दुवै हलुका भएको थियो  
	डिनर खाएर उनीहरु अँगालोमा बाँधिदै रेष्टुराँबाट निस्किए  होटेल धेरै टाढा थिएन  अनिकेशले रिसेप्सनबाट साँचो लियो  उनीहरु दोस्रो तलाको कोठामा पुग्नै लाग्दा सुनिएको हल्लीखल्लीले झस्किए  भरेङछेउको कोठाको ढोका खुल्ला थियो  भित्र एक दक्षिण भारतीय जोडी एमटिभी च्यानलबाट प्रसारित भइरहेको एउटा गीत फुल भोल्युममा बजाएर नाचिरहेको थियो  हाउस किपिङको कर्मचारी उनीहरुलाई टेलिभिजनको आवाज सानो बनाउन अनुरोध गरिरहेको थियो  नृत्यमग्न जोडी त्यो बबुरोको अनुरोध लत्याउँदै कम्मर मर्काईमर्काई नाचिरहेको थियो  
	दृश्य देखेर रुपा रमाई  उसले अनिकेशसाग बिस्तारै भनी हामी पनि त्यसै गरी नाचौं न बिन्दास भएर  
	त्यसका लागि त हामी पनि यो जोडीजस्तै हनिमुन मनाउन जानुपर्छ गोवा अनिकेशले अलिअलि लर्बराएको स्वरमा जवाफ दियो  त्यसपछि उसलाई चपक्क समातेर कोठामा भित्र्यायो  
	रुपाले सोधी अनिकेश तिमी मैसाग बिहे गर्छौ हैन  हामी कहिले गर्छ्यौ बिहे   
	अनिकेश केही बोलेन  उसलाई रुसी भोड्काले च्याप्प समातेको थियो  ओछयानमा पल्टिनेबित्तिकै निदायो  रुपा एकटकले उसको अनुहार हेर्न थाली  
	अनिकेश रुपाको पाँचौं ब्वायपफ्रेन्ड थियो  अघिल्ला चारजनासाग पनि उसले यस्तै प्रश्न गरेकी थिई  उनीहरु पनि प्रश्न सुनेपछि यसैगरी निदाएका थिए  उसले यसरी नै सबैको अनुहार एकटकले हेरेकी थिई  
	बुधबार सार्वजनिक हुने किशोर नेपालद्धारा लिखित कान्तिपुर गाथाको पुस्तक अंश 
"
