"""मातृका बाबुले रेला सुनाउनुभो"""विराटनगरसँग जोडिएका अनेकौं सम्झनाहरू छन्  अहिले सम्भिदा लाग्छ मैले विराटनगरमा एउटा युग नै बिताएछु  विसं  मा काठमाडौंबाट विराटनगर गएको हुँ  त्यहाँ मेरो औपचारिक पढाइ कुल्ली क्वार्टर स्कुलबाट सुरु भएको थियो  "
	विराटनगरसँग जोडिएका अनेकौं सम्झनाहरू छन्  अहिले सम्भिदा लाग्छ मैले विराटनगरमा एउटा युग नै बिताएछु  विसं  मा काठमाडौंबाट विराटनगर गएको हुँ  त्यहाँ मेरो औपचारिक पढाइ कुल्ली क्वार्टर स्कुलबाट सुरु भएको थियो  बीचमा धनकुटासँग पनि मेरो पढाइका कथाहरू जोडिन्छ  त्यतिबेला बुबा आर्मीको मेजर हुनुहुन्थ्यो उहाँ जता जानुहुन्थ्यो म नि त्यतै  पुरानो घर खोटाङ बाक्सिला भए पनि मेरो जन्म चाहिँ कुतीमा भएको हो   मा बुबा लप्टन भएर तातोपानी कुती पुग्नुभयो  त्यही साल चैतमा म उतै जन्मेको रे   
	 मा धनकुटा क्याम्पसबाट आईए सकाएर स्नातक पढ्न म विराटनगर झरें फेरि  त्यतिबेलाको विराटनगर सानो तर औधी नै राम्रो थियो  मानिसहरू एकअर्कामा एकदमै सहयोगी  म ठूलो भन्ने घमण्डरहित  रिसराग डाहा र प्रतिस्पर्धी भाव केही पनि नराख्ने  समयक्रममा बाहिरी स्वरूप फेरिए पनि मान्छेको स्वभाव चाहिँ अहिले पनि उस्तै लाग्छ विराटनगरमा  काठमाडौंमा त्यो कहाँ पाउनु  यहाँ त सहयोगीभन्दा पनि खुट्टा तान्ने र मै ठूलो भन्नेहरूको भिड ठूलो देख्छु म   
	अँ त म विराटनगरको महेन्द्र मोरङ कलेजमा  मा भर्ना भएँ  राजकुमार पोखरेलको घरमा डेरा थियो मेरो  सुनसरी चक्रघट्टीमा पनि हाम्रो जग्गा जमिन थियो आमा उतै बस्नुहुन्थ्यो  सानैदेखि म कस्तो साहसी भने घरबाट सागसब्जी र तरकारी बाहेक केही पनि नपठाउनु भन्थें म  कमाइ गरेर आफ्नै खुट्टामा उभिनुपर्छ जस्तो लाग्थ्यो मलाई  नभन्दै केही समयपछि नै म बैंकको जागिरे भएँ  बालकृष्ण पोखरेल गुरुले अन्तिम पिरियडमा अनिवार्य नेपाली पढाउनु हुन्थ्यो जागिरको लागि कुद्नुपरेकोले प्रायः म उहाँको क्लासमा हुँदिन थिएँ  एकदिन मैले गुरुलाई अप्ठ्यारोसँग यो कुरा बताएँ  उहाँले त मलाई तिमी ढुक्क हौ तोया पढाइको चिन्तै नगर म सघाउँछु पो भन्नु भो   
	विराटनगरको साहित्यिक माहोलमा मेरो क्रियाशीलताले सायद गुरु खुसी हुनु भएको थियो  तिनताक विराटनगरमा कवि गोष्ठी भनेपछि वेपत्तैको मान्छे भेला हुन्थ्यो  जात्रा जस्तै पो हुन्थ्यो  यस्ता कार्यक्रमहरूमा मातृकाप्रसाद कोइराला महानन्द सापकोटा देवकुमारी थापा र बालकृष्ण पोखरेल कहिले पनि छुट्नु हुन्न थियो  प्रतियोगितात्मक हो भने चाहिँ संधै मै फस्ट हुन्थें  मातृकाबाबुले एकदिन हाँस्दै भन्नु भो तोया तिमीले अब प्रतियोगितामा भाग नलेऊ  अरू प्रतिभालाई पनि स्थान दिनुपर्यो नि  रमाइलो के भने पूर्वप्रधानमन्त्री भइसकेका मातृकाबाबु यस्ता साहित्यिक कार्यक्रममा चासोको साथ जाने मात्रै नभई कविता नै सुनाउनुहुन्थ्यो  फागुन  को प्रजातन्त्र दिवसको अवसर पारेर गरिएको एउटा कवि गोष्ठीमा उहाँले रेला शीर्षकको कविता सुनाउनुभएको अहिले पनि याद छ  त्यो कवितामा देशको तत्कालीन राजनीतिलाई ठट्टाको रूपमा प्रस्तुत गर्नु भएको थियो उहाँले   
	मातृकाबाबुसित जोडिएको अर्को रोचक सन्दर्भ पनि छ   मा उहाँ बिरामी परेर विराटनगर अस्पतालमा भर्ना हुनु भयो  अस्पतालको शय्यामै उहाँले मधुपर्कमा छापिएको मेरो डबली शीर्षकको कविता पढ्नु भएछ  साहित्यकार देवकुमारी थापा अस्पताल पुगेर उहाँको स्वास्थ्यबारे सोध्नुभएछ  उहाँले आफ्नो स्वास्थ्यको भन्दा पहिले मेरो कविताको कुरा पो गर्नु भएछ  भन्नुभएछ यसपटकका मधुपर्कमा मैले युवाकवि तोयाको मिठो कविता पढें  देवकुमारी दिदी छक्क  पछि मातृका बाबु नामक किताबको भूमिकामा पनि यो सन्दर्भ उल्लेख गरिएको थाहा पाएँ   
	भाषासेवी महानन्द सापकोटासँगका सम्झनाहरू पनि उत्तिकै मूल्यवान छन् मेरा लागि  उहाँ मलाई आफ्नै छोराछोरी जस्तै माया गर्नुहुन्थ्यो  म हरेक साता उहाँको घरमा पुग्थें किनभने त्यहाँ उहाँको सानो पुस्तकालय थियो  घन्टौं बसेर उहाँको निजी पुस्तकालयमा मैले थुप्रै किताबहरू पढेको छु मैले  पुरानो हवाई फिल्डमा उहाँको घर  
	थियो  उहाँकै छेउ केदारमान व्यथितको घर थियो  पारिपट्ट िचाहिँ देवकुमारी दिदीको घर  खासगरि म महानन्द गुरुको स्वाभावबाट निकै प्रभावित थिएँ  उहाँ एकदमै सिम्पल कसैको पनि आलोचना नगर्ने बरु सक्दो अरूलाई अघि बढ्न प्रोत्साहन दिने स्वभावको हुनुहुन्थ्यो  नेपाली भाषा साहित्यको उत्थानका लागि लाग्नुपर्छ भनिरहनु हुन्थ्यो   को एउटा दिन उहाँसँगै झापाको साहित्यिक कार्यक्रम गएको क्षण अझै याद आउँछ  बाफ रे  मान्छे त यतिसारो उर्लेको हैन   
	 वर्षमै जागिरे भएको हुँ म  डेरामा दुई बहिनी र भाइ पनि बस्थे  रिक्सा चढेर कलेज गएका दिनहरू साँच्चिकै रमाइला थिए  मेरा साहसी स्वभावका कारणले हो या कुन्नि स्नातक उतीर्ण गरिसकेपछि चाहिँ बालकृष्ण सरले मलाई तिमी पत्रकारिता पढ्न दिल्ली जाऊ निकै राम्रो हुन्छ भन्नु हुन्थ्यो  अनि बेलाबेला तिमी इन्दिरा गान्धीजस्तै हुनुपर्छ भन्नु हुन्थ्यो  तर म आमाको कारण दिल्ली जान सकिनँ सुनसरीमा खेतीपाती थियो आमालाई सघाउन हप्तामा दुईपटक म घर पुग्थें  बरु त्यसको केही वर्षपछि  मा म जागिर सहित काठमाडौं आएँ  त्यसपछि अर्को यात्रा सुरु भयो   
	 
	
"
