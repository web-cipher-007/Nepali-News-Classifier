देश लेख्दै उन्नति"द्वन्द्वले उत्कर्ष चुमिरहेको बेला उनले फर्की आऊ शान्ति तिमी गीत लेखिन् राजनीतिले जनमन विभाजित पार्दै लगेको बेला सद्भावका फूलहरू ""
	द्वन्द्वले उत्कर्ष चुमिरहेको बेला उनले फर्की आऊ शान्ति तिमी गीत लेखिन् राजनीतिले जनमन विभाजित पार्दै लगेको बेला सद्भावका फूलहरू गीत कविता र उपन्याससमेत लेखेकी उन्नति शिला बोहराले पछिल्लोपटक भने देशको गीत लेखेकी छन्  नेपाल संगीत नाट्य प्रज्ञा प्रतिष्ठानका प्राज्ञसभा सदस्यसमेत रहेका शिलाले आफ्नो दसौं एल्बम धर्तीको सन्देश मा समसामयिक थिमतिर केन्दि्रत भएकी छन्   
	अहिले हामी भौतिक र भावनात्मक दुवै विचलित भएको अवस्थामा छौं दुई दर्जन कृतिका स्रष्टाले बिहीबारको भेटमा भनिन् सबैमा मै खाऊँ मै लाऊँ भन्ने भावना प्रबल हुँदै गइरहेको छ यस्तो अवस्थामा स्रष्टाले सकारात्मक चेतनाका लागि सन्देशमूलक काम गर्नुपर्छ  उनले वर्षेनि कृति निकाल्दै आएकी छन्  गत वर्ष मात्रै एक गीति एल्बमसहित दुइटा भीसीडी निकालेकी थिइन्  यसपटक मुख्य गरी माटो र धर्ती को थिममा केन्दि्रत भएकी छु बिहीबार सार्वजनिक हुने एल्बमबारे उनले भनिन् यसका विशेष कारणहरू छन्  
	पहिलो कारणको रूपमा उनले राष्ट्रियताको सवाललाई पेस गरिन्  देशले नागरिकलाई पहिचान दिन्छ तर उनका अनुसार अहिले देशको महिमाप्रति भने नागरिक स्वयंले बेवास्ता गर्ने संस्कृति विकास भइरहेको छ  
	यो निकै गम्भीर कुरा हो  वषर्ीया शिलाले भनिन् त्यही भएर यसपटक देशको महिमा गीत समेटेकी छु  देशको अर्थ भौतिक र भावनात्मक दुवै हुने औंल्याउँदै उनले प्रकृतिलाई ध्वंस गरेर नयाँ निर्माण गर्ने प्रवृत्तिमाथि पनि लेखेकी छन्   
	बाग्लुङमा जन्मेर भैरहवामा हुर्केकी उनी कुराकानी क्रममा सामाजिक कुरीतितिर पनि  
	मोडिइन्  मन्दिर पसेकै निहुँमा पानी छोएकै कारण कुटपिट गर्ने र दिसा खुवाउनेजस्ता घटना पत्रपत्रिकाहरूमा अझै आई नै रहेका छन्  यस्तो बेला कोरा प्रेमको मात्रै गीत लेखेर हुन्न उनले भनिन् त्यही भएर छुवाछूत र मानवताको सन्दर्भमा पनि यसपटक काम गरेको छु  युवाहरू बिदेसिएको सन्दर्भदेखि भाइचारा शान्ति र सद्भावसम्मको विषयमा उनी केन्दि्रत भएकी छन्  यी गीतहरू लेख्न अलिक लामो समय लाग्यो उनले भनिन् अरू गीत र थिम केन्दि्रत लेखन फरक हुँदा ेरहेछ  थिम केन्दि्रत गीतमा अलिकति पंक्ति गडबड हुन गयो भने अनर्थ हुन्छ र त्यसले पार्ने नराकात्मक असरको मात्रा पनि ठूलो हुन्छ   
	गीतकारको छवि बनाए पनि कुनै बेला शिला लुकीलुकी गीत गाउँथिन्  भैरहवाको पक्लिहवा हाई स्कुल पढ्दा तारादेवीको गीत नौ सय खोला तरेर गाएर पुरस्कारसमेत पाएकी उनले केही वर्षअघि आफ्नै स्वरको एकल एल्बमसमेत निकालेकी थिइन्  त्यतिबेला अहिलेको जस्तो सजिलो कहाँ थियो र  महिला गीतकार संघकी संस्थापक अध्यक्षसमेत रहेकी उनले भनिन् गीत गाउँदै हिँड्ने छोरीचेलीको बिहे गर्न गार्हो हुन्छ भन्ने मान्यता थियो  अहिले सजिलो छ   
"
