काठमान्डुविरुद्ध अर्को विद्रोहको तयारी"काठमान्डु  जाडोमा हिटर
र गर्मीमा एसी चलाउँछ
पसिनाको गन्ध नै थाहा हुँदैन उसलाई  ""
	काठमान्डु  जाडोमा हिटर  
	र गर्मीमा एसी चलाउँछ  
	पसिनाको गन्ध नै थाहा हुँदैन उसलाई  
	त्यसैले ऊ  पसिना बगाउनेलाई हेप्छ  
	तिमी जेसुकै भन  काठमान्डुलाई म  
	छातीमा बोक्नै सक्दिनँ 
	बरु सहरदेखि  हजारौं माइल टाढा  
	गाउँको यही आरु र नासपातीको बोटमुनि बसेर  
	काठमान्डुविरुद्ध  
	अर्को विद्रोहको तयारी गर्दै छु  
	युवा कवि फूलमान वल पहिलो एकल कविता वाचनमा विद्रोही देखिए  उनी काठमान्डुविरुद्ध कवितामा उत्रिएपछि राजधानीले मोफसललाई हेपेको ठान्ने दाङबासी साहित्य अनुरागीहरूले गडगडी ताली बजाए  फूलमान झनै जोसिएर कविता वाचन गर्न थाले  
	मदानी साहित्य समूहले शनिबार घोराहीमा गरेको कवि फूलमान र महाभारतकी मैच्याङ कार्यक्रममा श्रोताहरूले कवितासँग विद्रोह र भावुकता मिसाए  कविता सुन्न काठमाडांैबाट कविगीतकार रमेश क्षितिज पनि आएका थिए  वलका कविताले मलाई निकै बेचैन बनाए  किड्नी बेच्नेहरूको कथा र दोस्रो जुनी कविताले तरंगित पारिरहेको छ उनले भने हामी बाँचेको समयको प्रतिविम्ब कवितामा हुनुपर्छ  त्यो कुरा वलका कवितामा छ  
	फूलमानले प्रेम र किड्नी कविता दोहोर्याएर सुनाए  जीविका चलाउन किड्नी बेच्न बाध्य काभ्रेको होक्से गाउँबासीको पीडा समेटिएको कविताले श्रोताहरूलाई गम्भीर बनायो 
	पर्ख  मद्रासबाट  
	हाम्रो आप्पालाई त फर्किन देऊ  
	किड्नी बेचिल्याएको पैसाले  
	हामी पनि  घरको छानो फेर्नेछौं  
	र म पनि तिमीलाई  
	बुट्टे रुमाल किनिदिनेछु  
	बुट्टे रुमाल  
	समीक्षक टीकाराम उदासीले नेपाली समाजका लुकेका र छुटेका पक्षलाई कवितामा उजागर गरिएको बताए  वलका कवितामा तामाङ समुदायको संस्कार संस्कृति र इतिहास जीवित छ आदिवासी जनजापतभित्रको लुकेको पाटो बाहिर आएको छ उनले भने यी कविता उपेक्षितहरूका आवाज हुन्   
	केएल पीडित र वसन्त विवश आचार्यले पनि फूलमानका कवितामा सबाल्टर्न अर्थात् समाजका दोस्रो दर्जाका आवाजलाई सशक्त ढंगले प्रस्तुत गरिएको उल्लेख गरे   
	फूलमानले महाभारतकी मैच्याङ कविता संग्रहमा समेटिएका र केही अप्रकाशित डेढ दर्जन कविता वाचन गरेका थिए  
	 
	
"
