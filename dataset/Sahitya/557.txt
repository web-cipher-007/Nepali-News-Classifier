 महिला हिंसाविरुद्ध चित्रहिंसा पुरुषबाट मात्रै हुन्छ  चित्रकार विधाता केसीको कला नियाल्दै एकजना युवकले यसरी प्रश्न गरे  "
	हिंसा पुरुषबाट मात्रै हुन्छ  चित्रकार विधाता केसीको कला नियाल्दै एकजना युवकले यसरी प्रश्न गरे  उनीसँगै आएकी युवतीले हुँदैन भन्ने जवाफ फर्काइन्  उनले पुरुषवादी सोच भएकाले मात्रै हिंसा निम्तिने तर्क दिइन्  नक्सालस्थित ललितकला प्रज्ञा प्रतिष्ठानमा मंगलबार महिला हिंसाविरुद्ध चित्रकला प्रदर्शनीमा यी दुई युवायुवतीले चित्रसँग हिंसाको पाटो कोट्याउँदै थिए  अन्तर्राष्ट्रिय स्तरमा महिला हिंसाविरुद्धको  दिने अभियान चलिरहेको बेला प्रतिष्ठानले सामाजिक अध्ययन अनुसन्धान परिषद् सोरेकसँग मिलेर चित्रकला प्रदर्शनी गरेको छ   
	एकदिने कार्यशालामा  जना महिला चित्रकारले सहभागी भई तयार पारिएका सिर्जना प्रदर्शनीमा राखिएका छन्  मंगलबार चित्रकलामा सहभागी महिलामध्ये तीनजनालाई मास्टर तेजबहादुर चित्रकार स्मृति पुरस्कार प्रदान  
	गरियो  प्रतिष्ठानकी लोक कला विभाग प्रमुख शारदा चित्रकारले बुबाको नाममा पुरस्कार प्रदान गरेकी हुन्  चित्रकार एरिना ताम्राकारले  हजार रुपैयाँको सर्वोत्कृष्ट विद्याता केसी र आर्या राजभण्डारीले  हजार रुपैयाँको उत्कृष्ट पुरस्कार पाए  उनीहरूलाई महिला बालबालिका तथा समाज कल्याण मन्त्री ऋद्धिबाबा प्रधानले पुरस्कार हस्तान्तरण गरिन्  महिला हिंसाविरुद्धको चित्रकला प्रदर्शनी भनिए तापनि चित्रले महिलाको परम्परागत अवस्था विशेषता र चरित्रमाथि मात्रै बढी केन्दि्रत भएको देखिन्छ  औं शताब्दीसम्म आइपुग्दा पनि महिला मुक्तिका लागि संघर्ष गर्नुपरेकाले यस्ता भावका चित्र कोरिनु स्वाभाविक रहेको विद्याताले बताइन्  पातका नसामा आफ्नो कलाको पहिचान बनाएकी उनले सौन्र्दयका रूपमा नारीलाई हेर्ने परम्परा अझै समाजमा जीवित रहेको सुनाइन्  यही भाव झल्काउन उनले नारी शरीरभरि फुलैफूलका बुट्टा कोरेकी छन्  त्यस्तै एरिनाले चाहिँ महिला हिंसा रोक्ने उपाए चित्रमार्फत देखाउन खोजिन्   
	तेस्रो आँखा शीर्षक राखिएको उनको चित्रले बाहिर जे देखिन्छ त्यसको पछि नलागी आन्तरिक मनले सोच्ने शक्ति विकास गरे महिला हिंसामा फस्ने सम्भावना निकै न्यून रहने बताउँछ  हिंसामा पर्नुको कारण अरूको छिट्टै विश्वास गर्नुले पनि हो एरिनाले भनिन्  आर्याको चित्रले चाहिँ समस्याको समाधान खोजेको पाइन्छ  सिक्रीले बाँधिएकी नारी विस्तारै फूलको माला लगाउन थालेको दृश्य कलात्मक र सन्देशमूलक छ  सिक्री फूलमा परिणत हुनुको अर्थ समाज विस्तारै परिवर्तन हुँदै छ भन्ने संकेत गर्नु  
	हो  अरुणा हिङमाङको चित्रमा नारी विद्रोहको झल्को पाइन्छ  सूर्य र उडिरहेको चरा छुन पर्खाल भत्काएर पाइला अघि बढ्दै गरेको आकृतिले नारी स्वतन्त्रताको अपिल गर्छ   
	कुर्चीदास गुप्ता दिपना शर्मा चन्दा श्रेष्ठ अनिता खनाल रत्न राजोपाध्याय प्रमिला बज्राचार्य सम्झना राजभण्डारी सुधा राजोपाध्याय मुना भडेल लगायतका सिर्जनामा नारी कुनै न कुनै हिंसाले कुण्ठित अवस्था दर्साउँछ  रुकमणि धितालको चित्रले भने महिलाको प्रजनन् अधिकार र पितृसत्तात्मक सोचको अन्तरद्वन्द्व प्रस्ट्याएको पाइन्छ  छोरी जन्माउँदै गरेकी आमा एकातिर खुसी छन् भने अर्कोतर्फ पुरुष पात्र छाया बनेर त्रासपूर्ण भाव झल्काएको आकृतिमा देख्न सकिन्छ  महिला अधिकारकर्मी पदमनी प्रधानांगले महिला हिंसाको प्रकृति फेरिँदै गएको बताइन्  नेपाल सरकारको प्रधानमन्त्री कार्यालय तथा मन्त्रिपरिषद्ले गरेको अनुसन्धानमा  प्रतिशत महिला हिंसामध्ये  प्रतिशत भावनात्मक  प्रतिशत शारीरिक  प्रतिशत यौनिक र  प्रतिशत आर्थिक रूपमा हिंसा भएको तथ्यांक पदमनीले खुलाइन्  त्यस्तै प्रतिष्ठानका कुलपति किरण मानन्धरले महिला हिंसाको निर्मूलनमा कलाको माध्यम प्रयोग गर्दा बदलिँदो समाज र घटनामा समेत ध्यान दिनुपर्ने बताए  उनले परम्पराभन्दा हिंसाको प्रकृति बदलिएकोले त्यसको रचनात्मक र सन्देशमूलक प्रस्तुतिमा कलाकारले नयाँ सिर्जना अपनाउनु आवश्यक रहेको सुनाए  कलाले छिट्टै जनमानसमा सन्देश पुर्याउँछ उनले भने त्यसैले कलाकारको सिर्जना पनि वातावरणअनुसार फरक हुनुपर्छ  एक सातासम्म जारी रहने चित्रकला प्रदर्शनीमा  हजारदेखि  हजार रुपैयाँसम्मका चित्र छन्   
"
