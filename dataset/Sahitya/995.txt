"""दार्जिलिङले गर्छ अब"""कुनै समय दार्जिलिङ नेपाली भाषा र साहित्यका केन्द्रजस्तै थियो  धेरै नेपाली साहित्यिक आन्दोलनहरूसित दार्जिलिङको नाम जोडिएर आउँछ  लामो समय सुस्तता छाएको यहाँका अगुवा साहित्यकार तथा बौद्धिक जमात फेरि नेपाली भाषा र साहित्यको प्रवर्द्धनका लागि कम्मर कसेर लागेका छन् "
	कुनै समय दार्जिलिङ नेपाली भाषा र साहित्यका केन्द्रजस्तै थियो  धेरै नेपाली साहित्यिक आन्दोलनहरूसित दार्जिलिङको नाम जोडिएर आउँछ  लामो समय सुस्तता छाएको यहाँका अगुवा साहित्यकार तथा बौद्धिक जमात फेरि नेपाली भाषा र साहित्यको प्रवर्द्धनका लागि कम्मर कसेर लागेका छन्  विगतमा साहित्यिक आन्दोलनमा दार्जिलिङको जुन स्थान थियो  आज त्यो छैन साहित्यकार डा जीवन नाम्दुङले भने मुर्झाएको साहित्यलाई एकपटक पुनः ब्युँताउने प्रयत्न भइरहेको छ   
	राङभाङ समवाय साहित्य सदन नागरिक र्फम दार्जिलिङले आइतबार गरेको अन्तर्राष्ट्रिय स्तरको साहित्यिक सम्मेलनका वक्ताहरूले दार्जिलिङलाई विगतको अवस्थामा फर्काउन जरुरी रहेको धारणा राखे  कुनै समय दार्जिलिङले आज गरेको कुरा नेपालले भोलि गर्छ भनाइ यता प्रचलित थियो  समय ठीक उल्टिएको छ कवि तथा गीतकार मदन ओझाले भने आज नेपालले जे गरिरहेको छ दार्जिलिङ भोलि मात्रै बुझ्ने अवस्था आएको छ  उनका अनुसार नेपालबाट अझै सिक्न धेरै छ   
	अर्का साहित्यकार प्रेम प्रधानले पनि दार्जिलिङमा विगतको साहित्यिक क्रियाकलाप तुलानात्मक रूपमा मुर्झाएको स्विकारे  तर पूरै सुस्ताएको चाहिँ छैन उनी आशावादी देखिए केही न केही प्रयत्न त भइरहेकै छन्  राङभाङ समवाय साहित्य सदनका सचिव सुकराज दियालीले विगतको सहर केन्दि्रत साहित्यिक गतिविधि अब विकेन्दि्रत भएको जनाए  पहिला दार्जिलिङ सहरले मात्रै भाषा र साहित्य बचाइराखेको थियो उनले भने अहिले गाउँ केन्दि्रत बनेको छ  उनले दार्जिलिङका गाउँहरू साहित्यिक पर्यटनको गन्तव्य बन्दै गएको समेत दाबी गरे   
	समारोहमा साहित्य सदनले दार्जिलिङ सिक्किम र मणिपुरका सर्जकहरूलाई सम्मानित समेत गरेको थियो  साहित्यकार जीवन नाम्दुङलाई उनको पछिल्लो कविता कृति समारोह समारोहमा का लागि यस वर्षको मानवीर बराइली साहित्य स्मृति पुरस्कार पनि दिइयो  यो पुरस्कार प्राध्यापक तेजमान बराइलीले स्थापना गरेका हुन्  त्यस्तै सिक्किमका लेखक वीरभद्र कार्की ढोलीलाई पछिल्लो संस्मरणात्मक कृति सम्भिएर उनीहरूलाई का लागि शान्तिदेवी सुब्बा साहित्य स्मृति पुरस्कार दिइयो  यो पुरस्कार अनिल प्रधानले आफ्नी आमाको स्मृतिमा स्थापना गरेका हुन्  तीन दशकदेखि कविता र गीत लेखनमा सक्रिय मदन ओझालाई डा डिल्लीराम तिम्सिना साहित्य स्मृति पुरस्कार र मणिपुरकी नेपालीभाषी गायिका सरिता गजमेरलाई खेम सुब्बा सांगीतिक प्रतिभा पुरस्कार प्रदान गरियो  यो पुरस्कार नागरिक र्फमका दिवंगत संगीतकार खेम सुब्बाको नाममा उनका दाजु पीआर सुब्बाले स्थापना गरेका हुन्   
	पुरस्कार पाएपछि भावुक बनेकी गजमेरले सिंगो नेपाली समुदायप्रति आभार प्रकट गरिन्  उनले दार्जिलिङले यसरी सम्मान गर्ला भनेर जीवनमा कहिल्यै कल्पना गरेको बताउँदै काम गर्दै जादा एकदिन सबैले यो अवसर पाउने अनुभव सुनाइन्  उनले केही नेपाली र मणिपुरे गीत पनि सुनाइन्  कार्यक्रममा नेपाल तथा भारतका  अखबार टीभी र रेडियोका पत्रकारलाई सामूहिक सम्मान पनि गरिएको थियो  झापाको कञ्चनजंगा एफएमका प्रबन्धनिर्देशक चन्द्र भण्डारी असमका कवि भविलाल लामिछाने सिक्किममा कवि भवानी घिमिरे स्थानीय पत्रकार मैतराज राना लगायतले पनि भाषा साहित्यको श्रीवृद्धिमा दार्जिलिङको योगदानको चर्चा गरे   
	 
	 
"
