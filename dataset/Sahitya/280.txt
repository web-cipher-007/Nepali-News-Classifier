बोस्टनमा साहित्य साँझ"अचेल टिकटमा कविता कन्सर्ट या एकल कविता वाचनको लहरै आएको छ  यो लहरले प्रवासमा रहेका नेपालीलाई पनि छोएको छ  अमेरिकाको बोस्टनमा सक्रिय साहित्यिक समूह सिर्जना उत्सव ले पनि नियमित एकल रचना वाचन थालेको छ ""
	अचेल टिकटमा कविता कन्सर्ट या एकल कविता वाचनको लहरै आएको छ  यो लहरले प्रवासमा रहेका नेपालीलाई पनि छोएको छ  अमेरिकाको बोस्टनमा सक्रिय साहित्यिक समूह सिर्जना उत्सव ले पनि नियमित एकल रचना वाचन थालेको छ हालै साहित्यकार गोविन्द गिरी प्रेरणाको कविता वाचन सम्पन्न भएको आयोजकले बताएको छ  सर्जकसँग एक साँझ शृंखला प्रेरणाको रचनाबाट सुरु गरिएको हो  साहित्य कला र संगीतसँग सम्बन्धित व्यक्तिहरूको सम्मानमा आयोजित शृंखलामा अमेरिकाको वासिङ्टन डिसीमा बसोबास गर्दै आएका प्रेरणाले आफ्नो लेखन यात्राका रोचक सन्दर्भसमेत सुनाउँदै एक दर्जन कविता प्रस्तुत गरेको कार्यक्रमका संयोजक गोर्वद्धन पूजाले विज्ञप्तिमा जनाए  कार्यक्रममा ग्रेटर बोस्टन नेप्लिज सोसाइटिजका अध्यक्ष मिलन गुरुङ र पशुपतिनाथ बुद्ध फाउन्डेसनका अध्यक्ष विष्णुमणि आचार्यले पनि वाचन सघाएका थिए  अमेरिका प्रवासकै साहित्यकार महेश्वर पन्त शिव गौतम दिनेश राजभण्डारी भारती गौतम गोवर्द्धन सुरेश वाग्ले दीपा राई पुन ममता कर्माचार्य अनु शाह लक्ष्मण कट्टेल विष्णुमाया परियार मधुकर अधिकारी भुवन गुरुङ आँसुलक्ष्मी राजभण्डारी ज्ञानप्रसाद शर्मा अजय आचार्य लगायतले आआफ्ना रचना वाचन गरेको गोर्वद्धनले बताए  अब टिकटमै कार्यक्रम गर्ने योजना बनिरहेको छ गोवर्द्धनले भने  उनले कार्यक्रमको आम्दानी बोस्टनमा नेपाली सामुदायिक भवन निर्माण अभियानमा लागिपरेको पशुपतिनाथ बुद्ध फाउन्डेसनलाई जाने बताए   
"
