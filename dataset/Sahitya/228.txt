लेखक भेट्न लाइनमा"खैरो रंगको पोसाकमा उनी पावरवाला चस्मा घरीघरी सर्काउँदै उनी एजुकेसनल बुक हाउसको स्टलमा पसेका के थिए उनलाई घेर्नेको ओइरो ह्वात्तै बढ्यो ""
	खैरो रंगको पोसाकमा उनी पावरवाला चस्मा घरीघरी सर्काउँदै उनी एजुकेसनल बुक हाउसको स्टलमा पसेका के थिए उनलाई घेर्नेको ओइरो ह्वात्तै बढ्यो  प्रकाशकले हातमा थमाइदिएको फूलगुच्चा टेबलमा राखेर उनी पाठकका हातहातमा रहेको कृतिमा हस्ताक्षर गर्न थाले   
	अभिनेता हरिवंश आचार्यको आत्मवृत्तान्त चिना हराएको मान्छे का लागि हस्ताक्षर कुरिबस्नेको लर्कै थियो  राजधानीको भृकुटीमण्डपमा जारी  औं बृहत् पुस्तक तथा शैक्षिक प्रदर्शनी यतिबेला पाठकलेखकको भावनात्मक अन्तरक्रियाको थलोजस्तै बनेको छ  दिनहुँ नयाँनयाँ किताब लोकार्पणसँगै आफूले मन पराएका लेखकको हस्ताक्षरमै किताब लिने शृंखलाका कारण दर्शक भीड पनि बढ्दै छ  बुधबार दिउँसो हरिवंश आचार्य अमर न्यौपाने शारदा शर्मा ब्रजेश र उमा सुवेदी आआफ्ना कृतिमा हस्ताक्षरका लागि उपस्थित थिए  पाठकहरू हस्ताक्षरसँगै तस्बिर पनि खिच्थे केही भलाकुसारी गर्न चाहन्थे  हास्य अभिनयमा स्थापित छविसमेत बनाइसकेका कारण पाठकहरू हरिवंशको कृतिका लागि ठेलमठेल गरिरहेको देखिन्थ्यो  
	हरिवंशचाहिँ थोरै बोल्ने कोसिस गर्थे  जीवनमा धेरै फ्यानसँग तस्बिर खिच्ने र अटोग्राफ दिने काम गरियो हरिवंशले भने तर लेखक बनेर पाठक बटुल्दाको आनन्दचाहिँ अर्कै महसुस हुँदो रहेछ  पुस्तक पढिसकेका केही पाठकचाहिँ प्रतिक्रिया दिन र तस्बिर खिच्न मात्रै पनि आएका थिए  अहिले के गर्दै हुनुहन्छ  कसैले पाठकको हुलबाट हरिवंशलाई सोधे  फिल्मको तयारीमा छु हरिवंशले भने छिट्टै देख्न पाउनुहुने छ  सँगै बसेकी हरिवंशकी पत्नी रमिलाले पनि केही पाठकको आग्रहलाई हस्ताक्षर गरेर चित्त बुझाएकी थिइन्   
	 
	पैरवी प्रकाशनको स्टलमा उपन्यासकार ब्रजेशले पनि आफ्नो यायावर उपन्यासको हस्ताक्षरमा थिए  मदन पुरस्कार विजेता अमर न्यौपानेले उपन्यास सेतो धरती मा पाठकहरूमाझ हस्ताक्षर गरिहँदा अनुभव पनि सुनाइरहेका थिए  जति पुरानो भयो उति नै कृतिको माग बढ्दै गएको अनुभव भएको छ उनले भने  लेखिका शारदा शर्माले पनि आफ्नो पछिल्लो उपन्यास ताप को हस्ताक्षरसँगै पाठकसँग प्रत्यक्ष भेटघाट गरिन्   
	पहिलो प्रयासको रूपमा भर्खरै तोदा सार्वजनिक गरेकी उमा सुवेदीले प्रदर्शनीमा पाठकको प्रतिक्रिया पाउने भएकाले पछिल्ला कृतिहरूमा सुधार ल्याउन सहयोग पुग्ने विचार राखिन्  पाठक र स्रष्टाको प्रत्यक्ष साक्षात्कार भएकाले प्रदर्शनीको रौनक लोभ लाग्दो बनेको आयोजकको दाबी छ  प्रदर्शनी शनिबारसम्म जारी रहनेछ  
"
