तराई कथामा उपन्यास"दोस्रो जनआन्दोलनको केही वर्षपछि तराई पनि तात्यो  धनजनको क्षति भयो  योसँगै तराईका अनेकौं मुद्दाहरु सतहमा आए  यस्तो अवस्था बन्यो कि जीवनका ससाना पक्ष पनि जटिल बन्दै गए  ""
	दोस्रो जनआन्दोलनको केही वर्षपछि तराई पनि तात्यो  धनजनको क्षति भयो  योसँगै तराईका अनेकौं मुद्दाहरु सतहमा आए  यस्तो अवस्था बन्यो कि जीवनका ससाना पक्ष पनि जटिल बन्दै गए  प्रेम सद्भाव र सहकार्य टुट्न थाल्यो  रंगकर्मी रमेशरञ्जन झाले यिनै पक्षहरु समेटेर तीन वर्षअघि मैथिली भाषामा नाटक लेखे सङोर  यही उपन्यासको नेपाली संस्करण उमस बुधबार सार्वजनिक गरियो   
	उमस भनेको गर्मीपछि उत्पन्न हुने अन्तरताप या छटपटी हो किताब लोकार्पण समारोहमा रमेशले भने तराई आन्दोलनको पृष्ठभूमि यसपछि उत्पन्न अन्तरताप र छटपटी समेटेर उपन्यास लेखेको हुँ  एमाओवादी अध्यक्ष पुष्पकमल दाहालले बत्तीसपुतलीस्थित शिल्पी थिएटरमा किताब लोकार्पण गरेका हुन्  अध्यक्ष दाहालले रमेशरञ्जन नाटक लेखन मञ्चन निर्देशनदेखि कविसम्मको छवि बनाएका बहुआयमिक व्यक्तित्व रहेको उल्लेख गर्दै जनयुद्धपछिको मिथिला समाजलाई जीवन्त रूपमा किताब उतारिएको दाबी गरे  उनले सशस्त्र युद्धपछि समाजमा त्यसको विकृत पक्षको रूपमा थुप्रै ससाना सशस्त्र समूहहरु निर्माण हुने र तिनले समस्या उब्जाउने बताउँदै उपन्यासमा त्यस्ता विषयलाई पनि उठाइएकोमा रमेशले धन्यवाद दिए   
	उपन्यासमाथि निनु चापागाईं रामचन्द्र झा मात्रिका पाखेरेल रमेश भट्टराई बलराम तिमिल्सिना लगायतले टिप्पणी गरे  मिथिला क्षेत्रको राजनीतिक सामाजिक पक्षको गम्भीर कलात्मक प्रस्तुति उपन्यासमा पाएँ रामचन्द्रले भने  निनुले चाहिँ मधेस मुद्दामा धेरै लेखकले कलम चलाएको भए पनि त्यही समाजलाई मिहीन ढंगले बुझेको आधिकारिक साहित्यको रूपमा रमेशको उपन्यास रहेको दाबी गरे   
"
