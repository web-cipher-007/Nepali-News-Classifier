कोरियन टीभीमा लक्ष्मीलामो समयदेखि कोरियाको एमडब्लु टीभीमा कार्यरत डम्बर सुब्बाले नेपाली श्रमिकहरूको कथाव्यथालाई क्यामेरामा कैद गर्दै आएका छन् "
	लामो समयदेखि कोरियाको एमडब्लु टीभीमा कार्यरत डम्बर सुब्बाले नेपाली श्रमिकहरूको कथाव्यथालाई क्यामेरामा कैद गर्दै आएका छन्  कहिले नेपाली श्रमिकले कोरियामा पाएको दुःखबारे त कहिले कोरियन केटासँग बिहे गरेर उतै पुगेकी नेपाली चेली घरेलु हिंसाको सिकार हुनुपरेको सन्दर्भ टीभीमा उठाएर नेपाली कामदारमाझ उनी चर्चामा आइरहन्छन्  यसपटक भने उनले नेपाली गाउँबस्तीकै सन्दर्भलाई एमडब्लु टीभीसम्म पुर्याउँदै छन्   
	दुई दशकदेखि कोरिया बस्दै आएका उनी बिदा मनाउन हालै नेपाल आउँदा धरानमा एउटी चेली भेटिइन् जो झमककुमारी घिमिरेजस्तै खुट्टाले लेख्छिन् किताब निकाल्छिन् र गुमनामझैं बाँसको कटेरोमा दिनचर्या बेर्होछिन्  सुन्दै जाँदा उनको कथा निकै मार्मिक लाग्यो एमडब्लु टीभीको नेपाली संयोजक समेत रहेका उनले भने उनको कथाव्यथा संघर्ष र पूरा हुन नसकेका इच्छाहरू खिचेर लान पाए बाहिरी दुनियाँका लागि निकै मन छुने सन्दर्भ हुन्छ भन्ने लागेर वृत्तचित्र बनाएका हौं   मिनेटको लक्ष्मी वृत्तचित्रका लागि उनलाई शशिशेखर घिमिरेले सघाएका छन्   
	धरान गैरीगाउँमा बहिनी सरस्वतीसँग बस्दै आएकी लक्ष्मीका दुवै हातखुट्टा चल्दैनन् जेनतेन खुट्टाले लेख्छिन्  सबलाङ्ग जन्मे पनि  महिनापछि नै हातखुट्टा नचल्ने भएपछि छाडेर आमा अन्यत्रै गएकी थिइन् बुबाले पनि सौता हाले  बहिनीको सहायतामा  कक्षासम्म पढेकी उनी त्यसपछि अघि बढ्न सकिनन्  आफ्ना दुःख पीडाजन्य अनुभूतिलाई सँगालेर हालै गीत कविता र गजल संग्रह एकान्तमा सुवास निकालेकी उनी साहित्यकारको रूपमा स्थापित हुन चाहन्छिन्  एमडब्लु टीभीमा वृत्तचित्र देखाएर आएको आम्दानीले लक्ष्मीलाई सघाउने डम्बरको योजना छ  उनैले चलाएको अनलाइन टीभी नेपाली कोरिया डटकमबाट पनि उनले अभियान चलाउनेछन्   
	 
	 
	 
"
