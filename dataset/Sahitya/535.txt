जापानीले जे देखेअकिरा ताकाहासी धेरै पहिले नेपाल आउन चाहन्थे  "
	अकिरा ताकाहासी धेरै पहिले नेपाल आउन चाहन्थे  जब प्लेनको टिकट किने त्यहीबेला नेपालमा थाई एयरलाइन्सको विमान दुर्घटना भयो र जापानका सबै सञ्चारमाध्यममा नेपालको एयरपोर्टमा राडर पनि छैन भन्ने प्रचार भयो  उनको नेपाल यात्रा पनि रोकियो  चार वर्षअघि आफ्नै बुबासँग जोडिएको पुरानाका नाताका कारण जब सुरेन्द्र शाक्यमार्फत उनी नेपाल आए त्यसयता उनी आठौंपटक यो हिमाली भूमिमा ओर्ले तस्बिर खिचे जापानमा ठूलो प्रदर्शनी गरे  केही वर्षअघि नेपालसम्बन्धी तस्बिर प्रदर्शनी उद्घाटन गरेका पूर्वराजदूत डा गणेश योञ्जनलाई साक्षी राखेर तिनै ताकाहासीले बुधबार राजधानीको होटल सांगि्रलामा नेपाल घुम्दा तयार पारेका तस्बिर कृति हिमालयज प्याराडाइज फाउन्ड  
	सार्वजनिक गरे   
	पर्यटनमन्त्री रामकुमार श्रेष्ठले ताकाहासीको कृति लोकार्पण गर्दै यस्ता कृतिले मुलुकबाहिर नेपाललाई प्रवर्द्धन गर्न निकै सघाउ पुर्याउने दाबी गरे   वर्षे ताकाहासीले चाहिँ केटीको स्कर्ट र केटाको भाषण जति छोटो उति नै राम्रो भन्ने चर्चित जापानी भनाइ दोहोर्याउँदै नेपाल घुम्दाको रोचक अनुभवहरू सुनाए   
	म अहिले पनि सेतो हिमालको पृष्ठभूमिमा राताम्मे पुनहिलको गुराँस सम्भिरहेको छु उनी भावुक भए संसारका सबै मान्छे एकपटक त्यहाँ पुग्नैपर्छ भन्छु म  यसपछि उनले अपर मुस्ताङलाई धर्तीको स्वर्गको रूपमा बयान गरे  यो बुढ्यौलीमा पनि  हजार मिटर अग्लो नेपाली हिमाल चढ्दै हिँड्दाको अनुभव बताइरहँदा उनको अनुहार उत्साहले चम्केको थियो   
	उनीसँगै यात्रारत अर्का जापानी पदयात्री माचही सिजुओ पनि आफ्नो अनुभव सुनाउन भ्याए  उनले गोसाइँकुण्ड र लामटाङ यात्राकै क्रममा  औं जन्मदिन मनाएको अनुभव सुनाउँदै नेपाली आतिथ्यको प्रशंसा गरे   
	पुस्तकबारे पूर्वराजदूत केदारभक्त माथेमाले पनि बोलेका थिए   
	 
	 
	 
"
