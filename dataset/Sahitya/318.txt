नारी चित्रकारको सिर्जना शक्ति"पछिल्लो समय नेपाली चित्रकारले लोक फ्युजनदेखि समसामयिकसम्मका विधामा अनेकौं प्रयोग गरिरहेका छन्  नक्सालस्थित नेपाल ललितकला प्रज्ञा प्रतिष्ठानमा जारी सिर्जना शक्ति नामक प्रदर्शनीमा यस्तै प्रयोगहरू एकमुष्ट रूपमा हेर्न पाइन्छ ""
	पछिल्लो समय नेपाली चित्रकारले लोक फ्युजनदेखि समसामयिकसम्मका विधामा अनेकौं प्रयोग गरिरहेका छन्  नक्सालस्थित नेपाल ललितकला प्रज्ञा प्रतिष्ठानमा जारी सिर्जना शक्ति नामक प्रदर्शनीमा यस्तै प्रयोगहरू एकमुष्ट रूपमा हेर्न पाइन्छ   महिला कलाकार सहभागी प्रदर्शनीमा प्रतिष्ठानकै तीनदिने कार्यशालाअन्तर्गत सिर्जित कलाकृतिहरू राखिएका छन्   
	लोककला हस्तकला उडकट कन्टेम्पररी आर्ट परम्परागत कला लगायत विधामा नारी स्रष्टाहरूले आफूलाई अभिव्यक्ति गरेका छन्  रजनी सिंह मण्डलले लोककलामै फ्युजन शैली अपनाएकी छन्  शैलीमा समसायिकताको झल्को दिन खोजेकी भए पनि उनले चित्रमा पौराणिक चरित्रहरूलाई उभ्याएकी छन्  पानीको घैंटो बोकेकी राधाको कामुक दृश्य र पोखिएको पानी खाँदै गरेका कृष्णको आकृतिमार्फत उनले मिथिला समाजको राधाकृष्ण लीलालाई प्रस्ट्याउन खोजेकी छन्  मिथिला कलालाई व्यावसायिक बनाउन पनि रजनीले मौलिकतामा आधुनिक शैली मिसाएको दाबी गरिन्  परम्परागतको मूल्य अलिक कम पाउने भएकोले आफू फ्युजनतिर ढल्किएको उनले दाबी गरिन्  प्रतिष्ठानकी लोककला विभाग प्रमुख शारदा चित्रकारले फ्युजन गर्ने होडबाजीमा मौलिकता गुमाउन नहुने तर्क गरिन्   
	मोरङकी सरोजा डाँगीले चाहिँ समसामयिक शैलीमै नारी शक्तिलाई देखाउन खोजेकी छन्  उनले माकुराको जालोलाई समाजको बन्धनको रूपमा प्रस्तुत गर्दै बीचमा ठूलो भारी उचालेर संघर्ष गर्दै गरेकी नारीलाई चित्रण गरेकी छन्  बोटानिक चित्रकलामा विशेष छवि बनाएकी नीरा जोशी प्रधानले नारी जीवनलाई फूलको रेसासँग तुलना गरेकी छन्  ससाना रेसाहरू मिलेर सुन्दर फूल बनेजस्तै उनले नारीको जीवन पनि यही फूलझैं संवेदनशील हुने तर्क राखिन्  अरुणा हिङमाङको चित्रमा चाहिँ प्रकृति र नारीको अन्तरसम्बन्ध झल्किन्छ  सुनसरीकी अरिना लिम्बूले आमाको भोगाइलाई क्यानभासमा देखाएकी छन्  मैनबत्तीको झिनो उज्यालोमा दुई सन्तान काखमा च्यापिरहेकी आमाको चित्रले मुलुकका ग्रामीण नारीहरूको यथार्थ झल्काउँछ  
	परम्परागत कलाअन्तर्गत मण्डला बुद्ध गणेश लगायत धार्मिक विषयवस्तुमा कलाकारले आआफ्ना सिर्जना भरेका छन्  उडकट पि्रन्टमेकिङ पनि मन छुने छन्  विधाता केसीको उडकट कलाले समुद्री जीवन पद्धतिलाई चित्रण गरेको पाइन्छ  ढुंगा पानी माछाजस्ता ससाना आकृति उनको चित्रमा देख्न सकिन्छ   
	प्रदर्शनीमा हस्तकलाले धेरैको मन छोएको शारदाले बताइन्  चित्रभन्दा पनि हस्तकला किन्न बढी आउने उनको अनुभव छ  हातैले बुनेको ढाकाको जुत्ता मोतीका माला कपडा घर सजाउने विभिन्न सामग्री हस्तकला अन्तर्गत प्रदर्शनीमा राखिएका छन्  हुम्लाकी डम्फ बोहराले चराका प्वाँख कोलाज गरेर बनाएको चित्र पनि रोचक लाग्छ  घरको जिम्मेवारी र जागिरे जीवन दुवैलाई सम्हाल्दै काम गर्नुपर्ने हुँदा महिला कलाकारले गाह्रो छ प्रदर्शनीको उद्देश्यबारे शारदाले भनिन् त्यसैले उनले तीन दिने कार्यशाला गराएर उनीहरूको सिर्जना र भावनालाई कलामार्फत पोख्न थलो निर्माण गरेका हौं  प्रदर्शनीमा राखिएका अधिकांश चित्र दिमागभन्दा नि मनबाट कोरिएको भावनात्मक रहेको उनले दाबी गरे  प्रदर्शनी  गतेसम्म जारी रहनेछ  
	 
	 
"
