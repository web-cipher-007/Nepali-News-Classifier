लठ्याए राष्ट्रकविलेहिजो र आज जहिले सुने पनि उत्तिकै प्रभावशाली हुनु नै वास्तविक कलाको पहिचान हो  राष्ट्रकवि माधवप्रसाद घिमिरेले शुक्रबार पलेँटी उत्सवमा यसरी गीतको महत्त्व दर्साए  "
	हिजो र आज जहिले सुने पनि उत्तिकै प्रभावशाली हुनु नै वास्तविक कलाको पहिचान हो  राष्ट्रकवि माधवप्रसाद घिमिरेले शुक्रबार पलेँटी उत्सवमा यसरी गीतको महत्त्व दर्साए  संगीतकर्मी र गायकगायिकाबीच बसेर उनले आफ्नै गीत सुनेनन् मात्रै त्यससँग गाँसिएका रमाइला प्रसंग पनि सुनाए  
	उनलाई सहज बनाउन संगीतकार आभासले मध्यस्थकर्ताको भूमिका गरेका थिए   
	राष्ट्रकवि मञ्चस्थ हुनुअघि पहिलो चरणमा आभासले सन्  को दशकदेखि सुरु भएको नेपाली आधुनिक संगीत प्रारम्भिक चरणको चर्चा गरेका थिए अम्बर गुरुङको कालजयी गीत नौलाख तारा को स्मरण गर्दै  यो चरणमा शान्ति ठटाल गोपाल योन्जन अरुणा लामा फत्तेमान बच्चु कैलाश नातिकाजी तारादेवी नारायण गोपाल जस्ता संगीतकर्मीको नालिबेली समेटिएको थियो  हार्मोनियम प्रयोग गर्न नपाइने त्यो समयमा दार्जिलिङकी शान्तिले पहिलोपटक रेडियो नेपालमा हार्मोनियम बजाएको इतिहास चाखलाग्दो थियो  त्यसको साक्षी बनेको थियो शान्तिकै स्वर रहेको सम्हालेर राख गीत   
	नातिकाजी र फत्तेमानको वियोगान्त गीति शैलीको पनि चर्चा चल्यो  आधुनिक गीतसँगै नेपालको संगीत बिस्तारै चलचित्रतर्फ पनि लम्किन थाल्यो  परालको आगो मार्फत नेपाली चलचित्रले शान्तिकै रूपमा प्रथम महिला संगीतकार पाएको थियो  अरुणा लामालाई गायिकाको दर्जा दिलाउने त्यो चलचित्रको उडी जाऊँ भने म पन्छी होइन सुन्न पाएर पलेँटी श्रोताहरू नोस्टाल्जिक बनेका थिए  
	सन्  कै दशकमा डा राममान तृषित लगायतका गीतकारहरू पनि चम्किँदै थिए  पलेँटी प्रतिभा मीरा र सुरजले तिनै स्रष्टाहरूको विभिन्न गीत गाए   
	उत्सवको दोस्रो चरणमा  वषर्ीय राष्ट्रकविका गीत गुन्जिए  स्टेजमा कलाकारसँगै बसेर उनले आफ्ना गीतको चर्चा गरेका थिए  म गीत गुनगुनाएर लेख्छु गाउन सक्दिनँ उनले भने आत्मा हुँडलेर लेखिएका सिर्जना नै कालजयी हुने गर्छन्  मीरा र सुरजले राष्ट्रकविका शीतको थोपा लाग्दछ मलाई मलाई पनि लैजाऊ तिमी शिरको टोपी भुइँमा सधंै त तिमी उजेली झमझम पानी पर्यो गाउँछ गीत आजै र राति के देखें सपना सहित दर्जनजति गीत सुनाए  तीमध्ये आजभोलि देख्दिनँ म माथि राष्ट्रकविले रमाइलो प्रसंग सुनाए  उक्त गीत पहिलोपटक सुन्दा राष्ट्रकवि अचम्मै परेछन् र त्यसका संगीतकार नातिकाजीसँग गुनासो गरेछन् मेरो गीत त बरबाद पारेर गाएछन् नि  नातिकाजीले उल्टै भनेछन् कविज्यू गीत मात्रै होइन मेरो संगीत पनि खत्तम पारेछन्   
	बिगि्रएको गीतको प्रसंग जोड्दै राष्ट्रकविले आफ्ना रचना सही तरिकाले संगीत गायन भइदिए र सुनिदिए त्योजस्तो खुसी अरू नहुने बताए  मेरा रचना सही अर्थले बुझिदिए मेरा लागि त्यही उत्कृष्ट पुरस्कार हो उनले भने  
	नेपालयद्वारा आयोजित तीनदिने उत्सवअन्तर्गत शनिबार डेजी बराइली र दावा ग्याल्मो तथा आइतबार प्रेमध्वजले गाउनेछन्   
	 
	 
	 
	 
	 
"
