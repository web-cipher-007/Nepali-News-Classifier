मोनालिसा र प्यारलल जर्नीमुस्कानको सन्दर्भ जोड्नुपर्‍यो भने धेरैले मोनालिसा को नाम लिन्छन्  सोर्‍हौं शताब्दीमा लियोनार्दो दा भिन्चीले कोरेको यो विश्वविख्यात चित्रलाई आधार बनाएर विभिन्न देशका थुप्रै कलाकारले आआफ्नै भाव र शैलीमा प्रयोगहरू पनि गर्दै आएका छन्  अहिलेको नेपाली समाज र परिस्थितिसँग जोडियो भने मोनासिलाको नेपाली अनुहारचाहिँ कस्तो देखिन्छ होला  "
	मुस्कानको सन्दर्भ जोड्नुपर्यो भने धेरैले मोनालिसा को नाम लिन्छन्  सोर्हौं शताब्दीमा लियोनार्दो दा भिन्चीले कोरेको यो विश्वविख्यात चित्रलाई आधार बनाएर विभिन्न देशका थुप्रै कलाकारले आआफ्नै भाव र शैलीमा प्रयोगहरू पनि गर्दै आएका छन्  अहिलेको नेपाली समाज र परिस्थितिसँग जोडियो भने मोनासिलाको नेपाली अनुहारचाहिँ कस्तो देखिन्छ होला  बबरमहलस्थित सिद्धार्थ आर्ट ग्यालरीमा आशा डंगोलले यस्तै प्रयोग गरेका छन्   
	उनले मोनालिसाकै पोजिसनलाई समातेर उही फ्रेमिङमा आफ्नै चित्रकार पत्नीको अनुहार हालेका छन् र नाम दिएका छन् एरिनालिसा  चित्रको छेउछाउचाहिँ बाइकहरू कुदिरहेका छन् धुँवा र धुलोले बाटो देखिँदैन बाइकरहरूले पनि अक्सिजन मास्क लगाएका छन् चित्रमा मुस्कानभन्दा निस्सासिएको भाव प्रकट हुन्छ   
	यो हो अहिलेको हाम्रो समाज आफ्नो चित्रबारे आशाले भने सबै खालको वातावरण धुमिलिएको देख्छु  
	म  वातावरण प्रदूषणलाई चित्रित गरिएको भए पनि नेपाली समाज र राजनीतिप्रति उत्तिकै लाक्षणिक व्यंग्य गरिएको यो चित्रको चारै कुनामा उनले देवीदेउताको अनुहार बनाएका छन् तिनलाई पनि अक्सिजन मास्क नै लगाइदिएर   
	आशाको यो चित्रसँगै ग्यालरीमा विनोद प्रधान र सुनिला बज्राचार्यको प्यारालल जर्नी समानान्तर यात्रा नामक संयुक्त प्रदर्शनी जारी छ  काष्ठमण्डप आर्ट सेन्टर स्थापना गरी कलाकर्ममा नयाँ आयाम दिइरहेका यी तीनैजना समकालीन हुन्  दुई दशकदेखि चित्रकारितामा लागेका तीनै जनाले आआफ्ना कलाकर्मलाई एकै थलोमा पस्केका हुन्  आशाले मिथिला आर्टमा फ्युजन पनि गरेका छन्  मिथिला संस्कारमा प्रकृतिको खास जर्गेना गरिन्छ तर उनको फ्युजन चित्रले यसमा पनि संकट आएको देखाउँछ   
	ग्यालरीको बीच तलामा विनोदका सिर्जना छन्  क्वेस्ट फर द टेम्पल सिटी शीर्षकमा विनोदले वातावरण बिग्रँदै गर्दा धार्मिक सम्पदामाथि पारेको प्रभावलाई उतारेका छन्  उनले भने कुनै बेला काठमाडौंमन्दिरै मन्दिरको सहर भनिन्थ्यो अहिले हाउजिङ र आधुनिक घरले पहिलेको सुन्दरता लोप हुँदै छ   
	रोचक के भने विनोदले काठमाडौंको पुराना सम्पदालाई हिमाली पृष्ठभूमिमा संयोजन गरेका छन्  उच्च हिमाली शृंखलाको माझ काठमाडौं उपत्यकाको सम्पदा लगेर थपक्क राखिदिएका छन्  यी पुराना सम्पदाहरू काठमाडौंमा अटेनन् हिमालमा लगेर राख्दा कस्तो देखिन्छ होला भन्ने सोचाइका साथ यी चित्र कोरेका हुन् उनले भने   
	एक्रेलिक रंगमा गोल्डेन कालो सेतो र खैरो रंगको संयोजन गरेर उनले शान्तिपूर्ण धार्मिक स्थलको दृश्यको परिकल्पना गरेका छन्  सुनिलाले मानव शरीर र जनावरका फिगरलाई मूर्तिमा उतारेकी छन्  मसिना तारको सहायतामा खास गरी उनले युवती फिगर उतारेकी छन्  आफूले भोगेका र देखेका अनुभूतिलाई स्कप्चरमा देखाउन खोजेको उनले बताइन्  ग्यालरीको तल्लो तलामा उनका सिर्जना सजिएका छन्  गर्भवती महिलाको शारीरिक अवस्था उतारिएको स्कप्चरले सबैलाई तान्छ  अर्धनग्न युवती योगमस्त स्थितिलाई स्कप्चरमा सुनिलाले उतारेकी छन्   वर्ष अमेरिका बसेर फर्किएकी उनले नेपालमा पहिलोपटक कला प्रदर्शनी गरेकी हुन्  
	 
	 
	
"
