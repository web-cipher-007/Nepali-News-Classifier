किराँत मिथकमा बिनायोबिनायोलाई किराँत जातिले आफ्नो परम्परागत बाजाका रूपमा लिन्छन्  बाँसबाट निर्मित बिनायो यतिबेला भने फिल्मका रूपमा पनि आएको छ  उक्त फिल्ममा किराँत जातिभित्र पनि बहुभाषिक राई समुदायको मुन्धुम कथा उनिएको छ  "
	बिनायोलाई किराँत जातिले आफ्नो परम्परागत बाजाका रूपमा लिन्छन्  बाँसबाट निर्मित बिनायो यतिबेला भने फिल्मका रूपमा पनि आएको छ  उक्त फिल्ममा किराँत जातिभित्र पनि बहुभाषिक राई समुदायको मुन्धुम कथा उनिएको छ   
	किराँत राई यायोक्खालाई सहयोगका उक्त फिल्मको सोमबार राजधानीमा पहिलो च्यारिटी सो गरिएको छ  बिनायो किराँती मिथकमा बनेको पहिलो फिल्म हो  यसमा मुन्धुम कथा पृथ्वीको उत्पत्ति मानवसृष्टि तोयामाखियामाको कथा कृषि युगको कथा उनिएको छ भने यसमा प्राचीन समयमा प्रयोग हुने भेषभूषा गृहसामग्रीहरू तानबुन्ने कथा पनि रहेका छन्   
	खोटाङ र भोजपुरका उच्च पहाडी क्षेत्रमा छायांकन गरिएको फिल्ममा बाबु आमाको मृत्युपछि दुई दिदी र एक भाइ टुहुरा भएपछिको कथा बोल्छ  उनीहरूले जीविकोपार्जनमा झेलेको दुःख सुखले दर्शकलाई भावुक बनाउँछ  रोशन राईको निर्देशन रहेको फिल्मलाई जितेन राईको निर्माण तथा लेखन रहेको छ  चार दशकदेखि सांगीतिक क्षेत्रमा सक्रिय जितेनले फिल्मबारे भने गीत संगीतको उभारलाई किराँती मिथकको फिल्ममा उजागर गर्ने धोको हो  यो फिल्म त्यही रहरको प्रतिफल हो  किराँती जातिको आदिम सभ्यता पस्केका हौं   
	भाषाशास्त्री प्राध्यापक नोवलकिशोर राईले फिल्म राम्रो लागेको प्रतिक्रिया दिए  फिल्ममा बालकलाकार इशान राई भूपेन्द्र पुमा पञ्चकुमारी राई खुश्बु सम्झना मनकुमारी सन्ध्या साम्पाङ एलिसा साम्पाङ नाइमा पुसान किराँती मनकुमारी दुमी कपिल मेक्खु लगायतको अभिनय छ   
"
