चन्दा उठाएर साहित्य उत्सवयुवा जुटे भने के हुन सक्दैन  यस्तै उदाहरण देखाइदिएका छन् भोजपुरका साहित्यकर्मी युवाले  उनीहरूले गाउँगाउँ पुगेर चन्दा उठाए र अरूण उपत्यका साहित्यिक उत्सव नै मनाइदिए "
	युवा जुटे भने के हुन सक्दैन  यस्तै उदाहरण देखाइदिएका छन् भोजपुरका साहित्यकर्मी युवाले  उनीहरूले गाउँगाउँ पुगेर चन्दा उठाए र अरूण उपत्यका साहित्यिक उत्सव नै मनाइदिए  
	सगुन समाज कल्याण परिवार याकु र लालीगुराँस साहित्य कला प्रतिष्ठान दिङ्लाद्वारा आयोजित दुईदिने उत्सवमा दर्जनौं कवितागजल पढिए  गीतसंगीत र नृत्य प्रस्तुत भए  
	राजधानीबाट कहलिएका साहित्यकर्मीहरूसमेत झिकाएर गाउँमा उत्सव गर्नु मोफसलका संस्थाका लागि बोझिलो कार्य हो  तर आयोजक पदाधिकारीले पार लाएरै छाडेका छन्  बाटामा भेटिने स्कुले विद्यार्थीलाई  रुपैयाँका कुपन बेच्यौं लालीगुराँसका अध्यक्ष मकर तामाङले भने त्यसरी सहयोग गर्ने झन्डै  हजार विद्यार्थी थिए   
	कार्यक्रम संयोजनमा सहयोग पुर्याएको नेपाल गजल प्रतिष्ठानका सचिव आशिष राईले सरकारबाटै हेपिएको साहित्यका कार्यक्रम गर्न सजिलो नरहेको अनुभव सुनाए  हरेक गाविसले  हजार रुपैयाँको खेलकुद कार्यक्रम नगरे खर्च बेरुजु हुन्छ उदाहरण दिँदै उनले आक्रोश पोखे तर साहित्यलाई  सय दिन कुनै शीर्षक हुँदैन  उनले कलासाहित्य प्रवर्द्धन गर्न स्थानीय निकायबाटै सुरु गरिनुपर्नेमा जोड दिए  
	सगुनकी सदस्य जमुना राईले कलासाहित्यलाई उपेक्षा गरेर देश विकास नहुने बताइन्   
	कविता बाहुल्य साहित्यिक कार्यक्रम सुन्न वृद्धवृद्धादेखि स्कुलेसम्म जुटेका थिए  दुई दिनका चारचार घन्टा धैर्यपूर्वक अडिएका थिए  शैक्षिक थलो मानिने दिङ्लामा आयोजित उत्सवमा भोजपुर संखुवासभा र धनकुटाबाट साहित्यकार र त्यसमा रुचि राख्नेहरू जुटेका थिए  दिङ्ला त्यो ठाउँ हो जहाँ आवाल ब्रह्मचारी षडानन्दले शिक्षा छरेका थिए  जनस्तरबाट स्थापित देशकै पहिलो स्कुल षडानन्द संस्कृत मावि यहीं छ   
	उत्सवमा आयोजित प्रतियोगितात्मक कविता वाचनमा योगराज गिरी पहिलो बमबहादुर थापा दोस्रो र देवकी लम्साल तेस्रो भए  मेरिना पोखरेलले सान्त्वना पुरस्कार पाइन्   
	दुवै दिनका कार्यक्रममा प्रमुख अतिथि बनेर आएका नेपाल संगीत नाट्य प्रज्ञा प्रतिष्ठानका सदस्यसचिव आभासले गीत तथा कविता प्रस्तुत गरे   
	साथमा थिए कविहरू श्रवण मुकारुङ र विप्लव ढकाल  नारदमुनि हार्तुम्छाली मणि राई लुइन इन्द्रसुर बेल्टारे जमुना राई आशिष राई हरि भित्रीकोटी तीर्थ दाहाल यशोदा न्यौपाने लगायतले पनि सिर्जना प्रस्तुत गरेका थिए  षडानन्द बहुमुखी क्याम्पसका प्राचार्य ईश्वर गौतम अरुण उच्च माविका प्राचार्य रवीन्द्र अधिकारी र पूर्वप्रचार्य गुरुप्रसाद राईले पनि शुभकामना र कविता प्रस्तुत गरे   
	 मंसिरमा स्थापित लालीगुराँसले साहित्यिक द्वैमासिक पत्रिका प्रकाशन गर्नुका साथै उत्तरी भेगका सम्पूर्ण विद्यालयमा साहित्यिक विद्यार्थी मञ्च स्थापना गरेको छ  केही स्कुलमा भित्तेपत्रिका प्रकाशन गरिन्छ  त्यस्तै  वर्षअघि स्थापित सगुनले सांस्कृतिक जागरण गर्दै आएको छ  साहित्यिक तथा सामाजिक कार्यमा पनि यो परिचालित छ   
	 
"
