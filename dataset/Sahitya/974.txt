काभ्रेमा कुर्सी खाली छठी थान थान अर्थात् कुर्सी खाली छ  बार्‍ह वर्षदेखि स्थानीय निकाय यस्तै भइरहेको छ "
	ठी थान थान अर्थात् कुर्सी खाली छ  बार्ह वर्षदेखि स्थानीय निकाय यस्तै भइरहेको छ  निर्वाचन हुन नसक्दा र प्रतिनिधिविहीन हुँदा स्थानीय निकायमा बढ्दो अनियमितता र अनुत्तरदायी व्यवहार ठूलै समाचारको विषय बन्दै आएको छ  यही विषय समातेर बिहीबारदेखि सेलो थिएटर काभ्रेले जिल्लाका विभिन्न थलोहरूमा तामाङ भाषाको नाटक मञ्चन सुरु गरेको छ ठी थान थान  शिल्पी थिएटरले केही अघि राजधानीमा देखाएको कुर्सी खाली छ नाटकलाई तामाङमा एडप्ट गरेर सेलोले काभ्रेमा देखाउन थालेको हो   
	काभ्रेको नमोबुद्धमा बर्सेनि लाग्ने मेलामा सेलो गाउने तन्नेरीहरूको माहौलबाट सुरु हुने नाटकलाई बिहीबार मेलाकै भीडमाझ देखाउँदा रोचक वातावरण बनेको थियो  हरेक कात्तिक पूणिर्माको दिन नमोबुद्धमा काभ्रे रामेछापदेखि सिन्धुलीसम्मको तामाङ समुदाय भेला भएर बत्ती बाल्छन् र सेलो गाएर रमाइलो गर्छन्  कचहरी शैलीको नाटकले भने यसभन्दा पर्तिर गाउँ प्रतिनिधिविहीन हुँदाको भयावहतातिर लैजान्छ  सचिवको भरमा चलेको गाउँ विकास समिति विकास बजेटमा भएको अनियमितता र सामान्य सिफारिसका लागि पनि गाउँलेले पाउने दुःखलाई नाटकले मनछुने शैलीमा प्रस्तुत गर्छ   
	पनौती बसपार्कबाट सुरु भएको नाट्य मञ्चन यात्रा कुशादेवी हुँदै नमोबुद्ध पुगेको हो  कुशादेवीमा भने नेपाली भाषामै नाटक देखाइएको थियो  अहिलेको अवस्थालाई जस्ताको तस्तै उतारिएको रहेछ नाटक हेरेपछि कुशादेवी गाविसका पूर्व अध्यक्ष भीम न्यौपानेले भने कलालाई कसरी चेतना निर्माणको पक्षमा प्रयोग गर्नुपर्छ भन्ने कुरा यो नाटक हेरेपछि थाहा पाइन्छ  स्थानीय कुशादेवी उच्च माविका प्रअ रमेश पाठकले पनि नाटकको प्रशंसा गरे  ब्राजिलका रंगकर्मी अगस्टो बोयलले सन्  को दशकमा सामाजिक उत्तरदायित्वको मान्यता साथ सुरु गरेको कचहरी शैलीलाई नमोबुद्ध र पनौतीमा पनि प्रशंसा मिलेको थियो  नाटक एउटा बिन्दुमा पुगेर समस्यामा अल्भिएपछि दर्शक आफैं आएर समाधान दिने यो शैलीलाई पछिल्लोपटक थुप्रै थिएटरहरूले पछ्याइरहेका छन्  तामाङ भाषामा मञ्चित कचहरी नाटक भने यो दोस्रो हो  यसअघि सेलोले नै म्हेन्दोमाया मञ्चन गरेको थियो   
	एक साताको कार्याशालापछि निर्माण गरिएको नाटकमा बुद्धि तामाङ शान्ति वाइवा उदय लामा सन्तोष तामाङ निमा लामा सन्तोष गुरुङ अविशन लामा विजय लामा वीरबहादुर तामाङ लगायतले अभिनय गरेका छन्  नाटक बनेपा पात्लेखेत भकुण्डे मंगलटार पाँचखाल नाला धुलिखेल लगायत थलोमा पनि मञ्चन हुने बताइएको छ   
	 
	 
	
"
