फिल्म  इतिहासलाई प्रश्ननेपालमा फिल्म बन्न थालेको पचास वर्ष भएको छ "
	नेपालमा फिल्म बन्न थालेको पचास वर्ष भएको छ  नेपालबाहिर बनेको फिल्मलाई गणना नगर्दा पनि नेपाली फिल्मले हाफ सेन्चुरी पुरा गरेको छ  तर यो अवधिमा बनेका एकदमै राम्रा अर्थपूर्ण र स्मरणीय तपाईं कतिवटा फिल्म सम्झिन सक्नुहुन्छ  पछिल्लो दस वर्षमा यस्ता फिल्म बन्ने क्रम बढ्दो छ  चाहे लुट होस् वा साँघुरो नुमाफुङ र मुकुन्डोबाट सुरु भएको भिन्न स्वादका फिल्मको निर्माण जारी छ  
	झोला यो क्रमको एउटा कडीका रूपमा आइपुगेको छ  तर सुरुमै प्रस्ट पारौं झोला न लुट जस्तो इन्टरनेटिङ फिल्म हो न नुमाफुङ जस्तो ग्राउन्डबे्रकिङ फिल्म  तैपनि यसले केही विशेषता बोकेको छ जसका कारण यो फिल्म सजिलै स्मृतिबाट मेटिंदैन  
	कृष्ण धरावासी नेपाली साहित्यमा नाम कमाएका लेखक हुन्  राधा उपन्यासबाट मदन पुरस्कार पाएका भए पनि उनका धेरै प्रशंसकहरू झोला र शरणार्थीलाई धरावासीका उत्कृष्ट रचना मान्दछन्  उनको त्यही चर्चित कथा झोला माथि यादव भट्टराईले यो फिल्म बनाएका हुन्  
	झोला अहिलेको समयबाट सुरु भए पनि यसले कथा भने सय वर्ष पहिलेको भन्छ  इतिहासको कालखण्ड वा पात्रहरूमाथि बनिने पिरियड ड्रामाहरूको हाम्रोमा नितान्त कमी छ  यादवले त्यसतर्फ पहल गरेका छन्  चलेका फिल्मी मसलाको मिश्रण नगरिएको यो फिल्म अन्य फिल्मको तुलनामा छोटो पनि छ  र एउटै ट्रयाकमा हिँड्ने मूल कथामात्रै समातेकाले फिल्म यताउता भड्किंदैन पनि  
	एउटा वृद्ध पति उसकी जवान श्रीमती र नाबालक छोराको वरिपरि फिल्मको कथा घुमेको छ  कुनै गाउँका यी निवासीको जीवनमा एउटा मृत्युले ल्याउने परिवर्तनको कथाको किलोमा यो झोला अडिएको छ  पतिको मृत्यु भएपछि पत्नीले उसको चितामा जिउँदै जलेर सती जानुपर्ने कुप्रथालाई फिल्मले दर्साउँछ  र बिस्तारै त्यो कुप्रथाविरुद्ध कसरी विद्रोह सुरु भएको थियो भन्ने पनि बताउँछ  
	नेपालको इतिहासमा सती प्रथा एउटा लैंगिक विभेद उत्पीडन र अन्यायको प्रथाका रूपमा रहेको देखिन्छ  नेपालमा मात्र नभएर यो प्रथा भारतका हिन्दुहरूमा पनि भएको पाइन्छ  सन्  को लखनउ विद्रोहको कथामा केतन मेहताले बनाएको हिन्दी फिल्म मंगल पाण्डे द राइजिङमा पनि सतीको प्रसंग छ  अन्य साहित्यमा पनि यो प्रसंग पाइन्छ  झोलाले सुरुदेखि नै दर्शकलाई त्यतिबेलाका नारीको पीडा देखाएर रुवाउने प्रयास गरेको छ  यो प्रयासमा फिल्म सफल छ  यो करुणाकै बीचमा समाजमा रहेको बेमेल र असमानता दर्साउने काम पनि फिल्मले गर्छ  
	कथाकारले साहित्यिक कथाका रूपमा लेखेको कथाबाट तलमाथि नगरी जस्ताको तस्तै निर्देशकले फिल्ममा उतारेका छन्  सकेको भए साहित्यिक कथाभन्दा अझै विस्तारमा गएर त्यो बेलाको समाजको चित्रण गरेको भए झन् राम्राे हुने थियो  त्यो बेलाको सामाजिक तथा आर्थिक संरचना तथा राजनीतिक परिदृश्यको कल्पना पनि निर्देशकले गर्न सक्थे  तर उनी त्यतातिर लागेका छैनन्  तर जति कथा समाएका छन् त्यसमा इमानदार छन्  ठूलो कथा नभई एउटा घटनामाथि बनाइएका कारण पनि फिल्मले आफ्नो लय गुमाउँदैन  
	इतिहासलाई फर्किएर हेर्दा जहिल्यै एउटा दृष्टिकोणसहित हेरिन्छ  सपाट नजरले हेर्ने इतिहासले कुनै अर्थ दिंदैन  यादव भट्टराईले चन्द्रशमशेरले सती प्रथा उन्मूलन घोषणा गर्नुअघिको त्यो इतिहासलाई विद्रोह र करुणा मिश्रति नारी नजरले हेरेका छन्  जसले प्रश्न गर्छ लोग्ने मर्दा स्वानी जिउँदै जल्नुपर्ने तर स्वास्नी मर्दा लोग्नेले हाँसीहाँसी बिहे गर्न पाउने  अहिले सती जानु नै नपरे पनि कतिपय महिलाका लागि पीडाको स्थिति उस्तै होला र कतिपय पुरुषका लागि छनोटको सुविधा पनि उस्तै होला  यसैले यो इतिहासलाई मात्र गरिएको प्रश्न होइन यदि हो भने पनि यसको उत्तर आजमा खोजिनुपर्छ  
	यो फिल्मको अर्को विशेषता कलाकारहरूको राम्रो अभिनय हो  गरिमा पन्त देशभक्त खनाल लक्ष्मी गिरी र दीपक क्षत्रीलाई फिल्ममा हेर्दा ती पुरानै समयका मानिस हुन् कि जस्तो लाग्छ  फिल्मको कलर टोन र सिनेम्याटोग्राफी पनि राम्राे छ  साँघुरा र क्लोजअप सटहरू बढी खेलेर सिनेम्याटोग्राफर दीपक बज्राचार्यले अहिलेको समयलाई त्यो फ्रेममा घुस्न दिएका छैनन् भने अर्कातिर फिल्मको कथामा पनि ती सटहरू अर्थपूर्ण रूपमा मिलेका छन्  
	आफ्नो पहिलो फिल्ममा यादव भट्टराईले प्रशस्त मेहनत गरेको देखिन्छ  बाबु मर्दा छोराले बनाएको दाउराको टाँड भत्किनेजस्ता केही सुन्दर विम्ब उनले प्रयोग गरेका छन्  उनको कलात्मकता लामा लामा दृश्यहरूमा पनि देखिएको छ  नायिकालाई घरदेखि घाटसम्म पुर्याउँदाको लामो प्रक्रियालाई उनले सुन्दर ढंगले उतारेका छन्  
	कृष्ण धरावासयी आफैंमा रुवाउने साहित्य लेख्ने लेखकका रुपमा चिनिन्छन् त्यसमा यादवले आफ्ना पनि आँसु थपिदिएका छन्  पात्रहरुको मनोदशालाई अझैबढी मौनमा खेल्न सकेको भए फिल्मको गहिराई अझै बढ्थ्यो होला  अत्यन्त लाउड र बढी भावुक हुनु यो फिल्मको गुण र दोष दुवै हो  यसले कतिपय दर्शकलाई झर्को लाग्न पनि सक्छ  अन्यथा एउटा फरक फिल्मको रुपमा झोलाको लामो समयसम्म चर्चा हुनेछ  
	यज्ञश
"
