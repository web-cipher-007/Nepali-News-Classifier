लामो समाचारजस्तो स्याउलीबाङको दुःखको एक्सपायरी डेट छैन  दुःखको सगरमाथा बोकेर स्याउलीबाङ गाउँ म्याराथन दौडिरहेको छ  पत्रकार रामकुमार एलनद्वारा लिखित उपन्यास स्याउली सिम्फोनी उपन्यास पढ्दा एउटा लामो समाचार पढेझैं लाग्छ  तर यो झिंजोलाग्दो समाचार भने होइन  "
	 "" ""स्याउलीबाङको दुःखको एक्सपायरी डेट छैन  दुःखको सगरमाथा बोकेर स्याउलीबाङ गाउँ म्याराथन दौडिरहेको छ  पत्रकार रामकुमार एलनद्वारा लिखित उपन्यास स्याउली सिम्फोनी उपन्यास पढ्दा एउटा लामो समाचार पढेझैं लाग्छ  तर यो झिंजोलाग्दो समाचार भने होइन  रिपोर्ताज शैलीको उपन्यासले समाजको सबै विषयलाई छोएको छ  द्वन्द्वकालको विषयमा केन्दि्रत भनिए पनि यो त्यतिमा मात्रै सीमित छैन यसले समाजका ती सबै विषयलाई कोट्याएको छ जसले नेपाली समाजको गति धीमा बनाउन भूमिका खेलेका छन्  
	मनहरी वरपरका गाउँलाई केन्द्र बनाएर लेखिएको उपन्यासमा मकवानपुरमा विभिन्न समयमा भएका घटना प्लटमा माइल स्टोन बनेर उभिएका छन्  राजनीतिक प्रणाली फेरिएसँगै आफ्नो मुहार फेरिने आसमा बसेको स्याउलीबाङको चोट बटुकाभरिको जाँडझैं टिलपिल छ  प्रणाली फेरिएको छ तर स्याउलीबाङ फेरिएको छैन  बरु बदलिएका छन् यहाँका सोझा जनताले पाउने दुःखको तरिकाहरू  हिजो विभेदले थिचिएको स्याउलीबाङ युद्धको बेला बाछोझैं साढेको मिचाइमा पर्छ  युद्धको सास्ती खेपेको यो गाउँमा युद्धपछि हरियाली फर्किदैन  विदेश जानेको कमाइबाट घरघरमा जस्ता टल्किए पनि गाउँलेको मुहारमा खुसी चम्किएको छैन  उदासी र निराशा बोकेर बाँचेको स्याउलीबाङ र स्यालीबाङबासी ती सबै नेपालीका प्रतिनिधि पात्रहरू हुन् जसले युद्धको सास्ती सहे तर शान्तिको आनन्द अनुभूति गर्न पाएका छैनन्  
	उपन्यासले पञ्चायती व्यवस्थादेखि अहिलेको गणतन्त्रसम्मको नेपाली समाजको कथा बोकेको छ  पात्रहरूले प्रजातन्त्रदेखि गणतन्त्रसम्म अनुभूति गरेका छन्  समाज बदल्न हिँडेको सलामसिंह मोक्तानले पञ्चायतका अवशेषका कारण पाएको दुःखले लेखकको युद्धविरोधी चेतलाई प्रस्ट पारेको छ  सलामसिंहमार्फत् लेखकले युवाको मनोविज्ञान केलाएका छन् जो बाध्यताले बन्दुक बोकेर हिंड्ने भए   
	लेखकले ससाना घटनाको पनि व्याख्या गरेर तामाङ र चेपाङ समुदायका मानिसको दैनिकीलाई छर्लंग पारेका छन्  यो थोरै पैसाका लागि आफ्ना छोराछोरी बेच्न बाध्य बाबुआमाको कथा पनि हो  जुवाको अखडा र भट्टीको मालिक लोर्के स्याङ्तान स्वार्थको लागि आफ्नो कलिला छोरी दुरुपयोग गर्न पनि पछि पर्दैन  स्याउलीबाङका सोझा चेपाङ र तामाङहरूको अवस्था देख्दा लाग्छ उनीहरूलाई अब कसैको विश्वासको भर छैन  प्रेममा पर्दा उनीहरूले पटकपटक धोका पाएका छन्  आफ्नै बाबुको विश्वासमा बिहे गरेकी म्हेम्दो लोग्नेबाटै बुम्बईमा बेचिएकी छे  गलैचा बुन्दा प्रेममा परेर छोरी जन्माएकी देउमाया चारमहिने छोरी उपहार बोकेर माइती फर्किएकी छ  लेखकको निष्कर्ष छ उनीहरूको श्रम होइन वैश बेचिएको छ  
	स्याउलीबाङको पीडामा एकोहोरो बग्ने कथामा सिउरानी गाउँको दुःख थपिन्छ  जहाँ देश बदल्न बन्दुक बोकेका लडाकुहरूले आश्रय लिइरहेका छन्  त्यही गाउँमा सहकारी नानीले कमरेड ज्वाला र सलामसिंहलाई भेटेर एकैछिनमा सम्बन्ध विस्तार गरेको प्रसंग अलि नाटकीय लाग्छन्  लेखकले बम्बईबाट सहकारी नानीलाई उद्धार गरेर ल्याउने चितवनका उत्तम नेपालीको असामयिक हत्या गराएका छन्  तर उनको उपस्थिति दमदार बनाउन सकेका छैनन्  लेखकले आफ्नो मीठो भाषाको प्रयोगमा कथाको रफ्तार दौडाएका छन्   
	एकै गाउँका ज्वाला र सलामसिंहको युद्धमा लाग्नुअघिको सम्बन्धको चर्चा नगरिँदा उपन्यासको सेटिङमा पाठक अन्योलमा पर्न सक्छन्  म्हेन्दो र पिचुर सलामसिंह उपन्यासका समानान्तर नायक हुन्  बेचिएर फर्किएकी केटीको रूपमा म्हेन्दोले त्यस्ता हजारौं नेपाली चेलीको प्रतिनिधित्व गर्छिन् जो भारतका वेश्यालयमा नारकीय जीवन बाँचिरहेका छन्  युद्धको भ्रमबाट पछारिएको पिचुर वास्तविकतामा ठोक्किएको छ  उपन्यासका दुवै नायक पीडित छन् र पीडित नै रहन्छन्  दुवै पात्रले समाजका दुई समस्याको प्रतिनिधित्व गर्छन्  अयोग्य लडाकुको रूपमा घर फिरेकाहरूले एउटा युद्धमा सफलता पाएको भन्ठाने पनि पारिवारिक युद्धमा हारेको अनुभूति गरिरहेका छन्  उनीहरूको भविष्य अन्योल छ भन्ने तथ्य पनि उपन्यासले बोकिहिंडेको छ   
	मध्यमस्तरको प्लटमा उनिएको उपन्यासले सामाजिक आर्थिक मनोवैज्ञानिक विषयलाई एकैसाथ उठान गरेको छ  उपन्यासले युद्धमा मान्छे किन लाग्छ भन्ने कारण मात्र खोतल्दैन आकाश छुने आश्वासन पाएको व्यक्तिमा आएको निराशाको वर्णन पनि गर्छ  देशको भविष्य बदल्ने सपना बोकेर हिँडेका सलामसिंह आफ्नै यथार्थमा ठोक्किएर रन्थनिएको छ  देश बनाउन ज्यानको बाजी लगाएको ऊ आज आफ्नो परिवार थेग्न नसक्ने गरी गलेको छ  पिचुर क्यान्टोनमेन्टबाट घर फर्किंदा एउटा यस्तो प्रतिनिधि पात्र बनेर फर्किएको छ जसको मस्तिष्कमा निरीहता भरिएको छ  
	
"
