गन्धर्व गुञ्जनतालनगरीमा यसपटक देशभरका गन्धर्वको एकैचोटि जमघट भएको छ  "
	तालनगरीमा यसपटक देशभरका गन्धर्वको एकैचोटि जमघट भएको छ  नेपाल संगीत तथा नाट्य प्रतिष्ठान तथा पोखरेली युवा सांस्कृतिक परिवारको व्यवस्थापनमा शुक्रबारदेखि सुरु दुईदिने उत्सवमा यस्तो जमघट भएको हो  एकै ठाउँमा बसेर गन्धर्वका समस्या जीवनपद्धति लगायत सन्दर्भ सुन्ने र सुनाउने कार्यक्रममा गन्धर्वहरू निकै उत्सुक देखिएका छन्  प्रतिष्ठानका कुलपति अमर गुरुङ अस्वस्थ भए पनि गन्धर्व समुदायको समस्या सुन्न र नीति निर्माण तहमा पुर्याउन कार्यक्रममा उपस्थित भए  उनले संस्कृतिको धरोहरको रूपमा रहेको सारंगी संगीत हराउने अवस्थामा पुगेकेाले संरक्षणका लागि गम्भीर हुनुपर्ने बताए   
	सारंगी हाम्रो लोकबाजा नै हो उनले भने यो हराउने अवस्थामा पुगेकाले संरक्षणका लागि सबै गन्धर्व समुदाय समेटेर छलफलमा जुटेका हौ  सारंगी संरक्षण भावनाले नहुने भएकाले प्रविधिमा समेत परिवर्तन गर्नुपर्ने उनले बताए  समयअनुरुपको प्रविधिमा ढालेर सारंगी संस्कृति जोगाउनुपर्ने उनको भनाइ थियो   
	उनले दुई दिनसम्म पोखरामा बसेर सबै गन्धर्वसँग साक्षात्कार गरी समस्या केलाएर नीति निर्माण तहमा लैजाने पनि आश्वासन दिए  आधुनिक प्रविधिको विकाससँगै हराउँदै गएको सारंगी संगीतको उत्थानका लागि प्रतिष्ठानले पहिलोपटक पोखराबाट यस्तो अभियान थालेको हो  विदेशी पर्यटकले समेत रुचाउने सारंगी संगीतको अवस्था दयनीय बन्दै गएको छ   
	राज्यले सम्बोधन गरेर नीति निर्माण तहमा पुर्याइएन भने झनै जटिलता थपिनेछ प्रतिष्ठानका सदस्यसचिव आभासले भने प्रतिष्ठानले गन्धर्वको जीवनपद्धति तथा हराउँदै गएको सारंगी संगीतबारे बुझेर अभिलेख पनि राख्नेछ   
	तनहुँ मनपाङदेखि आएका हरिबहादुर गन्धर्व पहिलोपटक सरकारी तवरबाट आफ्नो समुदायलाई लक्षित गरी गरिएको कार्यक्रममा सहभागी हुन पाउँदा हषिर्त थिए   
	सरकारले हाम्रोबारे चासो लिएर यस्तो कार्यक्रम अहिलेसम्म गरेको थिएन उनले भने ढिलै भए पनि हाम्रो समस्या सरकारले सुन्न थालेछ  कार्यक्रममा पाल्पा अर्घाखाँची कपिलवस्तु बाँके इटहरी स्याङ्जा बर्दिया काठमाडौ कास्की लगायत देशका विभिन्न जिल्लामा बसोबास गर्ने गन्धर्वहरूको जमघट रहेको छ   
	 
"
