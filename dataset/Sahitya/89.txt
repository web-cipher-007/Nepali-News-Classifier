 पूर्वसभासद् यादव महामूर्खकरिब एक दर्जन प्रतिस्पर्धीलाई पाखा लगाउँदै पूर्वसभासद् एवं धनुषा कांग्रेसका सभापति रामसरोज यादव महामूर्ख चयन भएका छन्  "
	करिब एक दर्जन प्रतिस्पर्धीलाई पाखा लगाउँदै पूर्वसभासद् एवं धनुषा कांग्रेसका सभापति रामसरोज यादव महामूर्ख चयन भएका छन्  अर्का सभासद् रामकृष्ण यादव वैशाख नन्दन तथा जनकपुर नगर पालिकाका कार्यकारी प्रमुख इन्जिनियर वीरेन्द्र यादवलाई मच्छराधीशको पदवीको हकदार भएका छन् मिथिला नाट्यकला परिषद् मिनाप ले आयोजना गरेको दुई दिवसीय होरी महोत्सवको दोस्रो दिन बुधबार रंगारंग समारोहबीच विभिन्न क्षेत्रका दस विशिष्ट व्यक्तिलाई विभिन्न मान पदवीबाट सम्मानित गरिएको हो  बृहत्तर जनकपुर क्षेत्र विकास परिषद्का अध्यक्ष दिगम्बर रायलाई मूर्खशिरोमणि मैथिली केन्द्रीय विभागका प्रमुख प्रा परमेश्वर कापडीलाई घूसकार पूर्व नगर प्रमुख बजरंगप्रसाद साहलाई खेसारीलाल वाम विचारक शीतल झालाई हराशंख मैथिली ब्राह््मण समाजका अध्यक्ष पवन झालाई वंशकुडहरि तथा मैथिली विकास कोषका अध्यक्ष जीवनाथ चौधरीलाई मुसरीलालको पदवी दिइयो  मिनाप अध्यक्ष सुनील मल्लिक उपाध्यक्षद्वय मदन ठाकुर र परमेश झा महासचिव अनीलचन्द्र झा सचिव रवीन्द्र मिश्र तथा कोषाध्यक्ष विष्णुकान्त मिश्रलगायतले पदवीधारीहरूलाई विभिन्न तरकारीका माला टोपी पहिर्याए  जीवनमा अनेकौं मानपदवी तथा प्रमाणपत्र पाएको छु महामूर्ख घोषित भएपछि पूर्वसभासद् यादवले भने तर आज महामूर्ख बनेर जति प्रसन्नता प्राप्त भयो त्यति कहिल्यै भएको थिएन  जानकी मन्दिर प्रांगणमा सयौं दर्शकश्रोताको भीड थियो  हास्य नाट्य क्षणिका होली गीत जोगिरा तथा हास्य कवि गोष्ठीबीच सम्पन्न कार्यक्रममा विजयदत्त मणि मनोज मुक्ति सुनील मल्लिक सरोज मिश्र लालजी ठाकुर तथा ब्रजमोहन झासहित एक दर्जन कविले हास्य कविता तथा जोगिरा सुनाए  मिनापका कलाकारहरूले अनीलचन्द्र मिश्रको निर्देशनमा मुलुकको राजनीतिक गन्जागोलबारे चोटिलो व्यंग्य प्रस्तुत गरे  
	 
	 
	
"
