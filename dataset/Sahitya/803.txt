प्रशान्त संवादपत्रकारिताको अनुभव समेत मिसाएर हालै ब्याटल्स अफ द न्यु रिपब्लिक अ कन्टेम्पेररी हिस्ट्री अफ नेपाल निकालेका प्रशान्त झा शुक्रबार नेपालभारत पुस्तकालयमा थिए  "
	पत्रकारिताको अनुभव समेत मिसाएर हालै ब्याटल्स अफ द न्यु रिपब्लिक अ कन्टेम्पेररी हिस्ट्री अफ नेपाल निकालेका प्रशान्त झा शुक्रबार नेपालभारत पुस्तकालयमा थिए  कन्भरसेसन को  औं शृंखलामा  बीपी कोइराला नेपालभारत फाउन्डेसन र भारतीय दूतावासले गर्दै आएको शृंखलामा झाले नेपाली राजनीतिको पछिल्लो दशकका ताजा सन्दर्भहरू उठाए   
	सोसल साइन्स बहाःका दीपक थापा र मार्टिन चौतारीका राजनीतिक विज्ञ शेरा तामाङ प्यानलिस्टका रूपमा रहेको कन्भरसेसन मा प्रशान्तको किताबका सबल र दुर्बल पक्षको चर्चा गरियो  यो कुनै अब्जेक्टिभ किताब हैन यसले कुनै विचार र वादसँग सम्बन्ध राख्दैन पत्रकारिताको क्रममा मैले देखेभोगेको अनुभूतिको दस्तावेज मात्रै हो यो प्रशान्त भन्दै थिए यसभित्र राजतन्त्रदेखि गणतन्त्रसम्मको राजनीतिक रूपान्तरण र सांस्कृतिक एकात्मकतादेखि नागरिक नेतृत्वको समाजसम्मको फेरबदल समेटेको छु   
	शेराले किताबमा उठाइएको मधेसको सन्दर्भको प्रशंसा गरिन्  आजको मधेस बुझन् यो किताबले सघाउँछ उनले भनिन्  दीपकले पनि मधेसकै सन्दर्भ कोट्टयाउँदै किताबमा प्रशान्तले उल्लेख गरेका सन्दर्भहरू लोभलाग्दा र दृश्यात्मक रहेको टिप्पणी गरे  समस्या यति मात्रै हो यो किताबको शीर्षकले यो नेपालकै समकालीन इतिहास पो हो कि भन्ने भ्रम दिन्छ दीपकले भने जबकि यो किताब विशेष गरी मधेस मुद्दामा केन्दि्रत छ  
	कार्यक्रममा नेपाल र भारतबीचका भौगोलिक सामाजिक र राजनीतिक सम्बन्ध अनि समस्याहरूबारे पनि चर्चा गरिएको थियो   
	 
"
