 वर्षपछि कथादेशकेही वर्ष अघिसम्म राजन खतिवडा सुनील पोखरेलको गुरुकुलमा थिए "
	केही वर्ष अघिसम्म राजन खतिवडा सुनील पोखरेलको गुरुकुलमा थिए  त्यसैताका दायाहाङ राई अनुप बरालको एक्टर्स स्टुडियोमा ज्यान मर्काइरहेका भेटिन्थे  पछिल्लो दशकमा नेपाली नाटकको पुनर्जागरणमा निकै ठूलो योगदान गरेका मानिएका सुनील र अनुप दुवै भारतको नयाँ दिल्लीस्थित नेसनल स्कुल अफ ड्रामाका स्नातक हुन्  अचेल यी दुवै गुरुहरू आपना चेलाले बनाएको थिएटरतिर झुल्किन्छन्   
	दुवै गुरु आपनो स्थायी ठेगानाविहीन भएका बेला राजन र दया मिलेर अनामनगरमा स्थापना गरेको मण्डला थिएटर यिनीहरूको नयाँ सेल्टर बनेको छ  सुनीलले गुरुकुलमा गर्ने गरेको नाटक महोत्सव यसपालि मण्डलामा गरे भने अनुपको एक्टर्स स्टुडियोको नयाँ नाटक अहिले यही मण्डलामा चलिरहेको छ   
	एक्टर्स स्टुडियोका  औं र  औं ब्याचका विद्यार्थीले प्रोडक्सन गरेका दुई नाटक असारको दोस्रो सातासम्मका लागि प्रदर्शनमा छन्  यी दुवै नाटक कथाकार महेशविक्रम शाहको नयाँ कथा संग्रह ज्याक्सन हाइटका दुई कथा भेनिसकी बुढी र हान् घन्टा हान् मा आधारित हुन्  यिनलाई मूल शीर्षक दिइएको छ कथादेश  दुई किनभने  वर्षअघि नै एउटा कथादेश मञ्चन भएको थियो   
	खासमा कथादेश भनेको केही फरकखाले कथाहरूलाई मञ्चमा उतार्ने अभियान हो जो  वर्षको अन्तरालपछि फेरि सुरु भएको छ   मा गुरुकुलमा मञ्चन गरिएको पहिलो कथादेश महेशविक्रम शाहको चिहान भारतीय लेखकलेखिका प्रेमचन्दको कफन र अमृता पि्रतमको जंगली बुटी मञ्चन गरिएको थियो  अहिले फिल्ममा जमेका कलाकारहरू सौगात मल्ल सुवास थापा राजन खतिवडा सरिता गिरी लगायतले त्यसबेला यी कथानाटकमा अभिनय गरेका थिए   
	कथादेशको दोस्रो भागमा आइपुग्दा अर्को ठूलो फरक पनि आएको छ  यसको निर्देशन अनुपले गरेका छैनन्  उनका शिष्य आशान्त शर्माले गरेका छन्  यी तिनै आशान्त हुन् जसले अनुपको नाटक टलकजंग भर्सेज टुल्केमा टुल्केको भूमिकामा अभिनय गरेर तारिफ कमाएका थिए   
	अब कथादेश निरन्तर हुन्छ यसपालिको शृंखलाको अनुगमन र परिकल्पना गरेका अनुपले भने दसैंअघि नै तेस्रो भाग दर्शकले हेर्न पाउनेछन्  यो चाहिँ प्रसिद्ध हिन्दी लेखक निर्मल वर्माको तीन एकान्तमाथि हुनेछ  घामको एक टुक्रा डेढ इन्च माथि र विकेन्ड तीन कथालाई अनुपले नै नाटकमा रूपान्तरण गर्नेछन्  तीन कथामा अनुप बराल दिया मास्के र मेनुका प्रधानको एकल प्रस्तुति हुनेछ   
	कथादेशको विशेषता के हो भने हामी यसलाई सकेसम्म नाटकीय नबनाइकन कथालाई नै प्रस्तुत गर्छौं अनुपले भने  यो अभियानलाई आन्दोलनका रूपमा लैजाने अनुपको तयारी छ  पछिल्लो समयमा म फिल्ममा बढी सक्रिय भएकाले रंगमञ्चमा कम भएजस्तो देखिएको हो म बिस्तारै फर्किइरहेको छु उनले भने  अभिनय भनेको साइकल सिकेजस्तो होइन एकपटक सिकेपछि सधैंलाई हुने काम नगरी बस्यो भने कलात्मक ऊर्जा पनि बिलाएर जान्छ अनुपले रंगमञ्चमा सक्रिय हुनुको कारण खुलाए फिल्म अभिनयका सीमा धेरै छन् रंगमञ्चमा जस्तो खुल्न पाइँदैन   
	यसपालि देखाइएका भेनिसकी बुढी नेपालीबाट काम गर्न इटली पुगेको एउटा युवाले अनुभव गरेको त्यहाँका आमाछोराको अमिल्दो जीवनमाथि छ भने हान् घन्टा हान् नेपालबाट काम गर्न सपनाको देश अमेरिका पुगेका युवाहरूको कन्तबिजोगको कथा हो  नाटकमा रोयदीप श्रेष्ठ सुदाम सीके एलिना थापा आकृति कान्ति भट्टचन मनिता राउत विकास न्यौपाने सन्तोष बस्याल प्रमिश गुरुङ नोबेल उप्रेती सुरज मल्लले अभिनय गरेका छन्   
	 
	 
	 
	 
"
