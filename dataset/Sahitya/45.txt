विसंगतिमाथि प्रहारसंयोग नै भन्नुपर्दछ यस वर्षका केही चर्चित किताबहरू पत्रकारहरूबाट लेखिएका छन्  यसै क्रममा हालै सांगि्रला बुक्सले पत्रकार हरिबहादुर थापाद्वारा लिखित दलीय द्वन्द्व प्रकाशित गरेको छ "
	 

	संस्मरण अनुभव आत्मकथाको प्रकाशन गर्ने होडसँगै यस वर्ष केही चर्चित किताबहरू बजारमा आएका छन्  संयोग नै भन्नुपर्दछ यस वर्षका केही चर्चित किताबहरू पत्रकारहरूबाट लेखिएका छन्  यसै क्रममा हालै सांगि्रला बुक्सले पत्रकार हरिबहादुर थापाद्वारा लिखित दलीय द्वन्द्व प्रकाशित गरेको छ  सधैं सुशासनलाई विषयवस्तु बनाएर कलम चलाउने लेखकले यस पुस्तकमा पनि सुशासनका महत्त्वपूर्ण पात्र मानिने राजनीतिक दलहरूमा देखिएको आन्तरिक र अन्तरदलीय द्वन्द्व अवसरवाद कुसंस्कार विकृति र विसंगतिलाई तथ्यगत रूपमै पर्दाफास गरेका छन्  यो पुस्तक राजनीतिक इतिहास होइन बरु अनुसन्धानात्मक प्राज्ञिक कृति हो  

	लेखकले आफ्नो लेखकीयमा भनेका छन् पत्रकारले इतिहास लेख्दैन त्यो अर्थमा यो राजनीतिक इतिहास होइन  तर राजनेताहरू इतिहासका पात्र मात्र हुँदैनन् उनीहरू इतिहास निर्माण गर्छन् भने सत्तालोलुप राजनीतिज्ञहरू इतिहासका हास्यपात्र वा खलपात्र हुन पुग्छन्  लेखकले चित्रण गरेका राजनीतिका अधिकांश पात्रहरूका क्रियाकलापले पछिको नेपालको इतिहासका खलपात्रको रूपमा लिने आधार भने पक्कै प्रदान गरेको छ  

	चार परिच्छेद र अनुसूचीहरूसहित  पृष्ठको पुस्तकको भाषा सरल छ  लेखकले सूचना र तथ्यहरूमा आफ्नो पहुँचको पर्याप्त फाइदा उठाएका छन्  हरेक घटनाक्रम र राजनीतिक शृङ्खलालाई तथ्यद्वारा पुष्टि गर्नु लेखकको सफलता हो  भनिन्छ लेखनमा एक व्यक्तिको सामग्री मात्र लिनु चोरी गर्नु हो भने असंख्य सामग्रीहरूको उद्धरण गर्नु अनुसन्धान गर्नु  यस अर्थमा दलीय द्वन्द्व औसतभन्दा माथिको अनुसन्धानात्मक कृति हो  परिच्छेद र अनुच्छेदहरूमा दिइएका शीर्षकहरूले पाठकहरूलाई एकै बसाइमा सम्पूर्ण किताब अध्ययन गर्न प्रेरित गर्छ  लेखमा प्रयोग भएका उपमा उखान आकर्षक छन् र सान्दर्भिक लाग्छन् जसले प्रस्तुतिलाई आकर्षक बनाइदिएको छ  तेल कांग्रेस भर्सेस लाठी कांग्रेस थापा पनि मुसाकै मारमा क्यासड्यास र ब्राकेट माओवादी कांग्रेसमा चार दाह्री र चार सारी जस्ता समकालीन राजनीतिका चर्चित भनाइहरूलाई सन्दर्भ मिल्दो रूपमा उल्लेख गरिएको छ  लेखकीय निष्पक्षतामा निकै सतर्क देखिए पनि कुनै सन्दर्भमा भने लेखक चिप्लिएका छन्  

	पुस्तकमा औंलामा गनिने केही मात्र राजनीतिज्ञलाई नायकको रूपमा र अरूलाई खलपात्रको रूपमा प्रस्तुत गरिएको छ  बीपी कोइराला कृष्णप्रसाद भट्टराईलाई असल पात्रको रूपमा र शाही कम्युनिस्ट भनिने केशरजंग रायमाझी भूमिगत गिरोहका नायक मानिने दामोदरशमशेर सरदार उपेन्द्रपुरुष र रमेशनाथ पाण्डेलाई खलनायकको रूपमा बुझ्न सकिन्छ  

	परिच्छेद मा कांग्रेसकम्युनिस्टहरूबीचको आपसी घृणा ईष्र्या र द्वन्द्वलाई विश्लेषणात्मक रूपमा प्रस्तुत गरिएको छ   सालको जनआन्दोलन र  को दोस्रो जनआन्दोलनमा कांग्रेस र कम्युनिस्टहरूबीच छोटो अवधिमा भएको सहकार्यले नेपालमा ठूलो परिवर्तन भएको र यी दुई पक्षबीच अन्तरकलह हुँदा परिवर्तन संस्थागत हुन नसकेको तथ्य राम्ररी उजागर गर्न लेखक सफल छन्  कम्युनिस्टहरूले कांग्रेसलाई प्रधान शत्रु मान्ने र कांग्रेसहरूको अधिनायकवादी कम्युनिस्ट सन्त्रास नै यिनीहरूबीच बेमेल हुनुको कारण देखाइएको छ  यी दुई पक्षबीच शत्रुतापूर्ण सम्बन्ध बन्दै जानुमा  मा कम्युनिस्ट पार्टी प्रतिबन्धित हुनुदेखि  सालको महेन्द्रको कूलाई बत्ती बालेर समर्थन गर्नु प्रजातन्त्र दिवसलाई कालो दिवसको रूपमा मनाउनु कांग्रेससँग सहकार्य गर्नुपर्छ भन्ने पुष्पलाललाई गद्धार घोषित गर्नु दरबारको कम्युनिस्ट पोस्ने उपेन्द्रपुरुष सूत्र र दामोदरशमशेरको फोहोरा दरबारको सक्रियतालाई तथ्यसहित प्रस्तुत गरिएको छ  

	यसबाहेक जनमत संग्रहमा कम्युनिस्टहरूको अनौठो रणनीति  पछिको एमालेको अधैर्य राजनीतिक संस्कार दासढुङ्गा प्रकरण राष्ट्रपति निर्वाचनमा कांग्रेसलाई माओवादीबाट धोका आदि कारणबाट दुई पक्षबीच दूरी बढ्दै गएको सन्दर्भ उल्लेख गरिएको छ  घटनाक्रमको प्रस्तुतिमा भने लेखक केही अलमलिएका छन्  उपराष्ट्रपतिको निर्वाचनलाई लोकतन्त्रमा अनैतिकताको अनुमोदन भन्नेमा लेखक जति स्पष्ट रूपमा आएका छन् तेल कांग्रेस भर्सेस लाठी कांग्रेसको सन्दर्भमा भने लेखकले जयप्रकाश गुप्ताको भनाइ उद्धरण गर्दै लाक्षणिक सन्देश मात्र दिएका छन्  समकालीन दुई धुरी विश्वबाट नेपालको राजनीति प्रभावित भएको सन्दर्भ उल्लेख गर्ने क्रममा सोसलिस्ट इन्टरनेसनल र कम्युनिस्ट इन्टरनेसनलको चर्चा गर्दै कम्युनिस्ट दर्शनको व्याख्या गर्न पुग्छन्  बदलिँदो विश्व परिस्थितिको चर्चा गर्ने क्रममा स्टालिनको सालिक उखेलिएकोदेखि बर्लिनको पर्खाल भत्किनु रुसमा गेन्नाडी यानायेभको असफल सत्ता कब्जा चीनको तियानमेन स्वायरको सन्दर्भ रुमानियामा चाउचेस्कुको पतन र पोलपोटको नरसंहारसम्मको सन्दर्भ उल्लेख गर्न लेखकले भ्याएका छन्  नेपालका कम्युनिस्टहरू परिवर्तित हुनुमा यस्ता सन्दर्भहरू लेखको माग भए पनि यस्को व्याख्या आवश्यकताभन्दा बढी भएको भने भेटिन्छ  तर नेपालका कम्युनिस्टहरूले प्रयोग गर्ने जार्गनहरू र नाराहरू भने यो भागमा प्रशस्तै पढन पाइन्छ  

	परिच्छेद मा दलहरूमा टुट् फुट गुट् र लुट्को विश्लेषणात्मक विवरण दिइएको छ  लौह अनुशासन भएको एमाओवादीदेखि संविधानसभामा समानुपातिकको दुई सिट पाएको जनता दलसम्मको आन्तरिक किचलो र फुटलाई घटनाक्रमसँगै सविस्तार दिइएको छ  सत्ताको स्वादसँगै  मा वामदेव गौतमले एमाले फुटाएको  मा कांग्रेसलाई शेरबहादुर देउवाले टुक्राएको सीपी मैनालीको मालेमा विभाजनदेखि राप्रपामा मुसा प्रवृत्तिसँगै विभाजन सद्भावना पार्टीको विभाजन फोरममा फुटलाई घटनाक्रमसँगै प्रस्तुत गरिएको छ  नेपाली कांग्रेसको फुटको घटनाक्रमलाई विसं  को नियुक्ति प्रकरण अन्तरघात प्रकरण छत्तीसे चौहत्तरे प्रकरण अनुशासन पर्व पारिवारिक राजनीतिमा सटीक व्याख्या गरिएको छ  एमालेको विभाजनमा बोगटी प्रकरण राष्ट्रिय सभाको अध्यक्ष निर्वाचनको सन्दर्भमा रमेशनाथ पाण्डेलाई समर्थन गर्नु आदि कारणहरूलाई तार्किक रूपमा दिइएको छ  कम्युनिस्टहरूको फुटको औपचारिक शृङ्खलाको व्याख्या गर्ने क्रममा लेखकले दरबारिया चलखेलदेखि  को तेस्रो महाधिवेशनदेखिको घटनाक्रम उल्लेख गरेका छन्  फुट र जुटमै माओवादी जन्म शीर्षकमा मोहनविक्रम सिंहसँग फुटेपछि नेकपा माओवादी कसरी जन्मियो बाबुराम भट्टराईमाथिको कारबाही चुनवाङ सम्मेलन धोवीघाट भेलाको सन्दर्भ र अहिलेको विभाजनसम्मका सन्दर्भहरू छन्  यी सन्दर्भहरू नेपाली राजनीतिमा चाख राख्ने सबैका लागि उपयोगी देखिन्छन्  तर दलहरूको आन्तरिक कलह र फुटको सन्दर्भ उल्लेख गर्दा चुरे भावर पार्टी रामराजाप्रसाद सिंहको जनवादी मोर्चा र नेपालको सबभन्दा पुरानो पार्टी प्रजापरिषद्जस्ता दलहरूमा भएको पलायन र फुटलाई पनि जोडेको भए अझ पूर्ण हुने थियो  टु्टफुटकै सन्दर्भमा लेखकले आफैं बोलेका छन् बिस्तारै लोकतन्त्र मान्ने कााग्रेसएमाओवादीएमालेमधेसवादी एकातिर नेकपामाओवादी र क्रान्तिकारी दलहरू अर्कातिर हुनेछन्  उनको भविष्यवाणी कति सार्थक हुन्छ भविष्यले बताउनेछ  

	परिच्छेद  मा कसरी द्वन्द्व र स्वार्थमा संसद् र संविधानसभाको अन्त भयो भन्ने तथ्यगत प्रस्तुति छ  संविधानसभा विघटन हुनुमा राजनीतिक दर्शनमा कहिल्यै मेल नहुने दृष्टिकोणहरूलाई मूल कारण देखाइएको छ  जनसंविधान र लोकतान्त्रिक संविधान भन्नेमा चर्को विवाद एकल पहिचान वा बहुल पहिचानको संघीयता भन्ने विवाददेखि नेकपा एमाओवादीको आन्तरिक कलहलाई कारण मानिएको छ जुन धेरै हदसम्म सही छ  संविधानसभाअघिका संसद् विघटनका रोचक प्रसंगहरू पनि लेखकले समेट्न भ्याएका छन्  

	दलीय तुजुक अविश्वास प्रस्तावको शृङ्खला मुसा प्रवृत्ति फ्लोरक्रसजस्ता असंसदीय क्रियाकलापले पटकपटक संसद् विघटनको सिकार बनेको प्रसंगहरू दिइएको छ  यसै क्रममा नवप्रवेशीहरूको चलखेल काजफिर्ता बसाइ सराइको लहर आदि शीर्षकमा कसरी राजावादीहरू क्रान्तिकारी भनिने एमाओवादीमा प्रवेश गर्न सफल भए भन्ने उल्लेख गरिएको छ  यसका साथै घुसपैठबाट विकृत बन्दै गएको राजनीतिको चर्चा गरिएको छ  परिच्छेद  मा लेखकले आफ्नै दृष्टिकोण बढी दिएका छन् लोकतन्त्रको विकल्प लोकतन्त्रभित्रै भन्ने शीर्षकलाई पुष्टि गर्न जे जति तर्क प्रस्तुत गरिएको छ त्यसबाट लेखकको राजनीतिक चेतना बोलेको पाइन्छ  उनी लेख्छन् जसरी प्रजातन्त्रको वजन घटेपछि गहु्रंगो देखाउन लोकतन्त्र प्रयोग भयो भोलि लोकतन्त्रको वजन घट्यो भने मुलुक कता जाला  सबैलाई डर छ यसको परिणाम भयावह हुनेछ  

	चलाख पाठकहरूलाई लेखकको आस्था र विचार बुझ्न कठिन पर्दैन  राजनीतिक भविष्यको चिन्तामा लेखकले नेताहरूको ढल्कँदो उमेरलाई लिएका छन्  हुन पनि राजनीति यस्तो पेसा हो जहाँ कहिल्यै अवकाश लिनुपर्दैन  चिनियाँ दार्शनिक कन्फ्युसियसले भनेका छन् पुरानो कुरा तीन काममा मात्र उपयोग हुन्छ पुराना मित्र विश्वास गर्न पुराना लेखकको पढ्न र पुराना काठ बाल्न  लेखकको चिन्तामा सहमति जनाउन सकिन्छ  

	लेखकको अधिमूल्यन नगरी भन्ने हो भने केही कमजोरीहरू पनि देखिएका छन्  विसं  सालको बमकाण्डमा संसद् परिसरमा मृत्यु हुने कर्मचारीको नाम विष्णु दवाडी नभई श्यामकृष्ण दवाडी हो  कांग्रेस प्रवेश गर्ने सिरहाका पञ्चको नाम विश्वेश्वर मेहता होइन विश्वेश्वर मरवैता हो  तत्कालीन पञ्चायत नीति जाँचबुझ समितिको सिफारिसमा निलम्बन हुनेमा हरिबोल भट्टराई मात्र थिएनन् तीर्थराम डंगोल पूर्णबहादुर खड्कालगायतका अन्य पदाधिकारी पनि थिए  दलहरूका नारा उल्लेख गर्दा नमिल्दो गरी उल्लेख भएको छ  माओवादीहरूको नारा ढाड भाँच्ने टाउको फुटाउने होइन कि ढाडमा टेकेर टाउकोमा हान्ने थियो  पढ्दै जाँदा धेरै ठाउँमा लेखकको आफ्नै दृष्टिकोण हुन् कि उद्धरण छुट्याउन अप्ठेरो पर्छ  

	समग्रमा दलीय द्वन्द्व पढ्नलायक पुस्तक भने पक्कै हो  राजनीतिमा चाख राख्ने र यससम्बन्धी अनुसन्धानमा रुचि राख्नेलाई यो पठनीय एवं उपयोगी छ  तथ्य संकलनमा लेखकको गरेको मेहनत सराहनीय छ  बजारमा स्तरीय पुस्तकहरूको अभावलाई दलीय द्वन्द्वले केही राहत दिन सक्छ  जहाँसम्म यसले दिन खोजेको सन्देश छ यसले राजनीतिमा लागेर केही गर्न सकिन्छ भन्ने युवाहरूमा यो पेसा अनैतिक अवसरवादीहरूको अखडा हो भन्ने निराशावादी सोचको सञ्चार हुन सक्दछ  सकारात्मक सोच राख्नेहरूका लागि भने भविष्यमा यस्ता विकृतिहरू रोक्न शिक्षा दिन सक्दछ  लेखक स्वयंले लेखेका छन् राजनीति र शासनतन्त्रमा देखिएका क्रियाकलापहरूको फेहरिस्त उतारी अब नदोहोरिउन् भन्ने उद्देश्यले पुस्तक लेखिएको हो  यसलाई यस रूपमा ग्रहण गरियो भने पुस्तक उपयोगी सिद्ध हुनेछ  पुस्तकको आवरण र लेआउट मध्यम छ र मूल्य ठीकै छ  
"
