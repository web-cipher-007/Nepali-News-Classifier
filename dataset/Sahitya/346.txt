संगीत तथा नाटक महोत्सव "नेपाल संगीत तथा नाट्य प्रज्ञा प्रतिष्ठानले गएको साता पोखरा कञ्चनपुर दोलखा र जनकपुरमा संगीत नृत्य र नाटक उत्सव सम्पन्न गरेलगत्तै राजधानीमा बृहत् महोत्सव सुरु गरेको छ  ""
	नेपाल संगीत तथा नाट्य प्रज्ञा प्रतिष्ठानले गएको साता पोखरा कञ्चनपुर दोलखा र जनकपुरमा संगीत नृत्य र नाटक उत्सव सम्पन्न गरेलगत्तै राजधानीमा बृहत् महोत्सव सुरु गरेको छ  आइतबारबाट सुरु हुने महोत्सवमा देशका विभिन्न क्षेत्रका मौलिक संगीत तथा नाटक समावेश छन्   
	दुईदिने महोत्सवको उद्घाटन राष्ट्रपति रामवरण यादवले गर्नेछन्  कमलादीस्थित नेपाल प्रज्ञा प्रतिष्ठानको प्रेक्षालय कालिकास्थानस्थित सर्वनाम र अनामनगरस्थित मण्डला थिएटरमा विभिन्न प्रस्तुति हुने जनाइएको छ   
	हामीले भर्खरै मोफसलमा सफलतापूर्वक उत्सवहरू गरेका छौं निःशुल्क प्रवेशको व्यवस्था रहेको महोत्सवबारे प्रतिष्ठानका सदस्यसचिव आभासले शनिबार पत्रकार सम्मेलनमा आभासले जानकारी गराए  यस महोत्सवमा पाँचै विकास क्षेत्रका लोक रंगलाई प्राथमिकता दिइएको छ उनले भने   
	शनिबारै प्रतिष्ठानले संगीतबारे गोष्ठी र अन्तरक्रिया पनि गर्यो  जसअन्तर्गत धु्रवेशचन्द्र रेग्मीले संगीतको प्रभाव शास्त्रीय संगीत र आजको यथार्थता शीर्षकमा र डा बेनीजंगम रावलले काठमाडौं उपत्यकामा प्रचलित पर्वगीतहरूको विश्लेषणात्मक चर्चा विषयमा कार्यपत्र प्रस्तुत गरेका थिए   
"
