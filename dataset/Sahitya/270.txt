वसन्त र विमल सँगसँगैअमेरिकाबाट विश्व काव्य यात्रा थालेका साहित्यकार वसन्त चौधरी दुबई र सिक्किम हुँदै शनिबार काठमाडौंको एउटा साहित्यिक प्रस्तुतिमा थिए "
	अमेरिकाबाट विश्व काव्य यात्रा थालेका साहित्यकार वसन्त चौधरी दुबई र सिक्किम हुँदै शनिबार काठमाडौंको एउटा साहित्यिक प्रस्तुतिमा थिए  लुनकरणदास गंगादेवी चौधरी साहित्यकला मन्दिरले हरेक महिनाको पहिलो दिन गर्दै आएको हामी शीर्षकको कविता वाचन शृंखलामा यसपटक वसन्तसँगै पाका स्रष्टा विमल कोइराला थिए असरको पहिलो दिन कालिकास्थानस्थित सर्वनाम नाट्यशालामा खचाखच साहित्यप्रेमीलाई दुवैले कविताको भिन्नाभिन्नै स्वाद चखाए   
	भिन्नाभिन्नै यस अर्थमा कि दुवैका कविताका शैली विषय र प्रस्तुति फरक थिए  खासमा म साहित्य लेख्न सिक्दै छु उद्योगपतिको उचाइ हासिल गरिसकेका वसन्तले सुरुमै भने गीतमा कलम चलाइराखेको मान्छे कवितामा पनि आएँ मेरो लागि यी सबै क्षणहरू सिकाइका हिसाबले उत्कृष्ट हुनेछन्  अभिव्यक्ति माध्यम र आत्मिक सन्तुष्टिका लागि कविता लेख्ने बताउँदै उनले भने  
	कलमको माध्यमबाट म छुट्टै संसार बनाउन चाहन्छु   
	यसपछि उनले मेरो देश शीर्षकको कविताबाट वाचन थाले जहाँ नशानशामा राष्ट्रियताको भाव हुनुपर्ने आग्रह गरिएको थियो  जीवन दृष्टिकोणसँग सम्बन्धित अर्को कविता मेरो चाहना ले पनि दर्शकलाई उत्तिकै भावुक बनाएको थियो  उनी भन्दै थिए ः  
	आफूलाई  
	ढुंगामा परिणत गरेर  
	ईश्वर बन्नुभन्दा  
	म घाम बनेर  
	न्यानो बाँड्न चाहन्छु  
	जीवनपछि उनी द्वन्द्वकालतिर फर्के  हतियार छाडेर माओवादी शान्तिप्रक्रियामा आएको बेलाको सन्दर्भलाई चित्रण गर्दै उनले कोही आएको छ नयाँ जीवन लिएर हामीलाई स्वप्नील गति दिनलाई सुनाइरहेको बेला भने उनी केही बेखुसी देखिन्थे त्यतिबेलाको आशा अहिले तुषारापात भएको सन्दर्भ जोड्दै   
	जीवनमा भोगाइहरू नै समेटिएको आधा शताब्दी मेरो जीवन कविता पनि मन छुने  
	थियो  यसपछि उनले प्रेम र प्रकृतिपरक कविताहरू सुनाए  म प्रायः प्रेमका कविता लेख्छु उनले भने किनभने म प्रेममा विश्वास गर्छु र प्रेमले नै संसार बदल्न सक्छ घृणाले हैन  पाँचवटा गीति एल्बम तीनवटा किताब निकालिसकेका उनले अन्तिममा भने आमालाई सम्झेर लेखिएको कविता सुनाए   
	उहाँले आमामा टुंग्याउनुभो अब म यसैमा जोड्छु यसपछि डा विमलले आफ्नो वाचन थाले आमा भनेको सार्वभौम हुन्छ सबै आमाको मन यस्तै हुन्छ   वर्षअघि लेखेको आमा कवितामा उनले आफ्ना सन्तानका लागि आमाले गर्ने मौन बलिदानलाई कलात्मक रूपमा उतारेका थिए  यसपछि उनले आधुनिक प्रविधिले गाँज्दै लगेको जीवनशैलीबारे लेखिएको कम्प्युटरलाई सोध्नु भन्ने कविता सुनाए  यो कविता अमेरिका पढ्न जाँदा लेखेको हुँ उनले कविताको रचनागर्भ सुनाए त्यतिबेला अमेरिकामा कम्प्युटर आएको जम्मा दुई वर्ष भएको थियो सबै कुरा कम्प्युटराइज्ड गर्न भ्याइसकेका थिए अमेरिकीहरूले  निकै पुरानो भए पनि कविता निकै समसामयिक लाग्थ्यो दर्शकले ताली बजाएर मन पराएको जनाउ दिए   
	झन्डै तीस वर्षअघि लेखेको मेरो बाबु शीर्षकको कवितामा पनि दर्शकले उत्तिकै ताली बजाए  आमाको संवेदनाको बखानमा अल्भिँदा सधंै ओझेलमा पर्ने बाबुबारे लेखिएका पंक्तिहरूले माहौललाई भावुक बनायो  दुइटा कवितामा भने उनले विदेशी पात्रलाई उभ्याएका थिए जोन र ज्याक  एउटा नेपाल घुम्न आएको एउटा अमेरिकी साथीको सम्झनामा थियो अर्कोचाहिँ अमेरिकामै भेटिएको साथीको दृष्टिकोणबारे  पर्यटकले कसरी नेपालको सुन्दरता मात्रै देख्छन् र त्योभित्रको गरिबी र कुरुपता देख्दैनन् भन्ने कविता जोनमा समर्पित थियो  अर्कोचाहिँ अमेरिकीहरूले कसरी तेस्रो विश्वका मुलुकलाई देश नै ठान्दैनन् भन्ने सन्दर्भको थियो   
	अन्त्यमा भने उनी देशभित्रैको सन्दर्भमा फर्के  जीवित सहिदका अनुत्तरित प्रश्न कवितामा पूर्व मुख्य सचिवसमेत रहेका विमलले मुलुकको पछिल्लो राजनीतिक अन्योलता र बेथितिबारे प्रहार गरे  यो हामी सबैको भोगाइ हो उनले भने  नाट्यशालाका सिटमा नअटेर दर्शकहरू भुइँमा बसेर पनि वसन्त र विमलका कविता सुनेका थिए  शृंखला हरेक महिना जारी रहने संयोजक राजेन्द्र सलभले बताए  
	 
"
