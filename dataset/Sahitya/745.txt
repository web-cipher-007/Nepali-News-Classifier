सत्यमोहन  मा संस्कृतिविद् सत्यमोहन जोशी मंगलबारदेखि  वर्षमा टेके  "
	संस्कृतिविद् सत्यमोहन जोशी मंगलबारदेखि  वर्षमा टेके  यो उमेरमा पनि दौरा सुरुवाल र टोपीमा ठाँटिएर सहरका कार्यक्रमहरूमा घन्टौं प्रवचन दिँदै हिँड्ने सत्यमोहन बिहानैदेखि ह्याप्पी बर्थ डे थाप्न व्यस्त रहे  पाटनको मंगलबजारस्थित निवासमा आफन्तहरूको शुभकामना थाप्दै दिउँसो अनामनगरमा झुल्किएका उनलाई जन्मदिनको शुभकामना दिन भारतदेखि अमेरिकासम्मका साहित्यकर्मी भेला भएका थिए  केरा नरिवल स्याउ र मालाले सजिएको स्टेजमा सत्यमोहनको प्रवेश हुनेबित्तिकै सबैले जन्मदिनको शुभकामना मात्रै दिएनन् त्रिमूर्ति निकेतनले उनलाई शताब्दी पुरुष घोषणा गर्दै यो वर्षभरि नै सत्यमोहन शताब्दी महोत्सव मनाउने निर्णय सार्वजनिक गर्यो   
	म यतिबेला विपनामै छु तर सपनाझैं महसुस भइरहेको छ सत्यमोहनले आँखा रसिलो पार्दै भने आज मेरो जीवनमा चमत्कार भयो  यो उमेरसम्म बाँच्दैछु र आफ्नै जीवनकालमा आफ्नै शताब्दी महोत्सव मनाउने अवसर पाउँदैछु  त्रिमूर्ति निकेतनले नेपाली संस्कृति साहित्य र भाषामा पुर्याएको अतुलनीय योगदानको कदर गर्दै उनलाई शताब्दी पुरुष घोषणा गर्नुका साथै वर्षभरि नै देश विदेशमा सत्यमोहन केन्दि्रत गतिविधि गर्ने भएको हो  उहाँ आफैं जिउँदो सम्पदा हुनुहुन्छ त्रिमूर्तिका अध्यक्ष तथा साहित्यकार इन्दिरा प्रसाईंले भनिन् प्रायः जीवनकालपछि हुने सम्मानको बदलामा जीवित छँदै योगदानको कदर गर्ने संस्कृति बसाउन पनि चाहेका हौं  
	भारतको दार्जिलिङबाट आएका पाका साहित्यकार नरबहादर दाहाल कार्यक्रमबाट यति प्रभावित भए कि उनले भने कुनै बेला दार्जिलिङले आज जे गर्छ नेपालले त्यो भोलि गर्छ भन्ने उक्ति प्रचलित थियो आज समयले कोल्टे फेर्यो र अब नेपालले आज जे गर्छ दार्जिलिङले त्यो भोलि गर्छ  उता फर्केर अब हामी पनि शताब्दी महोत्सवको तयारी गर्छौं हामीकहाँ पनि हाइमान सिंह राईजस्ता शताब्दी टेकेका स्रष्टा छन्  उनले सत्यमोहनकै शताब्दी महोत्सव पनि दार्जिलिङमा मनाउने घोषणा गरे  अमेरिकाबाट आएकी साहित्यकार गीता खत्रीले पनि महोत्सवलाई अमेरिकासम्म तन्काउनुपर्ने र आफूले सहयोग गर्ने जनाइन्  त्रिमूर्तिका सदस्यसचिव नरेन्द्रराज प्रसाईंले यसैमा थपे  वटै अञ्चलमा समिति बनाएर नागरिक अभिनन्दन गर्ने छौं र विभिन्न  वटा मुलुकमा पनि यसका लागि पहल हुनेछ   
	साहित्यकार डा मोदनाथ प्रश्रतिले यस्तो प्रकृतिको सम्मानलाई व्यक्तिको नभई सिंगो नेपाली साहित्य जगत्कै सम्मान रहेको दाबी गर्दै सत्यमोहनलाई जन्मदिनको शुभकामना दिए  हरिहर विरहीले चाहिँ सरकारले गर्नुपर्ने काम त्रिमूर्तिजस्तो एउटा साहित्यिक संस्थाले गर्नु निकै प्रशंसायोग्य रहेको जनाए  नेपाल प्रज्ञा प्रतिष्ठानका पूर्वउपकुलपति गंगाप्रसाद उप्रेतीले यो संसारभरकै नेपाली साहित्यसेवीको सम्मान भएको दाबी गरे  साहित्यिकसांस्कृतिक योगदानका लागि तीनपटक मदन पुरस्कार पाएका सत्यमोहनको अनुहार अरू दिनभन्दा भिन्न देखिन्थ्यो  अरू बेला प्रमुख अतिथि बनेर संस्कृति दर्शन र साहित्यका अनेक प्रवचन दिने उनी मंगलबार आफैंप्रति दंग थिए  
	अपराह्न  बजेतिर सत्यमोहन बत्तिसपुतलीस्थित शिल्पी थिएटर उक्लिए जहाँ उनको जन्मदिन मनाउन रंगकर्मी र केही साहित्यकार पर्खिबसेका थिए  शिल्पी थिएटरले उनकै नाटक मजिपा लाखे मञ्चन गरेर जन्मदिन मनाउँदै थियो भने शुभकामना दिन संगीत नाट्य प्रज्ञा प्रतिष्ठानका पुर्व उपकुलपति प्रचण्ड मल्लदेखि साहित्यकार कोषराज न्यौपानेसम्म पुगेका थिए   
	 
	 
	 
	 
"
