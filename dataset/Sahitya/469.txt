गालीको समाजशास्त्र "उसो त गाली मानव समाजको अभिन्न अङ्ग हो सभ्यताको सहउत्पादन भाषाको अवस्था विशेषजन्य प्रयोग  कुनै मानिसलाई जब कसैको व्यवहार अमिल्दो घृण्य र निन्दनीय लाग्छ ऊ उत्तेजित हुन्छ क्रोधोन्मत्त हुन्छ र कार्यकारणको खोजबिनै आफूले ठानेको कुपात्रमाथि पहिले शब्दास्त्रले जाइलाग्छ  ""
	उसो त गाली मानव समाजको अभिन्न अङ्ग हो सभ्यताको सहउत्पादन भाषाको अवस्था विशेषजन्य प्रयोग  कुनै मानिसलाई जब कसैको व्यवहार अमिल्दो घृण्य र निन्दनीय लाग्छ ऊ उत्तेजित हुन्छ क्रोधोन्मत्त हुन्छ र कार्यकारणको खोजबिनै आफूले ठानेको कुपात्रमाथि पहिले शब्दास्त्रले जाइलाग्छ  त्यसरी उत्तेजित गराउने व्यवहारको परिणाम हो आफैंलाई समेत अपमान भएको थाहा नपाई मुखबाट भटाभट अपशब्दहरू आउनु  वास्तवमा यस्ता अपशब्दको प्रयोग गर्नु ती दुई पक्षका बीचको दूरी झन् बढाउनु हो र व्यवहारको भिन्नतालाई अझ बढी फराकिलो पार्दै जानु मात्र हो  तर मानवीय स्वभाव हो अर्कोलाई गाली नगरी धेरैजसो मानिसको मन शान्त हुँदैन   
	गाली गर्ने मानवीय स्वभाव हो भनेर चुपो लाग्नु मिल्दैन  किनभने यससँग हाम्रा सामाजिक मूल्य हाम्रो सोच र संस्कार हाम्रा सम्बन्धका रूप हाम्रो जीवन शैली आफूभन्दा दोस्रा तेस्रालाई हेर्ने हाम्रो अन्तदरृष्टि मानवीय आवेगको गति सबै अन्तर्सम्बन्धित पनि छन्  सानैदेखि बाबुआमाको काका ठूल्बाउको दाइदिदीको र साथीभाइ अनि छिमेकीको गाली खाइआएका हामीलाई रिसको आवेगमा प्रतिगाली गर्न कत्ति पनि हिच्किचाहट हुन्न  यीमध्ये कतिपय गाली त सहजै हाम्रा दिमागमा स्फूरण हुन्छन् र आग्नेयास्त्रझैं गाली खानेका छातीमा बज्रन्छन्  जब ऊ रन्थनिन्छ हामी मख्ख पर्छौं हामीलाई ठूलै युद्ध जितेको भान हुन्छ  नेपालका सयौं जाति र भाषाभाषीले व्यवहार गर्ने गालीहरूको अध्ययन मात्र गर्ने हो भने पनि नेपालको विविध सामाजिक र समग्र राष्ट्रिय मूल्य प्रणालीका आधारहरू खुट्याउन सकिने थियो  यी भाषिक व्यवहारमा कसैका नाकका आकार उचाइ भाषा र जीवनशैली बोलीचाली आदिको उछित्तो काढ्दै गरिने गालीलाई प्रतिष्ठा दिइएको छ र त्यसले अझै सामाजिक मान्यता पाइआएको छ  यो अरूलाई तुच्छ ठान्ने र आफूलाई श्रेष्ठ ठान्ने हिटलरी मनोविज्ञानको नेपाली संस्करण हो   
	अझ कहाँसम्म भने हामी आफ्नी आमाका नाममा गाली बनाउँछौं  तिनका जनेन्दि्रयका नाममा गालीको रचना गछौर्ं  एकातिर छोरीलाई पवित्र कन्या मान्छौं अर्कोतिर छोरीका नाममा गाली गर्छौं  एकातिर बहिनीलाई ढोग्छौं पुज्छौं अर्कोतिर तिनकै नाममा गाली बनाउँछौं  आफ्ना अत्यन्त महत्त्वपूर्ण अंगलाई हेर्ने हाम्रो दृष्टिकोण कतिसम्म नीच र द्वैध छ भने हामी तिनमा पीडा हुँदा मर्माहत हुन्छौं तर तिनकै अपमान हुने गरी अर्काका निम्ति गाली बनाउँछौं   
	यिनमा केही कष्ट भयो भने मानिस निकै पीडित हुन्छ यिनको स्वास्थ्य राम्रो भए मानिसले स्वस्थ अनुभव गर्छ  प्रजननका लागि मानिस भएको वा पुरुष या महिला भएको चिनारी दिने सर्वाधिक महत्त्वपूर्ण अंग यिनै हुन्  तर के गर्नु मानिसहरू तिनै अंगलाई हेपेर गाली बनाउँछन् र अर्कामा आरोपित गर्छन्  मानव सभ्यताको ठीक विपरीत त्यति महत्त्वपूर्ण नाता सम्बन्ध र अवयवहरूलाई फोहर शब्दार्थमा रूपान्तर गर्छन्  
	काठमाडौंको नयाँसडकको शिरोभागमा रहेको पीपलबोटमा बुट पालिस गर्ने दलितहरूको उपस्थिति आज पनि छ र उहिले पनि थियो  तीमध्ये एकजना अलि ह्यान्डसम थियो र अहोरात्र मदमा रहनु उसको प्रमुख विशेषता थियो  उसकी आमा पनि थिई त्यहीं जसले उसको हेरविचार गर्थी  ऊ अहोरात्र चुरोट र रक्सी खाइरहन्थी तर छोराले खाएर पल्टेको देखी सहँदैनथी अनि वरिपरिको दुनियाँको ध्यान आफूतिर तान्दै आपनो भाग्यलाई सराप्न थाल्थी  एक दिन उसले भनी ए काले कुन दिन मैले तँजस्तो कुलंगार छोरो जन्माएछु  हे दैव मलाई काल किन आउँदैन  गरिब र ऊजस्ता समाजका सर्वाधिक पछाडि परेका सर्वहाराको एउटै अन्तिम सहारा दैवलाई बनाइदिएको छ हाम्रो समाजले  अनि कालेकी आमाको पनि अन्तिम शरणस्थली दैव हुने नै भयो  र आफुलेे जन्माएको हुर्काएको छोराको उपद्रो शमनका लागि दैवको अदृश्य ढोका चहार्नुबाहेक ऊसँग थियो नै के र   
	छोरो अर्थात् श्री कालेले गाली मिसाएर आमालाई उत्तर दियो   
	यो पीपलबोट वास्तवमै केही बेरोजगार श्रमप्रतिका अविश्वासी रुग्ण मनोदशाका असफल व्यापारी साहित्यकार कलाकार पत्रकार राजनीतिकर्मीको समय कटाउने भीड जम्मा गर्छ  यहाँ आपनो जुत्तामा पालिस लगाउन अल्छी गर्नेहरू आउँछन् र पालिस लगाउनेलाई रोजगारी दिन्छन्  यहीं असफलतामा आपनो भविष्य देखिरहेकाहरूको जमघटबाट अनौठा अनौठा सपनाहरू पुष्पित र पल्लवित हुन्छन्  पीपलबोट वरिपरि झुम्मिएका यिनै म्ाानिसहरू तमासा हेर्दै थिएँ आमा छोराको भयानक वाक्युद्ध चलिरहेको थियो  सभ्य समाजले सुन्नै नसक्ने खालका वाक्यहरूको प्रहार प्रतिप्रहार भइरहेको थियो  तर विचरी बूढी आमा बारम्बार आफैंलाई धिक्कार्थी र भन्थी एई काले तँ उहिल्यै मेरो कोखमै किन मरिनस्  
	काले राजेश खन्नाको शैलीमा केश स्याहाथ्र्यो  बेलबटमका बकलहरूमा चाक्लो कम्मरपेटी घुसाथ्र्यो र बाक्लो छालाको कालो ज्याकेट लगाउँथ्यो  नाडीमा कडा लगाउँथ्यो र आपनो सघन केशमा टलक्क टल्कने गरी तेल लगाउँथ्यो  उसका ओठमा रजनीकान्त शैलीले चुरोट च्यापिएको हुन्थ्यो  जब रक्सीले उत्तेजना दिन्थ्यो ऊ गब्बरसिंहको शैलीमा कहिले ओल्तिर कहिले पल्तिर गर्दै क्रूर हिंडाइ गथ्र्यो  यति बेला उसकी बूढी आमाका आँखाबाट आँसुका सट्टा रगत बगिरहेको देख्न सकिन्थ्यो  उसका ओठमा घृणा प्रकट हुन्थ्यो र हिंडाइमा बेचैनी  यो क्रम काले नअस्ताउन्जेल जारी रह्यो   
	त्यस्तो समाजले पनि कालेको मातृद्रोही लफङ्गोपन रुचाएन  सबैले कालेलाई निन्दा गरे  फेरि काले त एक प्रतीक थियो हाम्रो मातृद्रोही समाजको जसले आफ्नो जन्म र आफ्नो कर्मका लागि जननीहरूलाई दोष दिन्छ स्त्रीलाई केवल यौनिक वस्तुका रूपमा चित्रण गर्दछ र आफू यस दुनियाँमा एक मात्र असल तर अभागी ठान्दछ  उसका लागि बाँकी समाजको कुनै मूल्य थिएन  त्यसो त उसको यही समाज थियो जसले उसको परिवारलाई हीनश्रेणीमा राखेर सारा मूल्यवान जीवनदायी अवसरहरूबाट वञ्चित गराइदिएको थियो र जुत्ता पालिस गर्ने सानो भीडमा ल्याएर हुत्याइदिएको थियो  मानिस भएकाले कालेले बुझ्नुपर्ने थियो यसका निम्ति उसकी आमा किमार्थ दोषी हुन सक्तिन  यहींनिर काले असफल भयो  जानी बुझी ऊ त्यसै परम्पराको बाहक बन्यो जसमा मानिसले बाबुआमा र छोरीबहिनीका नाममा असंख्य गाली गर्छ तर तिनैको भरमा आफ्नो जीवनको निर्वाह गर्छ  त्यसैले हाम्रो सामाजिक द्वन्द्व र मुद्दा मामिलामा तर्कवितर्क र खण्डनमण्डनभन्दा गालीको हिस्सा धेरै हुनुपर्छ   
	हाम्रो बहुजातीय संस्कृतिमा बहिनीलाई सबै जाति र समुदायमा पूज्य ठानिन्छ औधि माया गरिन्छ र सम्मान पनि गरिन्छ  तर हाम्रै समाजमा बहिनीलाई गालीको विषय बनाइन्छ  आमापछि बहिनीलाई मान्ने हाम्रो परम्परामाथि यस्ता गालीले हाम्रो मानसिक रुग्णतालाई नै देखाउँछ भन्ने ठान्दछु म  हो बहिनी थरीथरीका होलान् तर आफ्नै बहिनीका नाममा जब आफैंलाई गाली गरिन्छ सबैका कन्सिरीका रौं तात्न थाल्छन्  अरूका बहिनीलाई जिस्क्याउने वस्तुका रूपमा देखेर संवेदनहीनताको उदाहरण खडा गर्ने हामीहरू आफ्नी बहिनीप्रति किन त्यति बढी संवेदनशील बन्छौं हँ  के छ अरूका र आपनी बहिनीका बीचमा फरक  अलि टाढाका अरूका बहिनी आफ्नै गोत्र वा हाड नातामा नपर्ने र समाजले मान्यता दिएका केही प्रकारका बहिनी पनि छन् जससँग प्रेम गर्न सकिन्छ बिहे गर्न पनि छुट छ  हाम्रै कुनै कुनै जातिमा फुपुचेलीको हक मामाचेलामा लाग्छ परम्परागत हक हो यो  यसलाई हामीले सम्मान गरेकै छौं  तर आफ्नै बहिनीलाई देवी नमान्ने समुदाय सम्भवतः कुनै छैन  
	म सानै थिएँ मेरो गाउँमा एकपल्ट भारतबाट बहिनीका नाममा गरिने गालीको बडो अनौठो शब्द आयो  भारतमा नौनौ महीना कुल्ली काम गरी र्फकने हाम्रा गरिब कालापारे दाइहरू गाउँघर र्फकंदा घडी रेडियो चस्माजस्ता अमूल्य उपहार मात्र ल्याउँदैनथे लेकिन र भ्यान् पनि ल्याएर आउँथे  यस्तैमा एकजना कामी दाइले सर्वप्रथम गाउँकै एकजना फटाहालाई त्यो गाली भनेका थिए  फटाहालाई गाली भनेकोमा सबैमा आश्चर्यमिश्रति खुसी छाएको थियो  तर यसको अर्थ भने धेरैले थापा पाएका थिएनन्  प्रायःजसो चाडबाडका बेला कालापारेहरू गाउँकै समवयीहरूसँग तासका खाल जमाउँथे  जब कुनै कालापारेका हातमा तुरूप वा जुटपत्ती पर्दैनथ्यो तास हेर्नेबित्तिकै ऊ हिन्दी भाषाभाषी सामान्यजनमा प्रचलित त्यो गाली उच्चारण गरिहाल्थ्यो   
	चाँडै नै यो शब्द हाम्रो लागि रमाइलो गर्ने र नबुझीकनै नक्कल गर्ने शब्द बन्न पुग्यो  यसमा नौलोपन मात्र थिएन उच्चारणमा दिइने जोड स्ट्रेस र शब्दको फरक संरचना र प्रहारमा छरितोपन पनि थियो  त्यसैले केटाहरूका कण्ठमा त्यो अपशब्द तुरुन्तै बस्यो  केटीहरू पनि आफू आफूमा त्यही शब्द भन्न थाले  गाउँमा यति छिटो त महेन्द्रको गाउँ र्फक अभियान पनि चलेको थिएन  यसरी त्यो शब्द हाम्रो समाजमा घुस्यो  पूरै गाउँ र दरा बहिनीका नाममा गरिने गालीका शब्दमय भए  नेपाली गाली शास्त्रमा त्यस अपशब्दको आगमनसम्मलाई रातो गलैंचा ओछ््याएर स्वागत गर्ने हामी नेपालीको राष्ट्रवाद पनि अनौठो रहेछ   
	मैले आपना आमाबाबु र दाजुभाइ कसैबाट गाली पाइनँ सायद मैले उनीहरू कसैलाई पनि उतिबिघ्न नपच्ने काम गरिन हुँला  तर मेरै घरका भाउजूहरू र छिमेकी बाबु आमा काका काकी र दाजुभाउजू देउरानी जेठानीहरूका गाली म साठीको उकालो लाग्न थाल्दा पनि बिर्सन सकिरहेको छैन  तिनले आफूले दुःखले जन्माई हुर्काई गरेका अत्यन्त प्यारा सन्ततिलाई गालीका पर्रा छुटाएर भकुर्थे तर गाली सुन्ने बानी परेका ती अबोध शिशुका अनुहारमा भने कालो बादल मडारिएको हुन्थ्यो  त्यतिबेला ती केटाकेटीको अनुहार पढ्दा लाग्थ्यो जीवन पूरै अन्धकारमय छ  तर गालीमा हुर्कंदा हुर्कंदा तिनका संवेदना पूरै मरिसकेछ  अनि आफ्नो जीवन चलाउने उपक्रममा तिनै गाली तिनका अमूल्य शब्दसम्पत्ति भए  जसले जे गाली खाने गर्थे पुख्र्यौली सम्पत्तिको उपभोगको अधिकारजस्तो तिनले अघिल्लो पुस्ताबाट पाए र आज तिनको तेस्रो पुस्तासम्म त्यो अविराम गतिले अघि बढिरहेको छ   
	गाली संसारका सबै भाषामा सबै समुदायमा र सबै सभ्य वा अति विकसित भनाउँदा मुलुकमा रहिरहेको अनिवार्य तत्व रहेछ  अंग्रेजी चल्ने समाजमा पनि ब्लडी बास्टर्ड नन्सेन्सजस्ता सयौं फोहोर गाली र अपशब्दहरू चलनचल्तीमा छन्  तिनले त्यही समाजको चरित्र देखाउँछन्  अंग्रेजीमा बोल्दैमा गाली कसरी सभ्यताको परिचायक हुन्छ र  सायद संसारभरि नै आमा बाबु बहिनी र आपना अति महत्त्वपूर्ण शारीरिक अवयवहरूका नाउँमा गाली स्थापित गरिएको छ  मेरो दृष्टिमा आमाचकारी सबैभन्दा निकृष्ट गाली हो जो हाम्रो समाजका हरेक उमेर समूह र शैक्षिक एवं बौद्धिक स्तरका मानिसका जिव्हाग्रमा अझैं वास गरिरहेको छ  यस्ता प्रकारका गाली हाम्रो समाजको दोहोरो चरित्रका अब्बल उदाहरण हुन्  जसको पूजा गरिन्छ उसका अघि उसैको भत्र्सना  जसबाट यस ग्रहमा आफ्नो अवतरण हुन्छ जसलाई मायाले सुम्सुम्याइन्छ एकान्तमा जसमा सारा ध्यानरस सोहोरिएर एकै बिन्दुमा पुग्दछ जहाँ मानिसले जीवनकै सर्वाधिक आनन्द प्राप्त गर्दछ त्यसैलाई अपशब्द मानेर भ्रष्टीकरण हुन्छ भने भएन त हाम्रा एकै वस्तुलाई हर्ने दोहोरो मापदण्ड   
	गालीका सयौं शब्दले नपुगेर कहिलेकाहीं मानिस भयङ्कर अश्लील सङ्केत गर्ने उत्तेजनाको अन्तिम तहसम्म पुग्ने चेष्टासमेत गर्दो रहेछ  हाम्रो अपठित वा अर्द्धपठित समाजका सामान्य पात्रहरूको कुरै छोडौं हाम्रो मुलुकको राजनीतिक चेतना र राष्ट्रियताको प्रतीक संसद्सम्म पनि गालीले नपुगेर इसारामा प्रवेश गर्यो र लाजमर्दो अवस्था उत्पन्न भयो   
	किन आमा बहिनी र बाबु दाजु वा छोराछोरीजस्तो सम्बन्धलाई यसरी गलत अर्थमा प्रयोग गरिन्छ  यसको उत्तर पाउनु उति सजिलो छैन  गाउँघरमा बन्दुक र लाठी भाला र बर्छा ढुंगा र हँसिया बन्चरोको प्रयोगमा विश्वास गर्ने महाअपराधीहरूले पनि कसैलाई बाहिरबाट घाउचोट नदेखिने गरी मरणासन्न तुल्याउने हो भने उसका संवेदनशील अंगमा हिर्काउने गर्थे भन्ने सुन्ने गरिएको थियो  पछिको भाटे कारबाही मानिसका तिनै अंगमाथि गरिने आक्रमणको निरन्तरता नै थियो  मानवका जनेन्दि्रय वा सम्बद्ध अंगको संवेदनशीलता र नाताको संवेदनशीलतामा देखिएका यिनै नाजुकपनमाथिको हमला हो महिला वा पुरुष अंगका नाममा गरिने गाली   
	महान् लेनिनले सिकाएअनुसार कम्युनिस्ट राजनीतिक भाषामा केही अब्बल प्रकारका प्राज्ञिक खाले गालीहरू आज पनि हाम्रा कानमा बजिरहेकै हुन्छन् र दस्तावेजहरूमा तिनलाई स्वणर्ाक्षरमा अंकित गरिएकै हुन्छ  जस्तै गद्धार  सोच्तछु समयक्रममा को गद्दार भएन  आनन्दबहादुर अर्थात् मोहनविक्रम सिंहका दृष्टिमा कुनै बेला नेपाली कम्युनिस्ट पार्टीका पुरोधा महासचिव कामरेड पुष्पलाल गद्धार भए  गद्धार पुष्पलाल भन्ने पुस्तक छापिएर सामान्य नेपालीका घरबारदेखि शाही राजाका दरबारसम्म पुग्यो  वामपन्थका विरोधीहरू हियोदेखि नै प्रसन्न भए  पुष्पलालका विरोधीहरूले ठाने निकै ठूलो पुँजी हात पर्यो  तर सत्य त्यही मात्र थिएन   
	अरू सबैलाई गद्धार र आफू मात्र सही ठान्ने तिनै मोहनविक्रमका चेला पुष्पकमल दाहाल पनि एक समय सत्तामा बिराजमान भए  र कुनै बेला नेपाली माओवाद भनी बहुप्रचारित प्रचण्डपथ किंवा गुरिल्ला युद्धकालीन प्राधिकार रणनीतिका प्रणेता मानिएका मोहन वैद्यले स्वयं प्रचण्ड र बाबुरामलाई गद्धार घोषणा गरिदिए  अरूलाई भारतीय विस्तारवादका दलाल भन्दै सत्ताको खुड्किलो उक्लेका यी नेतावर्गले समयको छोटो अन्तरालमै स्वय दलालको पगरी गुथ्नुपर्यो  नेपाली राजनीतिको गालीगलौजको यो चाखलाग्दो दृष्टान्त थियो  यसरी अर्को सत्य प्रकट भयो   
	नेपाली राजनीतिमा हुने मौलिक गालीगलौजका एक गुरु थिए राजा महेन्द्र  उनले आफ्नो निरङ्कुश सत्ताको पूजा नगर्ने र लोकतन्त्र र समाजवादका लागि भित्र वा बाहिर बसेर संघर्ष गर्ने जतिलाई अत भन्ने गालीको सिर्जना गरे  यो अत उनका कतिपय गीत र रारा कि अप्सरा  भन्दा बढी प्रचलित रह्यो  मुलुकको प्रगति चाहने र त्यसका लागि राजनीतिक संघर्ष गर्नेहरूका लागि यो सुपर गाली थियो  छत्तीस साल अघिसम्म अत अर्थात् अराष्ट्रिय तत्त्वको पञ्चायती बिल्ला भिराइनेमा पञ्चबाहेकका हामी सबै थियौं  त्यो सबै अश्लील गालीभन्दा डरलाग्दो थियो  छत्तीस सालपछि अत भन्ने गाली त गायब भयो बाँकी सबैमा हामी रमाइरहेका छौं अनि महिला मुक्तिका कुरा गर्न पनि थाक्तैनौं हामी  भएन त यो हाम्रो समाजको दोहोरो मापदण्ड  
	
"
