भीरमा फुलेको सुन्दर फूलसुन्दर फूल सधैं भीरमा फुल्छ भन्ने भनाइ नै छ जसलाई टिपेर शिरमा सिउरिनु सहज हुँदैन मन परेको वस्तु सजिलै पाइँदैन पनि अझ प्रेमका सन्दर्भमा यी भनाइले निकै घतलाग्दा अर्थ बोक्छन् "
	सुन्दर फूल सधैं भीरमा फुल्छ भन्ने भनाइ नै छ जसलाई टिपेर शिरमा सिउरिनु सहज हुँदैन मन परेको वस्तु सजिलै पाइँदैन पनि अझ प्रेमका सन्दर्भमा यी भनाइले निकै घतलाग्दा अर्थ बोक्छन् कतिपय युवकले मन परेकी युवती पाउन धेरै संघर्ष गर्नुपर्छ युवतीलाई प्रभाव पार्न पहिला उसको घरपरिवारको मन जित्नुपर्छ जम्पिङ फ्रग नाटकमा भ्यागुताको प्रेमकथा यिनै रोचक प्रसंगबाट सुरु हुन्छ  
	अनामनगरस्थित मण्डला थिएटरमा मञ्चन भइरहेको नाटकमा भ्यागुता र भ्यागुतीको कमेडीसहित रोचक प्रेम दृश्य देख्न सकिन्छ पछिल्लो समय थिएटरमा नयाँ र फरक सिर्जनामा काम गर्ने अभ्यास भइरहेको छ यस अन्तर्गत मण्डलाले पपेट माक्स एन्ड म्युजिकल प्ले शैलीमा नाटक जम्पिङ फ्रग प्रस्तुत गरेको हो मण्डलाको समूहले नेपालमा पहिलो पटक नेपाली कलाकारले पपेट कठपुतली नाटक मञ्चन गरेको दाबी गरेको छ थिएटरका अनुसार  मा आरोहण गुरुकुलले काठमाडौं अन्तर्राष्ट्रिय नाटक महोत्सवमा स्पेनको नाटक आन्द्रे एन्ड दोरिन नेपालमा मञ्चन गरिएको सम्भवतः पहिलो पपेट नाटक हो सजन थापा मगरको निर्देशन गरेको नाटक जम्पिङ फ्रग मा मुखिया गुरुङले कार्यकारीका निर्मातामा साथ दिएका छन्  
	नाटकमा रोमान्टिक सेन्टिमेन्टल र व्यंग्यात्मक तीन पक्ष अनुभूति गर्न सकिन्छ भ्यागुतो सुँगुर कछुवा चरा लगायत जनावर र पशुपन्छीको मानवीकरण गरेर मानव सभ्यताकै प्रस्तुति गर्न खोज्नु नाटकको कलात्मक पक्ष हो एउटा चञ्चल साधारण र रमाइलो भ्यागुताले गरेको रोचक प्रेमकथामा नाटक आधारित छ भ्यागुताको एकाहोरो प्रेम उनकी प्रेमिकाले सहजै स्वीकार गर्दिनन् त्यसपछि प्रेमिकाको मन जित्न भ्यागुताले केके जुक्ति लगाएका होलान् नाटकको मुख्य गुदी यसै दृश्यमा छ  
	आमा बुबा घरपरिवार र आफन्तसँग घुलमिल हुनुपर्ने बाध्यता कहिल्यै मन नपरेको काम गर्नुपर्ने युवतीको अनवाश्यक नखरा सहनुपर्ने यी सबै कदम उठाएका हुन्छन् भ्यागुताले निरन्तर लागेपछि के कुरा पाइँदैन र अन्ततः युवती भ्यागुताको मन जितेरै छाड्छन् तर जहाँ प्रेम त्यहाँ बिछोड भ्यागुताले माया त पाए तर त्यसको बदलामा जीवननै दाउमा लगाउनु पर्यो त्यो अमूल्य दाउ के थियो पूरै नाटक हेरेपछि मात्रै राज खुलासा हुन्छ प्रेमी भ्यागुताको अभिनय अनुप शर्माले गरेका छन् भने प्रेमी भ्यागुताको मोहम्मद नाजिर हुसेनले विराट बस्नेत आदित्य कटुवाल रुरु पोखरेल प्रकाश गन्धर्व विजय बराल कमल देवकोटा सजन थापा र विकास जोशीले पनि मन छुने अभिनय गरेका छन् 
	नाटकमा शब्द संवाद छैन संगीत र विभिन्न धुनले नै नाटकको मूल भाव प्रस्तुत गर्ने प्रयास गरिएको छ इसारा हाउभाउमा प्रेम पीडा बिछोड रोमाञ्चकता द्वन्द्वजस्ता भावना उस्तै पस्कन खोज्नुमा कलाकारको अभिनय क्षमता झल्किएको थियो परम्परागत शैलीमा भन्दा समय सापेक्ष र दर्शकलाई फरक स्वाद दिने प्रयास गरेको निर्देशक सजनले बताए उनी नाटक अभिनय गर्नुका साथै बाजा बजाउने चित्र कोर्ने मूर्ति मुखौटा र कठपुतलीसमेत बनाउन सिपालु छन् आफ्नो यहीं सिर्जनालाई रंगमञ्चमा नाटकीय स्वरूप दिन खोजेको सजनले बताए आरोहण गुरुकुलमा समेत काम गरेको अनुभव बटुलेका सजनको नाटक निर्देशन भने पहिलो हो नाटक एक महिनासम्म मञ्चन हुनेछ 
"
