"राजनका निबन्ध हाङयुगका कविता ""मुलुकमा सशस्त्र द्वन्द्व उत्कर्षतिर लाग्दै गर्दा राजन मुकारुङ हाङयुग अज्ञात र उपेन्द्र सुब्बाहरूले सिर्जनशील अराजकता नामक साहित्यिक अभियान चलाए""
	मुलुकमा सशस्त्र द्वन्द्व उत्कर्षतिर लाग्दै गर्दा राजन मुकारुङ हाङयुग अज्ञात र उपेन्द्र सुब्बाहरूले सिर्जनशील अराजकता नामक साहित्यिक अभियान चलाए मूलधारको भनिएको साहित्यले सीमान्तकृत समुदायबारे ध्यान नदिएको भन्दै उनीहरूले साहित्यमार्फत आफ्नो समुदायको चेतना उजागर गर्ने उद्घोष गरेका थिए पछि हाङयुग हङकङतिर लागे उपेन्द्र गाउँतिर राजनले चाहिँ सीमान्तकृत साहित्य लेखेबापत मदन पुरस्कार नै पाए तिनै हाङयुग र राजनको नयाँ कृति शुक्रबार राजधानीमा सँगसँगै सार्वजनिक गरिए उपेन्द्रचाहिँ टिप्पणीमा उभिए राजनको फेरिँदो सौन्दर्य निबन्ध कृति र हाङयुगको करङको हिरासत कविता कृति साहित्यकार खगेन्द्र संग्रौला र वैचारिक विश्लेषक घनश्याम भुसालले सार्वजनिक गरे  
	राजनको कृतिलाई संग्रौलाले मूलतः वैचारिक कृति दाबी गर्दै यसले पहिचान र सामाजिक सहअस्तित्व स्विकार्न वैचारिक बहसलाई बल पुर्याउने बताए भुसालले चाहिँ समाजको सौन्दर्य फेरिनु भनेको आधारभूत रूपमा समाज फेरिनु हो भन्दै हिजो जुन ढंगको संरचना र मनोविज्ञान थियो त्यसमा आएको परिवर्तन राजनको कृतिमा समेटिएको दाबी गरे लेखक राजनले चाहिँ सुरुमा हाम्रो समुदायको कुरा कसैले नलेखिदिएकै कारण सिर्जनशील अराजकता आन्दोलन जन्मेको र यो केही हदसम्म सफल भएको दाबी गरे हङकङ बस्दै आएका हाङयुगको कविताबारे चाहिँ श्रवण मुकारुङ र उपेन्द्र सुब्बाले टिप्पणी गरेका थिए उनले हाङयुगका कविताहरू धेरै हिसाबले वैचारिक र शक्तिशाली रहेको र कवितामार्फत आफ्नो समुदायको कुरा र मुन्धुमी चेतनालाई उजागर गरेको दाबी गरे उपेन्द्रले चाहिँ सुरु सिर्जनशील अराजकतामा राजन र हाङयुग रहेको र आफूलाई पछि भर्ती गराएको भन्दै हाङयुगको कविताबाट आफू प्रभावित भएको बताए  
	दुवै कृति फिनिक्स बुक्सले बजारमा ल्याएको हो 
	 
	 
	 
	 
"
