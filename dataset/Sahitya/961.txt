उमेशको एकल"पढाइ सिध्याउने बेला जब जागिरको खोजी सुरु हुन्छ र जब जागिरमा बाँधिएर बोल्दा पनि सोच्नुपर्ने हुन्छ यी दुई फरक अवस्था हुन्  ""
	पढाइ सिध्याउने बेला जब जागिरको खोजी सुरु हुन्छ र जब जागिरमा बाँधिएर बोल्दा पनि सोच्नुपर्ने हुन्छ यी दुई फरक अवस्था हुन्  युवाकवि उमेश राई अकिञ्चनका भनाइमा दुवै अवस्थाका सोचाइ र भाव फरक हुन्छन्  कवि कृष्णभूषण बलदेखि सुरु भएको यहाँस्थित देवकोटा पुस्तकालयमा यस वर्ष एकल वाचनको पालो अकिञ्चनले थामे  पहिलो कविता बाराक ओबामा बाट  
	कमजोर मान्छेका सपनालाई 
	हावाले पनि उडाउन खोज्दो रहेछ 
	घामले पनि डढाउन खोज्दो रहेछ  
	कमजोर मान्छेको यात्रालाई 
	बाटोले पनि जिस्क्याउँदो रहेछ  
	उनले ओबामाको सफलतालाई विम्बहरूमा उनेर निरन्तर प्रयासले अग्लो ठाउँ पुग्न र अम्किलो हीरा बन्न सम्भव हुने बयान गरे  गीतगजल संग्रह एक सगरमा दुई तारा  र कविता संग्रह मोनालिसा र मार्च   नामका दुई कृति मात्रै पस्केका अकिञ्चनले अन्तर्राष्ट्रिय ख्याति आर्जेको प्राज्ञ विवश पोखरेलले बताए  उनले भने उमेशका कवितामा अन्तर्राष्ट्रिय विम्ब छन्  फरक पहिचान दिने कविताको धार छ  प्रशंसा सुनेर भोजपुरको कुलुङका यी कवि बहकिएनन्   
	जागिरे जीवनमा विकासलाई हेर्ने दृष्टिकोण फेरिने अनुभव सुनाएका उनले कार्यक्रममा  वटा कविता सुनाए  राजनीति प्रेम आमाको माया बेरोजगारीका पीडा र प्रकृतिलाई हेर्ने सिर्जनशील दृष्टिकोण उनले कवितामा पस्किए  केही कवितामा उनले लाहुर जाने संस्कारमाथि पनि व्यंग्य कसे  उनका केही शक्तिशाली कविता सीमा आभास ज्योति जंगल देवान किराती र मीनकुमार नवोदितले पनि वाचनमा सघाए  मनु मञ्जिल ज्योति जंगल लगायत आधा दर्जन स्रष्टालाई दिइएको एकल वाचनको मञ्चमा आफूलाई पाउनु नौलो लागेको कवि अकिञ्चनले बताए  स्थापनाको  वर्ष पुगेको देवकोटा पुस्तकालय कुनै समय राजनीतिक छलफलका लागि भेटघाटको थलो थियो  परिवर्तनका आन्दोलनहरूपछि साहित्यकर्मीलाई मञ्च दिने गरिएको अध्यक्ष सुबोध निरौलाले बताए  
	
"
