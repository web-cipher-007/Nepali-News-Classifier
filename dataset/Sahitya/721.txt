मिथिला केन्द्रित मन्थन"मधेस आन्दोलनपछि मैथिल संस्कृतिको विगतप्रति जिज्ञासु र भविष्यप्रति आशावादी जागरुकहरूमा वर्तमानमा केही गर्ने उत्साह पलाएको छ  त्यस्तै उत्साहमध्ये एक हो दीपेन्द्र झा डा सुरेन्द्र लाभ वीरेन्द्र साह र साथीहरूको संयोजनमा भएको मिथिलाकेन्दि्रत मन्थन  ""
	 "" ""मधेस आन्दोलनपछि मैथिल संस्कृतिको विगतप्रति जिज्ञासु र भविष्यप्रति आशावादी जागरुकहरूमा वर्तमानमा केही गर्ने उत्साह पलाएको छ  त्यस्तै उत्साहमध्ये एक हो दीपेन्द्र झा डा सुरेन्द्र लाभ वीरेन्द्र साह र साथीहरूको संयोजनमा भएको मिथिलाकेन्दि्रत मन्थन  छलफललाई आधार दिने उपयुक्त विचारक सीके लाल चुनिए  केही प्रारम्भिक चाँजोपाँजो मिलेपछि  सालमा सीकेले प्रत्येक महिना जनकपुरमा सम्भाषण दिए  एक वर्षभित्र मिथिलाको सेरोफेरोमा मैथिलीमा एघारपटक छलफल गरियो  केही समयपछि जनकपुरमा चलिरहेको मिथिलाकेन्दि्रत विमर्शबारे तुलानारायण साहले जानकारी पाए  सीके लालको सम्भाषणलाई लिपिबद्ध गरेर पुस्तक बनाउने तुलाको प्रस्ताव दीपेन्द्र झालाई पनि उचित लाग्यो  सीकेका विचार लिपिबद्ध गरेपछि यसको लिपपोत गर्न धीरेन्द्र प्रेमषिर्लाई गुहारियो  अनि सीके लालको विचारोद्गार मैथिलीमा प्रकाशित भयो  
	समयक्रममा मिथिला मन्थन नेपालीमा अनुवाद भयो  नेपाली भाषीको लागि यो सुखद कुरा हो  यस पुस्तकको उद्देश्य मिथिलाकेन्दि्रत सवालहरूलाई फराकिलो दायरामा स्थापित गर्नु हो  लेखकका विचारोद्गार त्यस्तो उद्देश्यको एक प्रस्तावना मात्र हो निष्कर्ष होइन  त्यसैले पुस्तकको नाम पनि मिथिला मन्थन रोजिएको छ   
	सीके लालको प्रत्येक सम्भाषणको आधारमा पुस्तक एघार अध्यायमा विभाजित छ  मिथिलाको समग्र जीवनपद्धति समेट्ने चाहना भएकोले पुस्तकको दायारा व्यापक छ  तर फैलिएको सवालहरूलाई एउटा प्रश्नमा केन्दि्रत गर्न सकिन्छ  बदलिँदो परिवेशले मैथिलजनका जीवनशैलीमा केकस्तो किसिमको भूराजनीतिक अप्ठेराहरू तेस्र्याएका छन् र नेपाली राज्यको उदयसँगै मैथिलहरूको विगत र वर्तमान कसरी प्रभावित रह्यो  पुस्तकले भन्छ यो प्रश्नको सम्भावित उत्तरहरूमाथि गहन चिन्तन नगरे मैथिलजनले उन्नत भविष्यको राम्रो परिकल्पना गर्न सक्दैनन्   
	राज्यबाट विषय प्रवेश गरौं  मैथिलजनको आजको अवस्थालाई बुभन ऐतिहासिक चेत हुनुपर्छ भन्ने आग्रहसँगै पहिलो अध्याय प्रारम्भ हुन्छ  सतहमा हेर्दा विचार सम्प्रेषणमा भाषाको महत्व र मैथिलजनको आत्मविश्वासको सेरोफेरोमा यो अध्याय केन्दि्रत छ  लेखकका अनुसार मिथिलाको स्वर्ण युग सात सय वर्षअघि समाप्त भयो  अर्थात् विगत सात सय वर्षदेखि मैथिलजन पछाडि पर्नुको मुख्य कारण आपनो राज्य नहुनु हो  जुन पाठकलाई सीकेको उद्गारमा घोत्लिने फुर्सद छैन उसले यो टिप्पणीबाट यस्तो निष्कर्ष निकाल्छ त्यसो भए सबै जातिको आफ्नो राज्य हुनुपर्यो यो त अखण्ड नेपालमाथि प्रहार हो   
	जुन पाठकलाई लेखकको उद्गारमा घोत्लिने बाध्यता छ र चाहना पनि छ उसले यसमा दुइटा पक्ष भेट्छ राज्यमा व्यक्ति र समुदायको स्वामित्व कसरी बढाउने तथा राज्य निर्माण र पुनर्निर्माणका आधारहरू के के हुने  अर्थात् पहिलो प्रश्नले राज्यमा स्वामित्व स्थापित गर्ने दोेहोरो प्रक्रिया ठम्याउन चाहन्छ भने दोस्रोले इतिहासको विभिन्न कालखण्डमा भारतीय उपमहाद्वीपमा राज्यहरूको निर्माण र पुनर्निर्माणबारे बुभन चाहन्छ  पछिल्लो प्रश्नको सन्दर्भमा लेखकले भूराजनीतिक पक्ष र सामरिक शक्तिलाई पर्याप्त महत्त्व दिएका छन्  यसलाई सकार्नुपर्छ  तर राज्यको विश्लेषण गर्दा सीकेले दुई प्रमुख पक्षमाथि चर्चा गरेका छैनन्  पहिलो राज्य निर्माणमा व्यापारको अहम् भूमिका र दोस्रो महानगरीय कस्मोपोलिटन चिन्तन  काठमाडौं उपत्यकाका राज्यहरू नै चिरपरिचित उदाहरण हुन् जसकोे वैभव मूलतः व्यापार र व्यापारिक अन्तरक्रियासँगै फस्टाएको महानगरीय चिन्तनमा टिकेको थियो  यी अन्योयाश्रति पक्षहरू मिथिला राज्यको हकमा पनि लागू हुन्छन्   
	व्यापार वा महानगरीय सोचले राज्यको वैभव स्थानीयतामा मात्र टिकेको हुँदैन भन्ने बताउँछ  तर निश्चित कालखण्डमा ती राज्यहरूमा शासक र शासितबीचको सम्बन्धबारे भने खासै बताउँदैन  यस पुस्तकले पनि मिथिलाको स्वर्ण युगमा मैथिलजनको राज्यसँगको सम्बन्धबारे प्रकाश पार्दैन  ठोस चर्चाबेगर स्वर्ण युगको महिमागान सीमान्कृत समुदायको लागि मिथक् मात्रै हो  मिथक्ले वर्तमानमा विद्यमान समस्याहरू कसरी सुल्झाउनेबारे इतिहासबाट ठोस शिक्षा प्रदान नगर्ला  तर मिथक्को महत्तालाई भने नकार्न सकिन्न   
	यसले पाठकसामु इतिहासबाट कसरी शिक्षा लिने वा दिने प्रश्न तेस्र्याउँछ जुन यस पुस्तकको आत्मा नै हो  दोस्रो अध्यायको शीर्षक नै शिक्षा छ भने अन्य दुई अध्यायहरू जीवन उपयोगी शिक्षा र विचारनिर्माणमा मौखिक परम्परा शिक्षासँग सम्बन्धित छन्  सीके लाल लेख्छन् सबै युद्धभन्दा ठूलो शिक्षाको युद्ध हो  यदि युद्धको उद्देश्य राष्ट्रनिर्माण हो भने अन्य समयमा मात्र होइन युद्धको बेला पनि शिक्षा नै भविष्य परिकल्पनाको मूल आधार हुन्छ  उनका अनुसार भारतको म्याकुले मोडललाई आधार मान्दै राणाकालमा प्रारम्भ भएको आधुनिक शिक्षाको उद्देश्य एउटा असल नोकर मात्र उत्पादन गर्ने थियो  यसमा मूलिक सुधार नभएकोले शिक्षा पद्धतिमा रचनात्मकता सिर्जनात्मकता कुण्ठित छ   
	लेखकको जिरह छ शिक्षा रचनात्मक नभएकोले जीवन उपयोगी सीपबाट हामी वञ्चित छौं  हाम्रो परम्परा र संस्कृतिमा रहेको सवल पक्षलाई पहिल्याउने क्षमता धेरै हदसम्म गुम्दै छ  ज्ञान सीप र कलाको पहिचान गर्दै कम्तीमा एउटा सीप हासिल गर्न शिक्षा जीवन उपयोगी हुनुपर्छ  यसलाई सीके आधारभूत रोजगारका लागि सीपमूलक तालिम भन्छन्  लेखकका अनुसार शिक्षामा तीव्र व्यापारीकरण सरकारी शिक्षामा राजनीतिकरण र शिक्षासम्बन्धी नीति निर्माणमा वैज्ञानिक सोचको अभाव छ  त्यसैले मिथिला क्षेत्रमा मात्र होइन समग्र नेपालमा शिक्षा उद्देश्य विमुख छ  त्यसमाथि लिखित परम्परामा मूलतः वर्चस्वधारीहरूको पकड हुनाले मैथिलजन र अन्य सीमान्तकृत समुदायको शैक्षिक पहुँच सीमित छ  अर्थात् शिक्षाको परिकल्पनामै त्रुटि छ   
	शिक्षालेे संकट निम्त्याएको छ  आपनो विगत खोज्न र बुझ्न मिथिलावासीले मौखिक परम्परा र मिथक्मा धेरै आश्रति हुनु एक उदाहरण हो  सीकेका अनुसार यसका केही फाइदा पनि छन्  यसले लिखित ज्ञान नै सर्वेसर्वा हो भन्ने मान्यतालाई नकार्छ बोलीचालीको भाषालाई सर्वस्वीकार्य बनाउँछ र ज्ञानको भण्डार अपूर्व तवरले फराकिलो हुन्छ  लिखित परम्परा कमजोर भएको समाजमा मौखिक परम्पराले सर्वसाधारणको आत्मविश्वास बढाउन मद्दत गर्छ  तर राज्यसँग अपनत्व भएको समुदायमा लिखित र मौखिक परम्पराबीच खासै द्वन्द्व हुँदैन भन्ने उनको तर्क चित्तबुभदो छैन  यी दुवै परम्परालाई धेरै अवस्थामा सीकेले चाहे जस्तो सपाट रूपमा विभाजन गर्न सकिन्न  यद्यपि लेखकले औल्याएझैं लिखित परम्परालाई नै ज्ञानको मापदण्ड मान्ने वर्चस्वको कारण रहनसहन बुभन नसक्ने र पर्यावरणसँग तादात्म्यता कायम गर्न नसक्ने ठूलो जमात निर्माण भइरहेको छ  मिथिला क्षेत्रमा यसको भयावह रूप देखिन्छ   
	यसले पाठकलाई पुस्तकको धेरै महत्त्वपूर्ण विषय पर्यावरणतर्फ डोर्याउँछ  यो विषय मूलतः पानीबिना चल्दैन संसार र हाम्रो संस्कृति र कृषि आध्यायहरूमा केन्दि्रत छ  पानीको आधारभूत पक्षबारे धेरै ससाना सन्दर्भहरू घतलाग्दा छन्  तर चुरे क्षेत्रको पर्यावरण र भारतीय उपमहाद्वीपमा यसको भूराजनीतिक विश्लेषण महत्त्वपूर्ण खण्ड हो  यो खण्डले विज्ञान जीवन पद्धति र राजनीतिलाई समग्रतामा हेर्छ  अर्को अध्याय स्वतः सिँचाइ अन्न उत्पादन आर्थिक आधार र रहनसहनसँग जोडिएको छ  कृषि क्रान्तिको अपरिहार्यता नै यस अध्यायको मूल सन्देश हो  कृषिकर्मलाई उन्नत बनाउन विज्ञानप्रविधि र विचार विमर्शको आवश्यकतालाई सीके प्राथमिकता दिन्छन्   
	सीकेका अनुसार शैक्षिक र पर्यावरणीय संकटले तथा राज्यबाट अलग्याइएको भावले मैथिलजनको आत्मविश्वासमा र राजनीति गर्ने कौशलमा नकारात्मक असर पारेको छ  जातपात र समाज बाहेक बाँकी रहेका अध्यायहरू यही विषयको सेरोफेरोमा घुम्छन्  मैथिलजनको राजनीतिमा रचनात्मक नभएको विषयलाई लिएर लेखकमा एक प्रकारको छटपटी छ  तर ऐतिहासिक पक्षहरूमाथि घोत्लेमा वर्तमानको पहेलीलाई सुल्झाउन केही सहयोग पुग्ने विश्वास पनि छ  त्यसैले मधेसी अभियानकर्तालाई हौसला दिँदै सीके भन्छन् लोकतन्त्र एउटा आदर्श हो  यसका लागि निरन्तर प्रयत्न गर्नुपर्छ जुन कहिले हासिल हुँदैन  यहाँ लेखकको विचार प|ान्सेली दार्शनिक ज्याक डेरिडासँग मेल खान्छ  डेरिडाका अनुसार लोकतन्त्र आइसकेको छैन लोकतन्त्र आउँन बाँकी छ र त्यो बाँकी नै रहनेछ   
	जातापात माथिको विश्लेषण सम्भवतः यस पुस्तकको सबैभन्दा विवादास्पद अध्याय हो  त्यसैले यस विषयले बेग्लै टिप्पणीको माग गर्छ  अन्यथा पुस्तकको मूल तर्क स्पष्ट छ  पृथ्वीनारायण शाहको घरथरबाट प्रारम्भ भएर महेन्द्रीय राष्ट्रवादमा आधार भेटेको नेपालनिर्माणले विगतमा हामी नेपाली भने पनि त्यसमा निहित जातिगत बहुलता र सांस्कृतिक विविधतालाई बेवास्ता गर्यो  मिथिला मन्थनको प्रमुख आग्रह हो जसले हामी भित्रको विभेदबारे निसंकोच सोच्न र शास्त्रार्थ गर्न सक्दैन त्यसले नेपाल र नेपालीको प्रगतिमा सार्थक योगदान गर्न सक्दैन  यो पुस्तक मिथिलाकेन्दि्रत मन्थन मात्र नभएर उन्नत नेपालतर्फको एउटा सार्थक पहलकदमी हो  पुस्तकमा सीकेको पहिचान नै निर्भय चिन्तन र निर्भीक अभिव्यक्तिमा छ  लेखकको एक मात्र आग्रह भयरहित विमर्श हो  यो पुस्तक सम्भाषणहरूको संकलन भएकोले तथ्यतथ्यांक खोज्न होइन हाँकपूर्ण अभिव्यक्तिको निहितार्थ एवं त्यसमा अन्तर्निहित भावार्थबुभन पढिनुपर्छ   
	अन्त्यमा धीरेन्द्र प्रेमषिर्ले अनुवाद र सम्पादन गरेको मिथिला मन्थन पढिरहँदा सीके लालका विचार नेपालीमै सुनिरहेजस्तो लाग्छ  पढ्दा पनि सुनिरहेजस्तो लाग्नु पुस्तकको सफलता हो  विषयको व्यापकताले लेखकको ज्ञानको दायरा विविध र विशाल छ भन्ने जनाउँछ  यो पुस्तकको सवल पक्ष हो  तर हरेक सवाललाई सगम्रतामा मात्र बुभने अभिलाषा राख्दा कतिपय विषयमा अर्जुनदृष्टि पुगेको छैन  अथवा प्रस्तुतिमा रहेको समयसीमा वा अन्य कारणले गर्दा कतिपय विषयमा चाहिने जति प्रकाश पारिएको छैन  यसले पाठकलाई निराश बनाउँछ  पुस्तक पढिरहँदा एउटै विषयमा केन्दि्रत भएर सीके लालले पुस्तक लेखे कति राम्रो हुन्थ्यो भन्ने लाग्छ  आशा छ भविष्यमा पाठकले त्यस्तो अवसर पनि पाउनेछन्  
"
