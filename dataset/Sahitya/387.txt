सम्पादकको सवाल सम्पादकको जवाफ"पत्रकारिताको दुई दशक लामो यात्रा तय गरेर असंख्य मानिसलाई प्रश्न गरिसकेका दुई सम्पादक शुक्रबार भने फरक भूमिकामा भेटिए  उनीहरू स्रोतलाई होइन एकअर्कालाई  प्रश्न गरिरहेका थिए र पालैपालो उत्तर दिइरहेका थिए  ""
	पत्रकारिताको दुई दशक लामो यात्रा तय गरेर असंख्य मानिसलाई प्रश्न गरिसकेका दुई सम्पादक शुक्रबार भने फरक भूमिकामा भेटिए  उनीहरू स्रोतलाई होइन एकअर्कालाई प्रश्न गरिरहेका थिए र पालैपालो उत्तर दिइरहेका थिए  उनीहरूलाई श्रोतादर्शकसम्मले पनि प्रश्न गरे   
	बीपी कोइराला नेपालभारत फाउन्डेसन र भारतीय दूतावासले हरेक महिना गर्दै आएको भ्वाइस को तेस्रो शृंखलामा नेपालको पत्रकारिता विकास र आफूले बटुलेका अनुभव नयाँ पुस्तालाई सुनाउन न्युरोडस्थित नेपालभारत पुस्तकालयमा निम्त्याइएका थिए कान्तिपुरका प्रधानसम्पादक सुधीर शर्मा र दि काठमान्डु पोस्टका प्रधानसम्पादक अखिलेश उपाध्याय  
	नेपाली राजनीतिमा सबभन्दा बढी उतारचढाव र फेरबदलको समयलाई नजिकबाट पत्रकारिताको चस्माले नियाल्दा मिलेको रोमाञ्चक अनुभव शर्माले सुनाउँदा सहभागी युवाहरूको अनुहारमा गहिरो कौतूहल पोतिएको देखिन्थ्यो  राजनीतिको विश्लेषण र अनुभव सुनाएपछि शर्माको प्रश्नमा उपाध्यायले चाखलाग्दो जवाफ दिए पत्रकारिता हतारको इतिहास लेखन रहेछ  पाँच वर्षयता हरेक दिन हतारहतार नेपालको राजनीति र समाजका घटनालाई पत्रिकामार्फत अभिलेखीकरण गरिरहेको छु   
	कसरी यी दुई पत्रकारितामा लागे  कसरी सम्पादक भए  पत्रिकाले कसरी समाचार छाप्छ  किन केही लेख छापिन्छन्  किन केही लेख कहिल्यै छापिन्नन्  आम मानिसका मनमा उब्जिने यस्तै खाले अनेक प्रश्न छलफलमा उठे  म कुनै योजनाका साथ पत्रकारितामा आएकै होइन शर्मा भन्दै थिए  वर्षअघि नेपालमा साप्ताहिक र ट्याबलोइड मूलधारको पत्रकारिता मानिन्थ्यो  म तिनमा लेख लेख्थें   सालतिर शर्माले समाचार पनि लेख्न थाले  उनको समाचारीय करिअर सुरु भएको थियो कला र फिल्मी खबरबाट  जनआस्था र काठमाडौं टुडेको सुरुआती जागिर खोज पत्रकारिताको लेखनवृत्ति हिमाल खबरपत्रिकामा गरिएको काम नेपाल साप्ताहिकमा सम्पादक हुँदाको रमाइलो र अन्ततः कान्तिपुरको सम्पादक हुँदासम्मको शर्माको अनुभव सुन्न लायकको थियो   
	उपाध्याय पनि बिनायोजना नै पत्रकारितामा लागेका रहेछन्  म अंग्रेजीमा एमए पढिरहेको थिएँ उनले सुनाए छिट्टै अमेरिकातिर जाने र उतै बस्ने योजनामा थिएँ  अचानक  को जनआन्दोलन भयो  प्रजातन्त्रको पुनः 
	स्थापनापछि चाहिँ यतै  
	केही गर्ने र स्वदेशमै बस्ने विचार आयो  उनले पत्रकारिता सुरु गरेका थिए राइजिङ नेपालबाट  दि काठमान्डु पोस्ट निस्कने खबर सुन्नेबित्तिकै उपाध्याय यता आएका थिए  वर्षअघि  कान्तिपुर र दि काठमान्डु पोस्ट निक्लनुअघि नेपालमा पत्रकारिताको व्यावसायिक सुरुआत भएको थिएन  र पनि पक्का र भरपर्दो सरकारी जागिर छाडेर अनिश्चित र अनुभव नगरिएको निजी क्षेत्रमा उपाध्याय किन आए   
	त्यतिखेर निजी पत्रिका निस्कन्छ भन्नेमा कसैलाई विश्वास थिएन तर म राइजिङ नेपालको पञ्चायती पत्रकारितादेखि वाक्कदिक्क थिएँ उपाध्यायले भने जे त पर्ला भनेर केही साथीसहित हामीले यता कान्तिपुर पब्लिकेसन्समा काम थाल्यौं  त्यो मैले जीवनमा खेलेको ठूलै जूवा थियो जुन आज र्फकेर हेर्दा महत्त्वपूर्ण सावित भयो  
	मानिसहरू भन्थे रे निजी क्षेत्रका लागि दिनहुँ समाचारै छैन नेपालमा  पत्रिका ननिक्लँदै केहीले त आत्तिएर जागिरै छाडेको अनुभव पनि उपाध्यायले सुनाए  आज यतिका वर्षपछि निजी क्षे त्रले यसमा मारेको फड्कोप्रति दुवै सम्पादक सन्तुष्ट थिए  नचाहँदानचाहँदै पनि राजनीतिक समाचारले पत्रिका ओगटेमा दुवैले आत्मालोचना पनि गरे  सामाजिक र मानवीय पक्षले पाउनुपर्नेजति ठाउँ आफ्ना पत्रिकामा नपाएको सत्यलाई विनम्रताका साथ स्वीकार पनि गरे   
	 
"
