साहित्यबाट मुलुकको प्रवर्द्धन"गैरआवासीय नेपाली संघ एनआरएनका अध्यक्ष तथा लेखक जीवा लामिछानेले बुधबार पन्ध्र वर्षअघिको क्षण सम्झे जतिबेला उनकै पहलमा एक दर्जन नेपाली प्रतिनिधि कविका अंग्रेजी अनुवाद छापिएको थियो ""
	गैरआवासीय नेपाली संघ एनआरएनका अध्यक्ष तथा लेखक जीवा लामिछानेले बुधबार पन्ध्र वर्षअघिको क्षण सम्झे जतिबेला उनकै पहलमा एक दर्जन नेपाली प्रतिनिधि कविका अंग्रेजी अनुवाद छापिएको थियो  उनीजस्तै व्यक्तिगत पहलकदमीमा नेपाली भाषासाहित्यको प्रवर्द्धन गर्नेहरू अहिले थुप्रै छन् एकाध अनुवादका कार्य पनि भइरहेका छन्  बुधबार भने राजधानीमा संघ र नेपाल प्रज्ञा प्रतिष्ठानले संस्थागत रूपमै नेपाली भाषा साहित्यको विश्वव्यापीकरणको योजनामा हस्ताक्षर गरेका छन्   
	मन्त्रिपरिषद् अध्यक्ष खिलराज रेग्मीद्वारा उद्घाटित अन्तर्राष्ट्रिय नेपाली साहित्य संगोष्ठीमा संघका तर्फबाट अध्यक्ष लामिछाने र प्रतिष्ठानका तर्फबाट कुलपति वैरागी काइँलाले साझेदारी पत्रमा हस्ताक्षर गरेका हुन् जसमा नेपाली साहित्यको विश्वव्यापीकरणका लागि अन्तर्राष्ट्रियस्तरमा पुस्तक प्रकाशन बढोत्तरी अनुवाद संगोष्ठीको निरन्रताका बुँदा छन्  प्रतिष्ठान संरक्षकसमेत रहेका रेग्मीले एनआरएन र प्रतिष्ठानबीच सहकार्य सम्झौताको प्रशंसा गरे  विश्वभर नेपाली पहिचान प्रवर्द्धनमा यो कार्यले सघाउनेछ भाषा साहित्य र संस्कृति मुलुकको अभिन्न अंग रहेको बताउँदै अध्यक्ष रेग्मीले भने  संघका अध्यक्ष जीवाले यही सन्दर्भ जोडे  स्थापना कालदेखि नै संघले भाषा साहित्य र संस्कृति प्रवर्द्धनका थुप्रै काम गर्दै आएको बताउँदै उनले अब व्यवस्थित रूपमै साहित्यिक काम थालेको घोषणा गरे  आज हामी विश्व व्यापीकरणको युगमा छौं उनले भने यस्तो बेला हाम्रो भाषा साहित्य र संस्कृतिको पनि व्यवस्थित प्रवर्द्धन भएन भने ठूला देशको भाषा साहित्य र संस्कृतिले थिच्ने सम्भावना रहन्छ  त्यही भएर पहिलोपटक संस्थागत रूपमै अन्तर्राष्ट्रिय साहित्य संगोष्ठी गरेका हौं  एनआरएनको छैटौं सम्मेलनको सन्दर्भ पारिएको सम्मेलनमा कुलपति काइँलाले चाहिँ बैंकिङ शिक्षादेखि हाइडा्रे पावरसम्म लगानी गरेको एनआरएनले साहित्यमा देखाएको झुकावको प्रशंसा गरे  एनआरनएका महासचिव तेन्जी शेर्पाले सम्मेलनलाई आगामी दिनमा पनि निरन्तरता दिने प्रतिबद्धता जनाए  उद्घाटनपछि नेपाली साहित्यको विश्व व्यापीकरणमा गैरआवसीय नेपालीको भूमिका विषयक कार्यपत्र प्रस्तुत गरियो  कार्यपत्र प्रस्तुत गर्दै साहित्यकार डा तारानाथ शर्माले प्रस्तुत गरेको कार्यपत्रमा नेपाली साहित्य विश्वव्यापी बनाउन अंग्रेजी अनुवादमा जोडदिनुपर्ने नेपालबाहिर नेपाली किताब प्रकाशन प्रोत्साहन गर्नुपर्ने र विदेशका चर्चित कृति नेपालीमा ल्याउनुपर्ने तीनवटा मुख्य बुँदा औंल्याइएको छ   
	कार्यपत्रमाथि टिप्पणी गर्दै डा खगेन्द्र लुइँटेल डा ज्ञानु पाण्डे डा जंगव चौहान अखण्ड भण्डारी अमेरिकाबाट आएका साहित्यकार ज्ञानेन्द्र गदालले नेपाली साहित्यको विश्वव्यापीकरणका प्रवृत्ति समस्या र भावी योजनाबारे बृहत् छलफल गरी अघि बढ्नुपर्ने औंल्याए  श्यामदास वैष्णव विक्रम सुब्बा तुलसी दिवस राजेन्द्र थापा मञ्जु निरौला अमेरिकासँगै विभिन्न देशबाट आएका साहित्यकारले पनि टिप्पणी गरे  संगोष्ठीमै एनआरएनको नेपाली साहित्य प्रवर्द्धन उपसमितिद्धारा प्रकाशित नेपाली कविका अंग्रेजी अनुवाद संग्रह दि हिमालयन बार्ड लोकार्पण गरियो  विश्वासदीप तिगेला र महेश पौडेलले सम्पादन गरेको कृतिमा लक्ष्मीप्रसाद देवकोटा वैरागी काइँलादेखि पछिल्लो पुस्तासम्मका  कवि समेटिएका छन्   
	समापनमा संघ र प्रज्ञा प्रतिष्ठानका तर्फबाट सातबुँदे काठमाडौं घोषणा पत्रसमेत जारी गरियो जसमा छिट्टै अल्पकालीन र दीर्घकालीन योजना ल्याउने आधुनिक पुस्तकालय स्थापना गर्ने अनुवाद साहित्यका परियोजना अघि बढाउने लगायतका बुँदा छन्  संघोष्ठीको समापन समारोहमा नेपालको तर्फबाट संगोष्ठी संयोजन गर्ने साहित्यकार विश्वविमोहन श्रेष्ठले समझदारी पत्र सुनाए भने संस्कृति मन्त्री रामकुमार श्रेष्ठले नेपाली साहित्यको विश्व व्यापीकरणको सन्दर्भमा संगोष्ठी कोसेढुंगा सावित भएको दाबी गरे   
	
"
