हराउँदो संवेदनाप्रति चिन्ता"कविता लेखन सानोतिनो साधनामय यात्रा हो जहाँ कलात्मक पाइलाले आफ्नै पुरानो गोरेटोहरू नाघ्दै जानुपर्छ  यो कुनै दौड होइन अरूलाई उछिनेर तक्मा लगाउनलाई  ""
	कविता लेखन सानोतिनो साधनामय यात्रा हो जहाँ कलात्मक पाइलाले आफ्नै पुरानो गोरेटोहरू नाघ्दै जानुपर्छ  यो कुनै दौड होइन अरूलाई उछिनेर तक्मा लगाउनलाई  संसारको सबै भाषाको सुन्दर रूप हो कविता  हरेक सच्चा कविताको आफ्नै सौन्दर्य हुन्छ यदि कविताका नाममा निर्दोष शब्दहरूमाथि ज्यादती नगर्ने हो भने  लाग्छ नेपाली भाषामा पनि शब्द ज्यादती भइरहेकै छ तर राम्रा कविता नआएका भने होइनन्  राम्रा कविताकै बीचबाट प्रश्न उठ्ने गर्छन् चिन्तनको विषय हो कि अनुभूतिको प्रवाह हो कविता  दुवैको संयोजन नै कविता हो भन्ने बताएको छ बागी सारङ्गीले  सरस्वती प्रतीक्षाले कवितामा आफैंलाई पाएको अनुभूति गरेकी छन् भने चिन्तनका हिमाल पनि आरोहण गरेकी छन्  आखिर चिन्तन यात्राको गन्तव्य स्व नै हो  आफैंलाई भेट्नु र पाउनुजस्तो राम्रो कुरा अरू के होला जगत्मा  
	लेखक हुनु आममान्छेभन्दा तीव्र संवेदनशील हुनु हो  आफूलाई उदाङ्गो पार्नु हो  आफैंलाई व्यक्त गर्नु हो र आफू हुनुको प्रमाणपत्रमा अरूलाई दस्तखत गराउनु हो  कवि प्रतीक्षा पनि कवितामा आफ्नै स्वतिर फर्किएकी छन् तर उनले साथमा समाज र उत्तरदायित्वपूर्ण चेत लिएकी छन्  गोविन्द वर्तमानले कतै लेखेका छन् उत्तरदायित्वपूर्ण रचनाकारिताको निम्ति राजनीति इतिहास समाज दर्शन र संस्कृतिको अध्ययनका साथै चिन्तनशीलताको निरन्तरता चाहिन्छ तर नेपाली साहित्यमा साहित्यकारले त्यस्तो आवश्यकताबोध गरेको तथ्य फेला पर्दैन  वर्तमानसँग विचारमिल्दो आशय प्रतीक्षाले राखेकी छन् समाजशास्त्रकै एउटा अभिन्न अंग हुन् कविहरू पनि  यसर्थ मैले जे लेखें पागलपनमा लेखें भनेर सामाजिक जवाफदेहिताबाट पलायन हुन पाउँदैनन् आजका कवि पछिल्ला समयमा कविहरूमा आएको यो समाजसापेक्ष चेत जति प्रशंसनीय छ कवितामा थोपरिएको राजनीतिक दलको विज्ञापन र घोषणापत्र उत्ति नै निन्दनीय  यसका लागि कविहरू कलासचेत हुनु आवश्यक छ  प्रतीक्षाका कवितामा बागीचेतको आगो भरभराउँदो छ तर त्यो आगोले कलाको घरलाई जलाएको छैन  बागी सारङ्गीका सबै कविताहरू कलात्मक दृष्टिले बेगवान् छन् यो दाबी गर्ने अधिकार खोसेका छन् केही कविताहरूले  शब्दचयनमा मितव्ययिता नअपनाइएका कारण केही कविता पिजारिएको हिउँदे नदीझैं लाग्छन्  सङ्ग्रहका छोटाछोटा कविताचाहिँ राम्रै जमेका छन्  सप्रसङ्ग व्याख्या विश्लेषण होइन कविता  थोरै शब्दमा गहकिलो भाव दिनसक्नु कविको शक्ति हो  त्यही कविता शक्तिशाली हुन्छ जहाँ मौनताको शब्दले चिमोटिरहन्छन्  कवि प्रतीक्षा भन्छिन् कहिलेकाहीं म मौन बस्ने गर्छु  म मौन बस्दा मेरो वरिपरिका अरू बेखुसी हुन्छन् र म कताकता खुसी भइरहेकी हुन्छु किनभने मेरो मौनताले पक्कै पनि कम्तीमा एउटा कविता त जन्माउने गर्छ  
	मौनतापछिको ध्वनिउत्सवमा रमाउने कवि प्रतीक्षाले अभिभावकको चाहना पूरा गरिनछन्  राजनीतिको मन्त्रालय र प्राध्यापनको कक्षामा कविता नहुन सक्छ तर कवितामा राजनीति र ज्ञान दुवै हुन्छ  कविताकै बाटो हिँड्छु भनेर अठोट गरिसकेपछि सरस्वती प्रतीक्षाहरूले कविताको मौलिक घुम्तीहरू काट्नुपर्दछ  रिमाल भूपि श्यामलका पदचिह्न पछ्याएर हिँड्दा अग्रजलाई नभेटाउने मात्रै होइन आपनै पाइलाहरू पनि हराउने छन्  बागी सारङ्गीका कविताका आवाजले निजी आकाश पहिचान गर्छन् भन्ने विश्वासचाहिँ दिलाएको छ जुन विश्वासको नै प्रतीक्षाहरूको जन्मलाई स्वागत गर्ने हो काव्यदैलोमा  गाओ जिग्जियानको भनाइ छ लेखक र पाठकको नाता आध्यात्मिक संवादको हुन्छ  लेखक र पाठक परस्परमा भेटघाट गरी अन्तक्रिर्या गर्नु आवश्यक छैन भन्ने मान्छन् गाओ  कविले एउटा सचेत पाठकसँग भेट्नु भनेको समाजको एउटा वर्गचेतनासँग संवाद गर्नु पनि हो  कवि प्रतीक्षा समाजको त्यो संचेतनाको थुम्कोतिर फर्केकी छन् जुन थुम्कोको प्रतिरोधी चेतना राज्यको मूल धारको चेतनाविरुद्ध हुँकार गरिरहेको छ  
	 
	आजीवन माटो खाएर माटै हुर्काउने हलियारामहरू माटोमाथिको हकबाट बन्चित भएको तीतो यथार्थलाई काव्यात्मक रूप दिएकी छन् प्रतीक्षाले  मालिकहरूको अहम्लाई शब्दले छोयो भने त्यही नै प्रतीक्षाको सफलता हुन्छ  लोकसङ्गीतका रोइला र संगिनी भाकाहरू अत्याधुनिक गायिकाका नाभितिरै हराएको चिन्ता छ कविलाई  स्वसंस्कृतिप्रेम हुनु राम्रो पक्ष हो तर प्रविधिको बाटो हुँदै फैलिएको बहुलसंस्कृतिलाई भने तगारो लगाउन सकिन्न भन्ने बुभनु आजको आवश्यकता पनि हो  सङ्ग्रहमा नारी पहिचान र अस्तित्वको खोजी छ तर ती कविताहरू उग्र नारीवादी छैनन्  पुरुषलाई निषेध गर्ने तहमै उक्लन्छन् केही नारीवादीहरू  प्रतीक्षाचाहिँ नारीलाई वस्तुको रूपमा मात्रै हेर्ने शास्त्रीय हैकमवादी पुरुष सोचका विरुद्ध बोल्छिन् कवितामा  स्वास्नीमान्छेलाई पुरुषको उन्माद स्खलनका कविताविम्ब मात्र मान्ने मान्यताविपरीत हस्तक्षेपकारी प्रश्न तेस्र्याउँछिन् कवि  पुरुषको उत्तेजनाले चुसेका र पुरुषको महानताका लागि चाहनाहरू निमोठिएकोखुम्चिएको नारी इतिहास उत्खनन गर्नुपर्ने भाव बोल्छन् कविताहरू  
	लाग्छ सरस्वती प्रतीक्षाका अन्य कविताभन्दा प्रेम कविता बढी शक्तिशाली छन्  हरेक मान्छे प्रेममा कवि हुन्छन् लिखित या अलिखित रूपमा  जीवनको सबैभन्दा बलियो ऊर्जा हो प्रेम  चाहे त्यो प्रेम शक्तिहतियार प्रतिको होस् चाहे मान्छेप्रकृतिप्रतिको  भनिन्छ सुन्दर प्रेमकविता लेख्नसक्ने हृदयले नै असली प्रेम गर्नसक्छ  बागी सारङ्गीको पे्रमाख्यान पढ्दा थाहा हुन्छ प्रतीक्षा अप्ठ्यारोमा फुल्ने निःसर्त प्रेममा छन् र अर्गानिक प्रेमको अनुभूतिले पूर्णताको बोध गर्दै छन्  प्रेम गर्न जति सहज छ प्रेमलाई बचाइराख्न पुँजीवादी युगमा उति नै कठिन  प्रेमलाई कलात्मक अभिव्यक्ति दिन झन कठिन  यही कठिनतालाई सहज सम्प्रेषण गरेकी छन् प्रतीक्षाले  
	कवितामा वर्ग लिङ्ग भूगोल राजनीति हुन्छन् तर कविताको कुनै वर्ग हुँदैन  हरेक कविताको आपनै लेखनप्रक्रिया र परिभाषा हुन्छन् तर क्रम हुँदैन  प्रतीक्षाले चाहिँ सायद पठन सहजताका लागि होला चार भागमा वर्गीकरण गरेकी छन् कवितालाई  ती कविता परस्पर जोडिएका छन् शैलीका कारण  
	हरेक साहित्यिक विधालाई जीवित राख्ने तत्त्व हो काव्यात्मकता  सबैले जानेकै कुरा हो कि कविता जोक होइन  पुस्तकको संख्या मात्र होइन कविता  सुनिन्छ उपन्यासले कवितालाई थिचेको छ तर स्मरणीय कुरा छ कवितालाई कतैबाट खतरा छ भने कविहरूबाटै छ  कवितालाई कसैले सस्तो बनाएको छ भने कविहरूले नै बनाएका छन्  भकारीभरिको भुसभन्दा पाथी चामल नै उपयोगी होला हाम्रो पेटका लागि  सरस्वती प्रतीक्षाजस्ता कविहरूले विचार गर्नुपर्ने कुरा हो अप्रकाशित रहँदा जति हैरानी हुन्छ कमजोर प्रकाशन हुँदा उति नै बढी दिक्दारी हुन्छ  केलाएर पढ्नुपर्ने झन्झट पाठकलाई थोपर्नुभन्दा प्रकाशनपूर्व अग्रज कविसम्पादकलाई निफन्न दिनु श्रेयस्कर होला  आशय यो होइन कि बागी सारङ्गीमा भुसको थुप्रो छ  तर लाग्छ प्रतीक्षाले धैर्यचाहिँ नगरेकै हो  
	शक्तिशाली कविताले हामीलाई तृप्त बनाउँदैन हामीभित्रको प्यास अझ जगाइदिन्छ  बागी सारङ्गीका केही कवितामा पनि त्यो शक्ति छ जसले हाम्रो कविताप्यास बोध गराउँछ  कवितालेखन पनि अन्य चीजमा जस्तै अभ्यासबाट खारिने कुरा हो जहाँ क्रापटप्रतिको सचेतता मात्र होइन यथार्थलाई हेर्ने पृथक् तीक्ष्ण दृष्टि चाहिन्छ  चेपाङ्ले खोसि्ररहेको भ्याकुरलाई अस्तित्वसँग जोडेर हेर्ने प्रतीक्षाको दृष्टिमा त्यही तीखोपन देखिन्छ जुन असल कविमा हुनु जरुरी छ  उनी देश कमजोर हुनुमा चालकहरूको काँचको मगजलाई दोषी देख्छन्  बागी चेतना हराएको क्षण कवि र कविता दुवैको अस्तित्व मेटिन्छ  कवि प्रतीक्षाले आफू र आफ्नो कविताको अस्तित्वरक्षा गरेका छन् मज्जैले  
	बागी सारङ्गीका कविताहरू पूर्ण तयारीका साथ वैचारिक कलायात्राको मूल बाटोतिर अघि बढ्दै छन्  प्रतीक्षाका कवितामा पनि हामीले खोज्ने कुनै नयाँथोक होइन नयाँ प्रस्तुति हो जो विस्मयकारी होस्  प्रतीक्षाले भनेकी छन् म विश्वासको यात्रामा छु  म कविताको यात्रामा छु  उनका कविता पढिसकेपछि बोल्न सकिने एउटै कुरा हो कविता यात्रामा यदि कलाप्रतिको विश्वास र अभ्यासलाई चिप्लन नदिने हो भने सरस्वती प्रतीक्षाले उल्टो पाइला चाल्नुपर्दैन  उनले आफ्नै प्राप्तिका सीमारेखा उछिन्नेछिन्  
	 
	 
	 
	 
"
