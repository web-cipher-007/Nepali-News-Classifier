काकरभिट्टाः मेड इन पुस्तक मेलाफागुन मासको सीमान्तनगरी धूलाम्मे काकरभिट्टा  आकाशमा हो कि होइनजस्तो तुवाँलो तुन्द्रुङ्ग झुन्डिएको छ  र नै त मौसम चिताएको भन्दा शीतल छ "
	फागुन मासको सीमान्तनगरी धूलाम्मे काकरभिट्टा  आकाशमा हो कि होइनजस्तो तुवाँलो तुन्द्रुङ्ग झुन्डिएको छ  र नै त मौसम चिताएको भन्दा शीतल छ  संवादको परीक्षा दिन मण्डपमा बसेको छु म  विषय छ जोखिमको लेखन लेखनको जोखिम  मेरा सहपरीक्षार्थी छन् सरोजराज अधिकारी र केपी ढुंगाना  र मनको ठोक्रोमा प्रश्नका तीरहरू बोकेर गम्भीर मुद्रामा निसाना दाग्न तम्तयार छन् हल्का दाह्रीधारी सन्तोष आचार्य  संवादलाई सहज बनाउने मनसुवाले सन्तोषलाई म विनोदी भाकामा सुटुक्क भन्छु ए भाइ गाह्रा प्रश्न नसोध है  
	तर के लाग्छ सिकारी मनुवाको जातै निर्मम  संवादमा जब मेरो पालो आयो सन्तोषले पुरानो प्रसङ्ग कोट्याएर ममाथि झ्वाम्मै प्रहार गरे  निकै वर्षअघि एउटा व्यङ्ग्य निबन्ध लेखेको थिएँ काकरभिट्टाः मेड इन जापान  त्यसमा सीमान्त नगरी काकारभिट्टाको कष्टमय निशाचर जीवनको शब्दचित्र कोरिएको थियो  त्यसमा अतिशय उपभोगमुखी संस्कृतिबाट आक्रान्त तर अभावग्रस्त नरनारीले बाध्यतावश अन्धकारको खोलभित्र लुकेर गर्ने ससाना तस्करीका कथा र व्यथा थिए  र त्यसमा थिए दिग्भ्रमित युवाहरूका दुव्र्यसनका कथा र व्यथा पनि  म सम्झन्छु त्यो पढेर प्रत्यूष वन्तले आफ्नो सदावहार स्पन्दनशील स्वरमा भनेका थिए ए दाइ तपाईँले यस्तो लेख्न थालेपछि हामी अनुसन्धानकर्मीहरूले चाहिँ के गर्ने हो  तिनको त्यो टिप्पणी सुन्दा लागेको थियो माल ठीकै भएछ क्यार  तर काकारभिट्टाबासीहरूले भने साह्रो चित्त दुःखाए  जे लेखेको थिएँ त्यो कुनै कल्पित किस्सा थिएन  त्यो त जटिल जीवनको कुरूप र निर्मम यथार्थ पो थियो  जीवनको त्यो असङ्गति र विकारले काकरभिट्टाबासी मेरा दाजुकै घरभित्र पनि नग्न आक्रमण गरेको थियो  छोराछोरीले बाटो बिराए भाइ भनेर तिनको अन्धकार भविष्यको विकराल चित्र सम्भिँदै एक दिन दाजु मसँग रोएका थिए  वास्तवमा मैले त्यो निबन्ध उनै दाजुका आँसुको मसीले लेखेको थिएँ  मैले ढङ्ग पुर्याएर लेख्न जानिनँ कि काकरभिट्टाबासीले आत्मसमीक्षक भएर पढ्न जानेनन् मलाई थाहा छैन  नतिजा ननिको निस्क्यो   
	सन्तोषले सयौँ साक्षीहरूका मुखेन्जी त्यही नतिजाको पुच्छर समातेर मलाई र्याखर्याख्ती पारे  तिनले केरकार गरे त्यो काकरभिट्टा र यो काकरभिट्टामा केही फरक देखियो कि दाज्यै  अवश्य मैले सविनय स्वीकर गरेँ  पुस्तक मेलाको यो भव्य भेलाले काकरभिट्टाको अनुहारै फेरिदिएको छ  ज्ञानीहरू यसलाई कायाकल्प भन्छन् क्या  पहिले ब्युँझेकाहरू जीवनयात्रामा अघि लाग्छन् पछि ब्युँझेकाहरूले तिनका पाइला पछ्याउँछन्  काकारभिट्टा अघि लागेको छ  मलाई लाग्छ काकरभिट्टा पुस्तकप्रतिको अनुराग पुस्तकको प्रचार र पठन संस्कृतिमा राजधानीबाहिर एउटा अब्बल दृष्टान्त बन्ने धूनमा छ  म त भन्छु यसमा यताकाहरूले जति गर्व गरे पनि हुन्छ  सन्तोषको जिज्ञासा सन्तुष्ट भयो क्यार तिनले बोके दाह्री मुसार्दै मलाई अलिबेर थकाइ मार्ने चानस दिए म उद्घाटन सत्रतिर फर्किन्छु  खुल्दुलीयुक्त आँखा जब हलमा डुलाएँ म त्यसैत्यसै जिल् परेँ  गाँठ्ठे  कत्रो ढ्याके हल हो यो  सानोतिनो आमसभा गर्न पुग्ने  हलैभरि कुर्सी खचाखच  हैन ककसका नितम्बले भरिने हुन् यी पगिता कुर्सी  तर जब कार्यक्रम सुरु हुने बेला भयो एउटै कुर्सी खाली रहेन  उता हलबाहिर पनि मान्छे कति कति  मेरा आँखामा चमक थपियो मेरो छाती ढक्क फुल्यो मेरो शिर ठाडो भयो  मनमनै तर्क गरेँ अरे हाव पुण्य खरेलले भनेझैँ झापा जागेकै हो कि कसो   
	उदारमना नेपाल प्रज्ञा प्रतिष्ठानले पुस्तक मेलालाई  हजार नखत टक्र्याएछ  र गुनको पैँचो तिर्न आयोजकहरूले प्रतिष्ठानका कुलपतिका प्राज्ञिक हातबाट मेलाको उद्घाटन गराउने भएछन्  कुलपति परे स्वभावका रसिला र रौसे तर नामका भने बैरागी  उसै त पाको उमेरका अझ त्यसमाथि अनेक रोगहरूसँग जुध्दै जेनतेन जीवनको पोयो धानिरहेका  कुलपति बैरागी काइँला काकरभिट्टमा हाजिर हुन नसक्ने भएछन्  र काकतालीका कृपाले उपकुलपति गंगाप्रसाद उप्रेतीका तालुमा हठात् फलेछ हेमानको आलु  अपेक्षा ठूलो माछोको थियो हात लाग्यो भुरे माछो  र नै त उद्घोषकको स्वरमा रमरम असन्तोष पोखिएको छनक पाइयो   
	उपकुलपति त्यो पनि चानचुने प्रतिष्ठानका होइन प्रज्ञा प्रतिष्ठानका  नेपालको भावी समुन्नत सभ्यता र मानवीय संस्कृतिको रेखाङ्कन गर्ने दायित्व बोकेको प्रतिष्ठानका उपकुलपति  तर दैहिक कदका अग्ला उपकुलपति जब उद्घाटन मन्तव्य दिन थाले सन्दर्भ स्पन्दन र लयका दृष्टिले त्यो कता हो कता होचो देखियो  ठाउँ न ठहर राजनीतिका थाङ्ने कुरा गर्ने तिनको बित्थाको रहर  जानु छ तल काशी हिँडेका छन् ती कुतीको बाटो मासतेर माथिमाथि  अस्पटअस्पट लाग्ने मन्तव्यको अविरल वर्षा गर्दै तिनले श्रोताहरूलाई गर्नुसम्म बोर प्रदान गरे  घडी हेर्दै अब त मन्तव्य सकियो कि भन्यो छैन  हाई काड्दै अब त यो कसो नतुरिएला भन्यो अहँ छैन  मेरो अन्तदरृष्टिमा निकट भविष्यको अवश्यम्भावी र अपि्रय दृश्यावली नाच्न थाल्यो  उः एउटा जडवत् वक्ता बोल्दाबोल्दै श्रोताका हातबाट कुटियो  उः अर्को अहंकारी कुटियो अनि अर्को सर्वज्ञानी अनि झन् अर्को मूढमति अनि अहो  हेर्दाहेर्दै मेरा चित्तको दृश्यमा बिभत्स कुटाइ सिरियलको रचना भयो  डर लाग्यो कुटिने पहिलो पात्र मै पो हुने हुँ कि  अनि यी र यस्ता असान्दर्भिक र अरसिक अरू उपकुलपतिहरू  हे भगवान्  
	पदीय मानव बोल्दै छ भनेर होला झापाले घरबेटीको मर्यादाको लछुमनरेखाभित्र खुम्चिएर पट्यारलाग्दो भाषण घुटुक्क निसास निल्दै चुपचाप सुन्यो  उदास मुद्रामा सोचेँ अहो  आईए कक्षाका मेरा सहपाठी र उमेरले मभन्दा कनिष्ट गंगाश्री त उपध्रै बूढा पो भएछन् बा  तिनले बूढा भएर बृद्धभत्तास्वरूप पार्टीका कोटाको उपकुलपति पद पाएका हुन् कि उपकुलपति पदको गुरुत्तर दायित्वको चापले दाबिएर ती बूढा भएका हुन् म जान्दिनँ  कारण जेसुकै होस् तिनको असामयिक वृद्धताले मेरो मनै भरङ्ग पारिदियो   
	त्यसपछि मित्र मोदनाथ प्रश्रतिले उही गंगापथ रोजे  जब ती बोल्न थाले मेरा आँखामा प्रश्रतिका दुईवटा औतार प्रकट भए  एउटा हिजोको ठोस औतार अर्को आजको छाया औतार  जमाना थियो जब प्रश्रति किंवदन्तीका जादूमय पात्रजस्ता लाग्थे  तिनका शब्दको शक्ति र कर्मको आकर्षणले संवेदनशील युवाहरू चुम्बकतिर फलाम खिचिएझैँ अनायासै खिचिन्थे  तिनको त्यो खुबी अब अतीतको कथा भएछ  हो आकाशदेखि आकाशैतिर उडेको तिनको भाषणले मलाई त्यसै त भन्यो  तिनको विषय थियो अब के लेख्ने  तिनले भुत्ते भाषा र गुरुकुलीय मनोदशामा सुरु गरे ऋग्वेदबाट  विषयमा आउलान् कि भन्यो छैन  तै तै अब त आउलान् कि भन्यो तैपनि छैन  आखिर बोल्न दिएको विषयको धरालतै नटेकी तिनको बाह्र हात लामो भाषण आकाशमै छरपस्ट भयो  तिनको भाषणको सारमा मैले जगदीश घिमिरेको उपन्यास सकसको गुन्जन सुनेँ  त्यो गुन्जनमा थियो विगतको गौरवगान वर्तमानको भत्र्सना र भविष्यको निषेध  विषादको मुद्रामा गम खाएँ अहो  यी त झन् बूढा भएछन्  न युवाहरूसित चिनापर्ची र हाइहेलो न तीसित हाँसखेल र घुलमिल न तीसित निकटता र हिमचिम न तीसित आदान र प्रदान दुवै वृद्ध मानव गतिमान् यथार्थका जीवन्त प्रक्रियाहरूबाट विमुख भई अतीत मानव हुन पुगेछन्  जब त्यो चाल पाएँ मैले खुइय सुस्केरा हालेँ   
	 
	साहित्य मेलाको परिकल्पना मेधावी र उत्साही युवक उज्ज्वल प्रसाईँको लागिमेली रिडर्स झापाका जाँगरिला सदस्यहरूको भरथेग थुप्रै मनकारी हातहरूको सहभागिता काठमाडौँदेखि प्रवाससम्मका लेखककलाकारहरूको काकरभिट्टामा जे भयो म त भन्छु चमत्कारै भयो  अक्सर यस्ता मेलाको उद्घाटन सत्रमा के के न होला भनेर हेर्न थुप्रो मानिस ओइरिन्छन्  अनि आयो पनि उस्तै रहेछ भनेर ती लखुरलुखुर लाखापाखा लाग्छन्  तर काकरभिट्टामा मैले अर्कै दृश्य देखेँ  त्यहाँ घन्टापछि घन्टाका एकसरो मन्तव्य टोलीगत संवाद र वाचनका कार्यक्रमहरू राखिएका थिए  एकपछि अर्को कार्यक्रमबीच चैनले सास फेर्ने अन्तराल थिएन  तैपनि श्रोताहरू मानौँ स्थितप्रज्ञ मुद्रामा तीनै दिन दिनैभरि बसिरहे  त्यसरी बस्नेमा कतिपय वृद्धवृद्धाहरू थिए र थिए किशोरकिशोरीहरू पनि   
	कार्यक्रमको शृङ्खलामा तीनवटा लीलामय संवाद भए  एउटा लीला लेखनमा अर्को संघीयतामा र झन् अर्को उत्तर बोल्सेभिक समाजवादमा  लीला विमर्श त यसै पनि लीला विमर्श भइहाल्यो जतिजति बुझ्न खोज्यो उतिउति नबुझिने  र आखिरमा नबुझिनु नै लीलालेखनको अर्थ रहेछ भनेर सुस्केरा हाल्नुपर्ने  नारायण ढकालको भाषामा तेस्रो आयामको ओरालीतिरको रुग्ण यात्राको नाउँ पो रहेछ लीलालेखन  सुनेर कुरो बुझेँ  तर अचम्म संघीयता र उत्तर बोल्सेभिक समाजवादका संवाद पनि निराकार लीलामा पुगेर टुङ्गएि  ती संवाद सुन्नुअघि श्रोतागणका चित्तमा ती विषयमा सघन अन्योल र अस्पष्टता त यसै पनि थियो नै  मलाई लाग्छ ती गोरेटोविहीन संवादहरूले श्रोतागणलाई झनै कुहिराका काग बनाउन सघाए  जब भन्न खोजेको विषयमा व्यासासनमा बस्ने पण्डितहरू स्वयं स्पष्ट हुँदैनन् तब तिनका अन्योलग्रस्त पुराणहरूबाट श्रोतागणले बुझ्छ के  
	तैपनि जिज्ञासु श्रोताहरूले सास रोकेर पुराण सुने  ज्ञानीहरू राम्रै कुरा गर्दै छन् भनेर तिनले विश्वासले सुने होलान्  अथवा ज्ञानीहरूका कुरा हामीजस्ताले बुझ्न सक्ने रहेनछौँ भनेर हीन भावनाले तिनले सुने होलान्  यसरी श्रोताहरूमाथि अन्योलको पीडा थोपर्नु मेरो विचारमा श्रोताहरूको आयु भक्षण गर्नु हो  काकरभिट्टाको पुस्तक मेलामा यस्ता केही थान निर्मम आयु भक्षण पनि भए  
	 
	मेरो लाटो बुझाइमा कार्यक्रमभरिको सबैभन्दा अर्थपूर्ण प्रस्तुति केदारभक्त माथेमाको थियो  माथेमाले नेपाली शिक्षा र पठन संस्कृति बारे बोले  ती पूर्ण तयारीसाथ चित्तको पन्तुरोभरि श्रोतागणप्रति अगाध आदरभाव बोकेर शालीन मुद्रामा हाजिर भएका थिए  तर माथेमाको नेपाली भाषाको सीमाले तिनको भव्य प्रस्तुतिलाई ठाउँठाउँमा नराम्ररी धोखा दियो  माथेमा रहेछन् अंग्रेजीमा फरर नेपालीमा ठीकठीकै  शिक्षा दाता र शिक्षा प्राप्तकर्ताबीचको नाताका अनेक आयामहरूबारे तिनले फर्माए  शिक्षण प्रक्रियामा शिक्षार्थीको स्वतन्त्रता वा दासताको प्रसङ्गमा माथेमाका मुखबाट स्लेभ भन्ने शब्द फुत्त चिप्लिएर झर्यो  ती अलमलिए  र विनम्र भावले दर्शकदीर्घालाई सोधे स्लेभलाई नेपालीमा के भनिन्छ हँ  दास भनिन्छ तलबाट उत्तर सोझियो  तर उत्तरको मेसो नपाएर माथेमाले फेरि पनि स्लेभै ठोकिदिए   
	मानिसको मानसिक र नैतिक विकास शैशवकालबाटै थालिन्छ माथेमाले आफ्नै पाराको भाषामा भने  शिशुलाई सुमधुर संगीत सुनाउनुपर्छ  कब् नफुटेको बालकलाई निदाउनुअघि कथा सुनाउनुपर्छ  तिनले आफ्नै ढङ्गले ग्रहण गर्छन् आफ्नै ढङ्गले बुझ्छन् र ती आल्हादित हुन्छन्  यी कलिला संवेगहरूमा कौतुक र सुरुचि भर्ने र शिशु वा बालकको जीवनलाई आनन्दमय तुल्याउने उत्तम जुक्तिहरू हुन्  माथेमाले आफ्नो मन्तव्यमा असल शिक्षा र पठन संस्कृतिलाई अथ्र्याउन अनेक शास्त्रका अनेक शास्त्रीहरूलाई उद्धृत गरे  तिनले जिब्राको टुप्पोमा झुन्डिएका अनेक दृष्टान्त पनि अघि सारे  र भने शिक्षामा शिक्षक त केवल एक साधन हो साध्य शिक्षार्थीको मानसिक बौद्धिक र नैतिक विकास हो  शिक्षार्थीलाई बोरा सम्झेर त्यसमा भुस भरेझैँ सूचना र तथ्यहरू कोच्नु कुनै शिक्षा होइन त्यो त बलात् थोपराइ हो  त्यो शिक्षामा तानाशाही हो  असल शिक्षाको प्रयोजन त बाहिरबाट भित्र थोपर्नु होइन बरु शिक्षार्थीको मनमानसका छिद्रहरूबाट प्रतिभाको प्रस्फुटन गराउनु पो हो  निचोडमा तिनले भने असल शिक्षाको प्रयोजन शिक्षार्थीमा अन्वेषणशील आलोचनाशील र सिर्जनशील प्रवृत्तिको विकास गर्नु हो  यी सबै कुरा माथेमा सरका हुन् भाषा मेरो हो  
	माथेमा काइदाका मानव रहेछन्  आफ्नो मन्तव्यको मध्यतिर तिनले श्रोतागणलाई सोधे ठीकै त हुँदै छ हैन  श्रोतागणप्रतिको तिनको त्यो विनयशील आदरभावले मलाई प्रश्रति र उप्रेती महोदयको सम्झना गरायो  र म मनमनै फिस्स हाँसे  
	 
	पुस्तक मेलामा दर्शकदीर्घामा फुर्तिला सहभागी थुप्रै थिए  तर मेरा स्थूल दृष्टिमा तीमध्ये कीर्तिमानी हिरो दुईजना ठहरिए  लम्बे नाकधारी मनु मञ्जिल र लम्बे जुल्फीधारी युग पाठक  जब माथि मण्डपबाट बोल्ने पालो तल श्रोतातिर झथ्र्यो यी दुई युवक माइक हत्याउन हत्तपत्त हात उठाउँथे  र यी मण्डपतिर प्रश्नको झटारो हानेर संवादमा जीवन्त घर्षण पैदा गरिदिन्थे  धेरथोर नाउँ चलेका प्रायःजसो लेखकहरू दर्शकदीर्घाबाट प्रश्न सोध्नु आफ्नो हैसियतसित नसुहाउँदो कर्म ठान्छन्  तर यी दुई जवानले त्यो स्वाँगे हैसियतको दम्भका भ्रान्तिकारी पर्खालहरू घरीघरी भत्काए  लामो नाक अघि लगाएर मनु मञ्जिल मण्डपतिर लम्केका र जुल्फी हल्लाउँदै युग पाठकले प्रश्नको तीर ताकेका दृश्यहरू मेरो मनमा ताजै छन्  
	 
	कार्यक्रममा एकथरी पिलन्धरे कविको रुन्चे छविमाथि चोट्टिलो चर्चा भयो  कविको त्यो रुग्ण छविको स्वचतन्त्रचेता सशक्त र स्वाभिमानी कविहरूले जमेर धज्जी उडाए  जीवनको संग्रामी यात्रामा निदाएकाहरूलाई ब्युँझाउने र हिँड्न थालेकाहरूलाई गतिमान् बनाउने कवि रुन्चे र भाउखोजाहा हुँदैन  जो बित्थाको मानमनितो खोज्दै गनगन गर्छ त्यो कवि होइन कविका नाउँमा कलङ्क हो  बस् संवादको घर्षणबाट कुरो खरो निस्क्यो  अलि फरक सन्दर्भमा दार्जिलिङतिरको क्लिष्ट कविताको चर्चा चल्यो  उताका कवि मनप्रसाद सुब्बाले प्रतिवादको भाकामा भने दार्जिलिङमा क्लिष्ट कवितामात्र छैन  दार्जिलिङमा अचेल सरल भाषामा गहन अर्थ राखेर आम मानिसका सपनालाई कलात्मक संरचनामा बुन्ने सुन्दर कविता रच्ने अभ्यास बढ्दो छ  मलाई लाग्छ यता नेपालमा पनि त्यस्तो अभ्यास जारी छ   
	 
	कार्यक्रममा भाषा र साहित्यका पाका गुरु बालकृष्ण पोखरेल साहित्य मेलालाई साथ र आशीर्वाद दिन विराटनगरदेखि धर्मराउँदै हाजिर भए  तर साहित्यका रैथाने अभियन्ता र अभिभावक चूडामणि रेग्मी आफ्नै आँगनको पल्लो छेउमा भएको कार्यक्रममा गयल परे  उसो त कतिपय रैथाने लेखकहरू यसो मुख देखाएर गायब भए कतिपयले त मुखै देखाएनन्  साहित्य सुराकीले सुटुक्क मलाई भन्यो कोही पत्र नपाएर नआएको रे  अनि कोही मण्डपमा आसन नपाएर  सुन्ने जिज्ञासु कान र भन्ने सारभूत कुरा भए कार्यक्रममा सुन्न र भन्न कुनै छेकथुन थिएन  मण्डप नपाए दशीकदीर्घा नै यथेष्ट थियो  ती जो आएनन् म त भन्छु घाटा तिनैलाई भयो  तथापि कार्यक्रमलाई अर्थ र गति दिन जो जो रैथानेले हात बढाए ती धन्य हुन्  र जो जो गयल परे ती भाग्यमानी हुन्  कारण तिनलाई रैथानेका नाताले सुतीसुती काकारभिट्टाको भव्य कार्यक्रमको गौरव प्राप्त भयो   
	 
	होटल रियाजमा दिनभरिको धपेटीपछिका दिल बहलाउका क्षणहरू पनि मेरालागि अविस्मरणीय भए  टेबुलमा संगीत सुरा र सितनको समागम भयो  होटलपति गोपाल तामाङले सप्रेम साथ दिए  र सुमधुर गलोका धनी सौरभ मैनालीले गायनको सशक्त कमान्ड गरे  राँकेको रागको रन्कोले रन्थनिएर जब केही उत्साही युवक उच्च स्वरमा एकल मन्तव्य पेल्न थाले मलाई पर्नु सकस पर्यो  धन्न ज्ञानी गौतम बुद्धले मेरो सकसलाई समन गरिदिए  बुद्धको चमकदार विम्बलाई अमोघ अस्त्र बनाएर मैले भनेँ बुद्धले पाली भाषामा त्रिपिटकको पहिलो अध्यायको दोस्रो अनुच्छेको छैटौँ हरफमा भनेका छन् खाने बेलामा खानुपर्छ  मन्तव्य अघिपछि दिए हुन्छ  बस् बुद्धवाणीको डरले तैँ चुप् मै चुप्को वातावरण कायम भयो  बडो मजा भयो  
	 
	पुस्तकको बिक्री साहित्य मेलाको सफलताको माउ मापक हो  काकारभिट्टामा कति बिके हुनन् भनी जान्न मलाई उपध्रो खसखस लाग्यो  र तेस्रो दिन बेलकीपख मैले पाँचैवटा पुस्तक पसलमा घुमेर सोधेँ  अरे हाव  झन्डै दुई लाखका पुस्तक बिकेछन्  सुनेर मखलेल भएको मेरो मनले आफैँसित भन्यो काकरभिट्टाले कमाल गर्यो है मनुवा  नाथे तीन दिनमा मोफसलमा जीवनको धेरथोर जीवनदायी रङ सुरुचिकर रस र मनमोहक सुवास भएका त्यतिबिधि पुस्तक बिक्नु ठट्टा होइन  चारथरी गरी मेरै झन्डै साठी थान पुस्तक बिकेछन्  ती पुस्तकमा आफ्नो आधा हंस झापामा छाडेर र बाँकी आधा हंस बोकेर प्रसन्न मुद्रामा मैले काठमाडौँको बातो तताएँ  
	यो हो मेरो प्यारो काकारभिट्टा मेड इन पुस्तक मेला  
	 
	 
	 
	 
	 
	 
"
