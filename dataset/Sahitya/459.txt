छुट्यो मलाया एक्सप्रेसद्वन्द्वको पृष्ठभूमिमा वैदेशिक रोजगारमा गएर हन्डर खाँदै आफ्नै गाउँ फर्किएको पात्रलाई मूलकथा बनाइएको अखण्ड भण्डारीको उपन्यास मलाया एक्सप्रेस ले आफ्नो यात्रा सोमबार सुरु गरेको छ  "
	 

	द्वन्द्वको पृष्ठभूमिमा वैदेशिक रोजगारमा गएर हन्डर खाँदै आफ्नै गाउँ फर्किएको पात्रलाई मूलकथा बनाइएको अखण्ड भण्डारीको उपन्यास मलाया एक्सप्रेस ले आफ्नो यात्रा सोमबार सुरु गरेको छ  राजधानीमा आयोजित एक कार्यक्रममा वरिष्ठ साहित्यकार मदनमणि दीक्षितले उपन्यास लोकार्पण गरे  दीक्षितले भण्डारीको उपन्यास मुलुकले खेपेको दशकभन्दा लामो द्वन्द्वका साथै वैदेशिक रोजगारीका समस्याको जिउँदो चित्र भएको बताए   
	साहित्यकार विप्लव ढकालले कृतिमाथि टिप्पणी गर्दै यो उपन्यासले समस्या र पीडाको बिस्कुन सुकाउनुको साटो समाधानका उपायहरू सुझाउन खोजेको बताए  उपन्यासमा द्वन्द्वपछिको नेपालको कथालाई राम्ररी चित्रण गरिएको छ उनले भने यसमा भुइँमान्छेहरूका अन्तरआत्माको ठीक ढंगले सम्बोधन गर्न लेखक सक्षम देखिएका छन्  पात्रकै कथ्यशैलीमा लेखिएको औपन्यासिक भाषा मलाया एक्सप्रेस को शक्ति भएको उनले बताए  भाषाले पनि पात्रलाई सजीव बनाएको छ उनले भने   
	पुस्तकको समीक्षा गर्दै गैरआवासीय नेपाली संघका अध्यक्ष जीवा लामिछानेले भने रेमिट्यान्सले देशलाई सघाए पनि त्यसका नकारात्मक पाटा पनि छन्  यो तथ्यलाई पुस्तकले राम्ररी उठाएको छ  वैदेशिक रोजगारीका समस्या र यथार्थलाई पुस्तकले जीवन्त चित्रण गरेको उनले बताए  
	स्रष्टा भण्डारीले मलेसिया कतार यूएईजस्ता श्रम गर्न नेपाली जाने मुलुकका शिविरशिविरको पटकपटक भ्रमण गरेर मलाया एक्सप्रेस लेखेका हुन्  पुस्तकमा उनले बिदेसिएका नेपालीको दुःखव्यथा आँखैले देखेर वास्तविक चित्र उतारेका छन्  मुलुकभित्रै माओवादी लडाकु भई युद्धमा लागेका धेरै व्यक्तिसँग उठबस गरी तिनका कथाव्यथालाई पनि देखाएका छन्   
	कार्यक्रममा कान्तिपुर दैनिकका प्रधान सम्पादक सुधीर शर्माले मलाया एक्सप्रेस लाई देशको पछिल्लो  वर्षयताको समाजको वास्तविक ऐनाको विशेषण दिए  द्वन्द्वको परिणाम दुष्परिणाम समाजमा अझै पनि देखिइरहेका छन् शर्माले भने लेखक भण्डारी पेसागत हिसाबले पनि यस्ता घटनासमाजसँग दैनिक रूपमा जानकार छन्  समाचार सम्पादनमा दिनहुँ अभ्यस्त भएकाले र समाजलाई नजिकबाट बुझ्न पाएकाले पनि उनको उपन्यास पठनीय बनेको छ   
	कान्तिपुर पब्लिकेसन्सले कतारको दोहाबाट प्रकाशित गर्ने कान्तिपुर प्रवास साप्ताहिकका संयोजकसमेत रहेका भण्डारीले पुस्तक लेख्नुअघि वैदेशिक रोजगारमा नेपाली बाहुल्य रहेका खाडी मुलुकको समेत स्थलगत भ्रमण गरेका थिए  
	विदेशमा गएर जतिसुकै कमाइ गरे पनि अन्त्यमा मातृभूमि नै प्यारो हुने रहेछ भन्ने तथ्यलाई पुस्तकमा सजीव ढंगले देखाउन खोजिएको छ उपन्यासबारे टीप्पणी गदर्ैै प्रवासी नेपाली समन्वय समितिका अध्यक्ष महेन्द्र पाण्डेले भने पुस्तक सूचनामूलक हुनुका साथै साहित्यिक खुराकसमेत भएकाले नमुनायोग्य बनेको छ  उपन्यास हाँसो खुसी रोदन संवेदना र समवेदना सबै अनुभव गर्न सकिने उनको टिप्पणी थियो   
	कान्तिपुर न्युज डेक्स प्रमुखसमेत रहेका लेखक भण्डारीले यसअघि अखबारी लेखन शैलीसम्बन्धी पुस्तक समाचारको भाषा प्रकाशन गरिसकेका छन्  कार्यक्रममा सटिक मन्तव्य दिँदै भण्डारीले उपन्यास पढेर त्यसबारे सुझाव दिन आमपाठकलाई आग्रह गरे   
	प्रमुख अतिथि दीक्षितले उपन्यासमा प्रयुक्त भाषाशैलीलाई मुख्य विशेषताका रूपमा चर्चा गरे  उनले माओवादी द्वन्द्वको पीडा र वैदेशिक रोजगारीका पाटालाई उपन्यासले सजीव रूपमा उतार्न सकेको बताए  दीक्षितले उपन्यासमा आमा पात्रलाई स्तरीय रूपमा चित्रण गरिएको उल्लेख गर्दै नारीवादीहरूलाई समेत यो कृति पढ्न सुझाव दिए   
	उपन्यासलाई खाडी मुलुक मलेसिया कतार र यूएईमा छुट्टाछुट्टै नयाँ संस्करण प्रकाशन गरिने प्रकाशक याम्बुरी बुक प्वाइन्टका अध्यक्ष कुयाङ लामाले जानकारी दिए   
	याम्बुरीले यो उपन्यासलाई अंग्रेजी संस्करणमा पनि प्रकाशन गर्ने जनाएको छ   
	 
	 
	 

	 "
