पद्मश्री सम्मान गौतम र ब्राजाकीलाई"खेमलाल हरिकला लामिछाने समाजकल्याण प्रतिष्ठानले गत वर्षको पद्मश्री साधना सम्मान आख्यानकार डा ध्रुवचन्द्र गौतम र पद्मश्री साहित्य सम्मान कथाकार मनु ब्राजाकीलाई प्रदान गरेको छ 
""
	खेमलाल हरिकला लामिछाने समाजकल्याण प्रतिष्ठानले गत वर्षको पद्मश्री साधना सम्मान आख्यानकार डा ध्रुवचन्द्र गौतम र पद्मश्री साहित्य सम्मान कथाकार मनु ब्राजाकीलाई प्रदान गरेको छ  
	 
	सो सम्मानस्वरुप गौतमलाई रु एक लाख र ब्राजाकीलाई रु दुई लाख तथा सम्मानपत्र दिइएको हो  ब्राजाकी देश बाहिर रहेकाले उनका छोरा अमितसिंह भण्डारीलाई सो सम्मान उपलब्ध गराइएको थियो   
	 
	यहाँ आज आयोजित कार्यक्रममा प्रतिष्ठानका संरक्षक जीवा लामिछानेले उनीहरुलाई सम्मान गर्दै नेपालको जनजीवन तथा संस्कृतिमा कालजयी साहित्य सिर्जना गरेमा त्यसलाई युगौयुगसम्म संसार पढ्ने विश्वास व्यक्त गरे  
	 
	समालोचक कृष्ण गौतमले आखयनपुरुष डा गौतम मानवीय समस्या र सूचना प्रविधि क्षेत्रलाई केन्द्रविन्दु बनाई लेख्ने साहित्यकार भएको र ब्राजाकी नारी पुरुष सम्बन्ध र समस्यालाई चित्रण गर्न खप्पिस भएको बताए   
	 
	सम्मानित गौतमले लेखन आफ्नो प्राथमिकतामा सधैँ रहने बताउँदै साहित्य लेखनमा इमान्दारी कल्पना र विद्रोह आवश्यक भएकाे बताए  ब्राजाकीका छोरा भण्डारीले आफ्ना पिताको सन्देश पढेर सुनाउँदै कथाले जीवन जगत् तथा समाजको समस्त जटिलतालाई न्यूनीकरण गर्न सहयोग पुर्याउने बताए   
	 
	प्रतिष्ठानका उपाध्यक्ष धनराज गिरीले स्थापनाकालदेखि नै सो संस्थाले नेपाली साहित्यलाई प्रवद्र्धन गर्न साहित्यकारलाई सम्मान तथा अन्य सामाजिक कार्यमा क्रियाशील रहेको जानकारी दिए  
"
