संगीत नाट्यलाई नाचघरस्थापना कालदेखि नै नेपाल संगीत तथा नाट्य प्रज्ञाप्रतिष्ठान स्वयम्भू छाउनीस्थित भाडाको घरबाट चलिरहेको छ  "
	स्थापना कालदेखि नै नेपाल संगीत तथा नाट्य प्रज्ञाप्रतिष्ठान स्वयम्भू छाउनीस्थित भाडाको घरबाट चलिरहेको छ  सरकारबाट विनियोजित बजेट निकै कम हुने र त्यसमाथि पनि भाडामा बढी चासो दिनुपर्ने भएकाले गुणात्मक काम हुन नसकेको भन्दै अम्बर गुरुङ कुलपति रहेको अघिल्लो टिमले विकल्पबारे निकै प्रयास पनि गर्यो  केही महिना अघिमात्रै नयाँ नियुक्ति पाएका कुलपति सरुभक्तले पहिलो प्रेस भेटघाटमा भवनकै कुरा बढी उठाए  आइतबार  औं प्राज्ञ सभाको उद्घाटन क्रममा भने उनले प्रतिष्ठानलाई जमलस्थित राष्ट्रिय नाचघरमा सार्नुपर्ने खुला प्रस्ताव गरे  उस्तै प्रकृतिको काम गर्ने संस्था भएकाले पनि सरकारले यतातिर प्रक्रिया थाल्नुपर्ने उनको भनाइ थियो   
	प्रतिष्ठानका प्रमुख संरक्षक समेत रहेका प्रधानमन्त्री सुशील कोइरालाले सभा उद्घाटन गर्दै भवनको सन्दर्भ समेत जोडे  कमलादीस्थित नेपाल प्रज्ञा प्रतिष्ठानमा सम्पन्न सभामा प्रधानमन्त्री कोइरालाले मुलुक अभाव र समस्याग्रस्त भइरहँदा पनि प्रतिष्ठानले कला साहित्य र संस्कृतिको जगेर्नामा गरेको प्रयास प्रशंसनीय रहेको बताए  उनले सरकार सहयोगको माध्यम बन्न सके पनि आयस्रोतको परिचालन गरी प्रतिष्ठान सक्षम बन्नुपर्ने सल्लाह पनि दिए  प्रतिष्ठानको आफ्नै भवन नभएको र भाडामा बस्नुपर्दाका चुनौतीलाई सरकारले पनि मनन गरिरहेको छ उनले भने   
	सरुभक्तले चाहिँ भाडामा बस्नुपर्दा भौतिक एवं बौद्धिक क्रियाकलाप सञ्चालनमा निकै अप्ठ्याराहरू खेप्नुपरिरहेको बताए  उनले नाटक संगीत र साहित्य मुलुकको अमूल्य सांस्कृतिक परिचय भएकाले संरक्षण र प्रवर्द्धनमा सरकारले चासो देखाउन आवश्यक रहेको औंल्याए  सभालाई संस्कृति मन्त्री दीपकचन्द्र अमात्य नेपाल प्रज्ञा प्रतिष्ठानका कुलपति गंगाप्रसाद उप्रेती लगायतले पनि सम्बोधन गरेका थिए  
	 
	 
	संगीत नाट्य प्रज्ञा प्रतिष्ठानको सातौं प्रज्ञा सभाको उद्घाटन क्रममा प्रधानमन्त्री सुशील कोइराला र प्रतिष्ठान कुलपति सरुभक्त  
	 
"
