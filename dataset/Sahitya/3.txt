वाह भगवान् "भगवान् सर  त्रिवि शिक्षण अस्पतालको कार्यकारी निर्देशक हुनुभएकोमा हार्दिक बधाई  डा भगवान कोइराला गएको मंसिर  गते हाम्रो अस्पतालको एक्जिक्युटिभ डाइरेक्टरमा नियुक्त हुनुभएपछि मैले भनेकी थिएँ  उनको गम्भीर उत्तर थियो धन्यवाद  ""
	भगवान् सर  त्रिवि शिक्षण अस्पतालको कार्यकारी निर्देशक हुनुभएकोमा हार्दिक बधाई  डा भगवान कोइराला गएको मंसिर  गते हाम्रो अस्पतालको एक्जिक्युटिभ डाइरेक्टरमा नियुक्त हुनुभएपछि मैले भनेकी थिएँ  उनको गम्भीर उत्तर थियो धन्यवाद  सबैको सहयोगको अपेक्षा छ मलाई  
	 
	मुलुकभरि कहलिएको हाम्रो अस्पतालले छयालीस सालको जनआन्दोलनताका कमाएको लोकपि्रयता इतिहासमा सुनौलो अभिलेख बनेर रहेको छ  नागरिकको माया छेलोखेलो हुने गरी पाएको यो अस्पतालको गरिमा कालान्तरमा खस्कँदै गयो  कर्मचारीका अधिकारको प्रत्याभूति र हकहितको सुरक्षाका लागि विभिन्न राजनीतिक पार्टी निकटका भ्रातृ संगठनहरू कर्मचारी इकाई समिति र सङ्घका रूपमा यहाँ कार्यरत छन्  प्रोफेसरदेखि पियनसम्म कुनै न कुनै सङ्घसंगठनमा आवद्ध छन्  बाहिरबाट जत्ति नै मिलेजस्तो सहयोग गरेजस्तो गरे पनि अलग धारको राजनीतिक सोंचका कारण यी समूहहरूमा नजानिँदो हानाथाप भइरहन्छ  
	 
	भन्नेहरू त यहाँसम्म भन्थे राजनीतिले यो अस्पताललाई सिध्याउने भो अब कुन दिन टाट पल्टिन्छ  कुनै बेला त्रिभुवन विश्वविद्यालय कीर्तिपुरलाई समेत बेलाबखत पैसा दिएर सहयोग गर्ने शिक्षण अस्पताललाई अहिले आपनै अस्पतालका कर्मचारीलाई तलब खुवाउन धौधौ छ आदि  
	 
	यस्तो भूतले खाजा खाने बेलामा डाइरेक्टर बनेका डा भगवान कोइरालाले कुन जुक्ति खियाएर अस्पताललाई उँभो लाउलान् भनेर मनमनै गम खाएँ  तर गंगालाल अस्पतालको निर्देशक हुँदा उनले कमाएको गुडविलले कताकता आशा र भरोसाको जग हालिदियो  मैले भनें हामी नर्सेज हरहमेसा तपाईंलाई सहयोग गर्न तत्पर रहनेछौं  
	 
	 
	 
	त्यसयता उनले थालेका अस्पताल सुधारका काम कुराहरू मेरा आँखा अघिल्तिर छाउँछन् र कानमा सुसाउँछन्  तिनलाई हेरेर महसुस गरेर मनले खुसी मान्छ  
	 
	बर्ष दिनभन्दा बढी भइसकेको थियो हामी कर्मचारीले महिना मरेको पन्ध्र दिनपछि पनि मुस्किलले तलब पाउन थालेको  डा भगवान डाइरेक्टर भएलगत्तै महिना नमरीकनै कर्मचारीले तलब बुझे  उत्साहको लहर चलेजस्तो वातावरण छ अस्पतालमा अहिले  प्रशासनका एक हाकिम अस्ति एकाबिहानै हाम्रो बाल ओपीडीमा हतारिँदै आएर भने लौन सिस्टर  मेरो बिरामी बच्चोलाई अहिले नौ बजेतिर यहाँ ल्याइपुर्याउँछन्  यसो जचाउने पालोमा राखिदिनुहोस् न  म त उसलाई जाँचुन्जेल यहाँ पर्खेर बस्न सक्दिनँ  भगवान सरले ठीक साढे आठ बजे मिटिङ रुममा सबै विभागीय प्रमुख र इन्चार्जहरूलाई देख्न चाहनुहुन्छ  अलिकति ढिलो भयो कि त ढोका छेउमा मायालाग्दो भएर उभिन पर्दा लाजै मर्नुहुन्छ  म गएँ है  
	 
	हाम्रो शाखामा हिजोआज कोही न कोही कर्मचारी अस्पतालको काम लिएर आइरहन्छन्  कोही जानकारी माग्छन् सिस्टर  तपाईंको विभागको पयाकल्टी डाक्टर्स हाउस अफिसर र रेजिडेन्ट्सको लिस्ट चाहियो  भगवान सरले शाखापिच्छेका डाक्टरहरूको नाउँ ओपीडी बस्ने दिन र समय खुलाएको बोर्ड तल सबैले देख्ने गरस् हलमा टाँग्नुपर्यो भन्नुभाछ  
	 
	बच्चाहरूको ब्लड टेस्टका लागि स्याम्पल कलेक्सन पनि डा भगवानले भनेको भोलिपल्टैबाट सुरु भयो  त्यो देखेर सहकर्मी श्रीलक्ष्मी दिदीले भनिन् यतिका वर्षसम्म मैले यो अस्पतालमा जागिर खाएर ल्यायो तर यस्तो आजको भोलि नै कुनै काम भएको मैले कहिल्यै देखेन बा  क्या अचम्मै भएर ल्यायो हा हा हा  
	 
	मलाई एउटा कुराको चिन्ता लागिराछ साथी मीनाले निधारमा चिन्ताका धर्सा तन्काई  
	 
	के चिन्ता त्यस्तो  
	 
	करोडौं घाटामा गएको अस्पताललाई कसरी उकास्लान् एक्ला भगवानले  
	 
	बिस्तारै  वान बाई वान  जथाभावी प्रयोग भइरहेको ताप्ने पकाउने हिटर बन्द हुँदै छ  हामी घरमा बिजुलीको मिटर बढी उठ्छ भनेर जस्तै जाडोमा पनि भरिसक्ये क्यारोसिन हिटर बाल्छौं इलेक्टि्रक हिटरको चलन हतपती गर्दैनौं  यहाँ अस्पतालमा चाहिँ मनपरी छ  त्यही विद्युतको खर्च कटौती गर्दा पनि लाखौं रुपैयाँ जोगिन्छ  त्यस्तै हात फुकाएर खर्चिने ग्लोब्ज बेटाडिन स्पि्रट कटन इत्यादिमा पनि कडा नियन्त्रण सुरु भइसक्यो मेरो बोलीमा उमंगको पाइन चढेको आफैंले महसुस गरें  
	 
	 
	 
	अस्पतालको कफी सपमा प्रशासक चन्द्रकुमार राईसँग गएको आइतबार लन्च आवरमा जम्काभेट भयो  आपनो खुल्दुली उनीछेउ राखें सर  डा भगवान कोइरालाले सम्हालेपछिको शिक्षण अस्पतालले आर्जेको विशेष उपलब्धि छ कि  
	 
	छ नि  किन नहुनु  उनी हौसिए  
	 
	के छ त्यस्तो विशेष  
	 
	कर्मचारीको तलबबाट काटिएको तर तिर्न नसकेर महिनौंदेखि थाती रहेको तीन करोड राजस्व अस्तिको हप्ता तिर्र्यौं  यो हाम्रो लागि ठूलो कुरा हो उनी मख्ख परे  
	 
	अनि सर  यतिका महिना त्यो ट्याक्स किन तिरिएको थिएन त  
	 
	पैसा भए पो तिर्नु  कर्मचारीलाई तलब खुवाउन त कस्तो हम्मेहम्मे पथ्र्यो  
	 
	अनि डा भगवान आउनासाथ कहाँबाट आयो त तेत्रो पैसा  
	 
	उनले पैसा मागे डिन अफिसले दियो  बोली बिकाउने ल्याकत चाहिन्छ नानी  त्यसै कहाँ हुन्छ  हिजो भर्खर पाँच सय रुपैयाँ लिएर सय रुपैयाँको बिल बनाउने कर्मचारीलाई तुरुन्त निलम्बन गरियो  त्यस्ता कर्मचारीलाई अब माफीसाफी नसिहत हैन सोझै कारबाही हुन्छ  मलाई त यो कुरा थाहै थिएन उदेक मानें  
	 
	अब चाँडै डिस्चार्ज काउन्टर पनि चौबीसै घन्टा खोल्ने भन्नुभाछ डा भगवानले  किनकि रातबिरात बिरामीलाई अन्त लैजान पर्दा वा बिरामीको निधन हुँदा तत्काल डिस्चार्ज गर्न नमिलेर बिरामीका आफन्तले दुःख पाइरहेका छन्  अनि यही माघ  गतेदेखि फार्मेसीको डिस्पेन्सरी चौबीसै घन्टा खुला भएको छ  अन्तभन्दा धेरै सस्तोमा बिरामीलाई औषधि किन्न अब सहज भएको छ  
	 
	अर्को मुख्य कुरा भनेको पुरानो छ बेडको आईसीयूमा सीसीयूको पाँच बेड पनि गाभियो  हाम्रो आईसीयू अब एघार बेडको भएको छ  आईसीयू बेड अत्यन्त कम भएको गाह्रो अवस्थामा यसले राहत दिएको छ  तिमीलाई अस्पतालका उपलब्धिहरू हेर्नु छ भने रेकर्ड शाखामा जाऊ वार्डहरूमा एउटा बेड खाली पाउनेछैनौ  अहिले त्यहाँबाट बाहिरका अस्पतालतिर रिफर गरिने बिरामीहरूको संख्यामा उलेख्य कमी आएको छ राई सरको स्वरमा गहिरो सन्तुष्टि झल्किरहेथ्यो  
	 
	 
	 
	हृदयमा आशाको ज्योति धप्प बल्यो  अब अस्पतालको बेथिति भ्रष्टाचार र मनपरीतन्त्र समूल नष्ट हुनेछ  बीस रुपैयाँ पर्ने कुचोलाई असी रुपैयाँ परेको बिल पेस गर्ने त्यसैगरी मनखुसी कम्पनीहरूसँग साँठगाँठ गरेर कमसल विभागीय औजार र उपकरणहरू किन्ने टेन्डर आह्वानविपरीतका औषधि भित्र्याउने सफेदपोशहरूलाई उनले राम्ररी चिनेका छन्  एउटा पजेटिभ भाइब अस्पतालभरि सलबलाई रहेको महसुस भो मलाई  
	 
	अस्पतालको परिदृश्यमा सुखद परिवर्तनका संकेतहरू देखिँदै छन्  डा भगवान कोइरालालाई मनैदेखि सघाउन सबै कर्मचारी लागिपरेका छन्  किनकि डा भगवान कोइरालाको देशका हस्तीहरूसँग सुमधुर सम्बन्ध छ र उनको बोली जहाँ पनि बिक्छ भन्ने सबैलाई थाहा छ  उनको लोकपि्रय छवि भजाएर सबैले आआफ्ना विभागीय लाभहरू पोल्टामा पार्न सक्ने सम्भावना प्रशस्त छ  यही कारणले पनि उनलाई राम्रो काम गर्नबाट कसैले रोक्न सक्दैन  
	 
	तर सबैतिरबाट चित्त बुझाएर पनि एउटा जटिल समस्याले कुटुकुटु मेरो मुटु खाइरह्यो  त्यो हो अस्पतालमा थेगी नसक्नु बिरामीको चापअनुसार बेडको कमी  चालीस सालमा जति बेड थियो एडल्ट बिरामीलाई चाहिने बेडको संख्या अहिले पनि त्यति नै छ  डा भगवानले यो समस्यालाई कसरी पार लगाउलान् भन्ने लाग्यो  
	 
	तत्काल अर्को मनले ढाडस दियो विचार गरेँ नाककानघाँटी विभागले आपनै भव्य पाँचतले भवन बनाएको छ  उसको वार्ड आपनै भवनमा सर्ने कुरा चल्दै छ  त्यस्तै आँखा विभागको पनि छुट्टै भवन छ  यी दुईथरीका वार्ड सर्दा मात्र पनि दुईटा वार्ड खाली हुन्छन्  अनि तीस बेडको एनेक्स थ्री मेडिकल वार्ड थपिएको छ हालसालै  नयाँ बनेको बिल्डिङमा चाँडै बर्थिङ सेन्टर खुल्दै छ  त्यो सेन्टर खुलेपछि प्रसूति वार्डको एक चौथाइ बोझ कम हुन्छ किनकि बर्थिङ सेन्टरमा नर्मल डिलेभरी भएका महिलाहरू दुईतीन घन्टापछि त्यही दिन डिस्चार्ज हुन सक्छन्  
	 
	 
	 
	अस्तिको साता म फेरि उनलाई भेट्न गएँ  उनको कक्षबाहिर मानिसहरू पर्खिरहेका थिए  कर्मचारी प्रशासनकी म्याडमसँग भित्र उनको डिस्कसन भइराखेको थियो म गएर चुपचाप सोफामा बसेँ  
	 
	अन्तमा उनले म्याडमलाई भने मैले कुरा बुझेँ  यो लिस्टमा मैले लगाएको चिन्हअनुसार गर्नुस्  र दफाको उपदफाअनुसार टिप्पणी उठाएर ल्याउनुस् म सही गर्छु  अनि हेरौँ कसले काट्दोरैछ  
	 
	म फिस्स हाँसे  अस्पतालका एकजना दाइले कोही भेटाउने ल्याएका थिए  मैले आपनो गोप्य भएको बताएँ  उनी गएपछि डा भगवान मतिर उन्मुख भए ल भन  तिम्रो गोप्य कुरा  
	 
	म फेरि हाँसें  खासमा म यो लेख छापिनुअघि उनको मञ्जुरी माग्न गएकी थिएँ  तर त्यहाँ पुगेपछि मन बदलियो  सोचेँ भएकै कुरा त लेखेकी छु केलाई अनुमति चाहियो र  आ होस्  
	 
	केही गोप्य सोप्य छैन  म त्यसै आएकी तपाईंका काम कुराको चियो गर्न  
	 
	ल ठीक छ  तिम्रो कुरा सकिएको भए म बाहिर कुरिरहेकालाई बोलाउँ  उनी बाहिरका मानिसलाई भेट्न हतारिए  
	 
	अँ सकियो  तर लास्ट बट नट लिस्ट  हाम्रो तल शुल्क बुझाउने ठाउँमा पाँच पाँचवटा काउन्टर भएर पनि बिरामी र कुरुवाहरूले पैसा बुझाउन घन्टौँ क्यूमा बस्नुपर्छ यो समस्यालाई कसरी सुल्झाउने बिचार गर्नुभएको छ नि  मलाई असाध्यै विचलित बनाउने समस्याबारे सोधेँ उनलाई  
	 
	हिमालयन ब्याङ्कलाई सम्पूर्ण बिलिङ सिस्टम जिम्मा लाइदिन्छु  पत्राचार सुरु भइसक्यो अब चाँडै ब्याङ्कले पारदर्शी रूपमा अस्पतालको बिलिङ प्रोसेस थाल्नेछ  अरू केही  उनले कुराको बिट मार्न खोजे  
	 
	उनीसँग हरेक प्रश्नको सटीक उत्तर थियो  अस्पतालका यावत् समस्याभित्र उनी उहिल्यै छिरिसकेका रहेछन्  हरेक समस्याका निम्ति लङ टर्मसर्ट टर्म प्लानहरू उनले तय गरिसकेछन्  अब अस्पतालको छवि फेरिनेमा कुनै शंका शेष रहेन म मुग्ध भएर फर्किएँ  
"
