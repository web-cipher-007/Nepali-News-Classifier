किराँत लिपिको प्रयोग बढ्दोकिराँती समुदायका युवाहरूमाझ मातृभाषा लेखनमा मौलिक लिपिको प्रयोग बढेको छ  उनीहरूले किराँत लिपिको प्रचारप्रसार र लेखनमा समेत जोड दिएका छन्  "
	किराँती समुदायका युवाहरूमाझ मातृभाषा लेखनमा मौलिक लिपिको प्रयोग बढेको छ  उनीहरूले किराँत लिपिको प्रचारप्रसार र लेखनमा समेत जोड दिएका छन्  हाल लिम्बू भाषामा मात्र प्रयोग भएको सिरिजंगा लिपि किराँत लिपि लाई अन्य किराँती भाषामा समेत प्रयोग गर्नेहरू बढेको अगुवाहरूले बताएका छन्  स्थानीय विकास मन्त्रालयअन्तर्गत आदिवासी जनजाति उत्थान राष्ट्रिय प्रतिष्ठानले मातृभाषा लिपिमा लेखिएका साहित्यिक पुस्तक प्रकाशनमा सहयोग गरेपछि युवाहरूमा आकर्षण बढेको हो   
	मातृभाषा र लिपिबारे सामाजिक सञ्जाल फेसबुक र इन्टरनेटमार्फत देश विदेशमा चर्चा हुने गरेको छ  हामी विदेशमा छौं तैपनि महिनामा एक दिन किराँत लिपिको अभ्यासमा जुट्छौं दुबईमा रहेका मुम्चे राईले कान्तिपुरसित भने किराँत लिपिमा नाममात्र लेख्न जान्दा पनि गर्व लाग्छ  
	राजधानीस्थित सेन्ट जेभियर स्कुलको  कक्षाका छात्र आश्रय राई किराँत लिपि लेखनमा जुटेका छन्  लिपि सिक्दा आनन्द आउँछ उनले भने किराँत लिपिमा म लेख्न र पढ्न सक्छु  उनले छुट्टीको समयमा साथीसँग लिपि अभ्यास गर्ने गरेको बताए  त्यसैगरी बाहिङ मातृभाषामा बारिलाप्चो ढुंगाको ढोका निबन्धसंग्रह प्रकाशन गरेकी रेनुका बाहिङ अर्को कृति अब किराँत लिपिमा प्रकाशन गर्ने बताइन्  किराँत लिपि सिकाउने र सिक्ने माध्यम नहुँदा रहर गरेरमात्र नहुने रैछ पहिलो कृति देवनागरी लिपिमै प्रकाशन गरेकी उनले भनिन् मौलिक लिपिमा कृति प्रकाशन गर्ने इच्छा छ  इन्टरनेटमा किराँत लिपि नपाइने भएकाले अभ्यास गर्न गाह्रो भएको उनले बताइन्   
	यलम्बर फाउन्डेसनका अध्यक्ष विक्रम सुब्बाले किराँत जाति भाषा लिपि संस्कृति इतिहासको अध्ययनमा आफूहरू क्रियाशील रहेको बताए  उनले भने तर तत्काल उठेका विषयलाई सम्बोधन गर्न जरुरी ठानेर मातृभाषा र लिपि प्रशिक्षण पहलका निम्ति जातीय संस्थाहरूसित सहकार्य गर्दै छांै  भाषाशास्त्री प्राध्यापक नोबलकिशोर राईले  को संविधानले प्रकाशन स्वतन्त्रता प्रदान गरेपछि मातृभाषा लेखन अभ्यास अघि बढेको बताए  उतिखेर हामीले लोप हुन लागेका हाम्रा मातृभाषालाई देवनागरीमै लेखेर दस्तावेजीकरण गर भनेका थियौं उनले भने अहिले किराँती भाषाहरू किराँत लिपिमै लेखिनुपर्छ भन्ने आवाज उठेको छ  त्यसैले लिपि प्रयोग गर्नेलाई बन्देज लगाइनुहुन्न   
	अर्का भाषाशास्त्री डा लाल रापचाले करिब  वटा किराँती भाषा जीवित रहेको र तीमध्ये डेढ दर्जन लेख्य परम्परा उन्मुख रहेको बताए  कथ्य भाषालाई आफ्नो लिपि प्रयोग गरी लेख्य रूपमा उतार्नु सराहनीय कार्य हो उनले भने लिम्बू भाषामा सीमित किराँत लिपि अहिले केही किराँती भाषाहरूमा पनि प्रयोग हुन थालेको छ  देवनागरीभन्दा किराँत लिपिले किराँती भाषाहरूलाई बढी सम्बोधन गर्ने उनको दाबी छ   
	भाषाशास्त्री माधवप्रसाद पोखरेल किराँत लिपि प्रयोग गर्दा फाइदा र बेफाइदा दुवै हुने बताए  लिम्बू भाषामा वर्ण वैज्ञानिक आधारमा पूर्ण रहेको उनले जनाए  अन्य किराँती भाषामा सिरिजंगा लिपि पूर्ण वैज्ञानिक छ करिब पन्ध्रवटा किराँती भाषाको वर्ण निर्धारण गरेका पोखरेलले भने कतिपय किराँती भाषाहरूमा नौला ध्वनिहरू छन्  त्यसैले यो लिपि प्रयोग गर्दा त्यसको ध्वनि पकड्न सक्ने बनाउन विश्लेषण हुन जरुरी छ  इतिहासविद् मञ्जुल याक्थुम्बाका अनुसार लिम्बू भाषामा प्रयोग भएका लिपि किराँत लिपि नै हो  छ हजार वर्षदेखि प्रयोगमा छ  त्यसको पुनःउत्थान र परिमार्जन कार्य पहिलो सिरिजंगा हाङले र दोस्रो त्येअंशी सिरिजंगाले प्रचारप्रसार गरेकाले लिम्बू भाषा साहित्य संस्कृतिमा दस्तावेजीकरण भएका छन्   
	मातृभाषाको अध्ययन तथा अनुसन्धानसमेत बढ्दो छ  कोयी भाषाको व्याकरण मा विद्यावारिधि शोधमा जुटेका तारामणि राई किराँत लिपिको प्रयोगसमेत समेटेको बताए  त्यसैगरी नेत्रमणि दुमी राई दुमी भाषाको व्याकरण मा विद्यावारिधि शोध गर्दै छन्  किराँत लिपि व्यवहारमा ल्याउन सके यसले किराँती भाषाको विशेषता बोक्न सक्छ दुमी भन्छन् उच्चारणका हिसाबले देवनागरीभन्दा बढी व्यावहारिक पनि छ  
	लेख्य परम्परामा अघि बढेका किराँती राई समूहका भाषाहरूमा वान्तवा चाम्लिङ बाहिङ वाम्बुले दुमी कोयी दुङमाली साम्पाङ खालिङ थुलुङ कुलुङलगायत छन्  ती भाषाहरू देवनागरी लिपिमा लेखिंदै आएको छ  कोइँच सुनुवार भाषा कोइँच ब्लेस र टीकामुली लिपि मा लेखिंदै छ  याक्खा भाषा देवनागरी लिपिमा लेखिंदैआएको छ  यद्यपि सिरिजंगा लिपिलाई लिम्बू भाषाको मात्र स्वामित्व रहेको भन्ने विवादसमेत रहेको छ  किराँत लिपि भने पनि गुरुङले चलाउन चाहेमा चलाउन पाउनुपर्छ भाषाशास्त्री राईले भने   
	 
	
"
