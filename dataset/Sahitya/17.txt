पौराणिक चित्र सिक्दै थारू युवतीअष्टिम्की अर्थात् तीज व्रतअघि आउने अष्टमी थारूहरूको महत्त्वपूर्ण पर्व मानिन्छ  "
	अष्टिम्की अर्थात् तीज व्रतअघि आउने अष्टमी थारूहरूको महत्त्वपूर्ण पर्व मानिन्छ  यसबेला हरेक थारू गाउँका ज्येष्ठ सदस्य या महतवाको घरमा विभिन्न चित्रहरू कोर्न भ्याईनभ्याई हुन्छ तर चित्रकार सबै पुरुष मात्रै हुने चलन छ  महिलाले चित्र बनाउनु हुँदैन भन्ने परम्परागत मान्यतालाई चिर्दै अहिले थारू युवती यस्ता चित्रकला सिक्न थालेका छन्  चित्र बनाउन नजान्नेले बजारका आधुनिक कृष्णका चित्र किनेर पनि काम चलाउने गर्छन्  थारू संस्कार बचाउन मौलिक चित्र आवश्यक पर्ने भएकाले संस्कृति रक्षाकै लागि थारू युवती पौराणिक चित्रकला सिक्न अग्रसर भएका हुन्  पुरुषले मात्र चित्र बनाउने चलनले लैंगिक विभेद थियो  पुरुषमा पनि नयाँ पुस्ताले सिक्न जाँगर गरेको देखिँदैन चित्र बनाउँदै गरेकी हेकुली रावतगाउँकी सरिता चौधरीले भनिन् पुराना महतवासँग पौराणिक मौलिक चित्र बनाउन सिकिरहेको छु  बजारका चित्रलाई विस्थापित गरी थारू मौलिकता स्थापित गर्न चित्रकलामा लागेको चित्र सिक्न घोराही आएकी बैजापुर खैरेनी बाँकेकी जानकी चौधरीले बताइन्  हामीले चासो नदिएमा थारू संस्कार हराउने खतरा भयो उनले भनिन् पुराना चित्र बनाउने कला मर्न नदिन हामीले सिक्नैपर्ने भएको छ  यसले महिला पुरुषबीचको भेद कम गर्न पनि मद्दत मिल्ने छ  अष्टिम्की चित्रको थारू समुदायमा ठूलो महत्त्व रहेको थारू संस्कृतिविद् अशोक थारूले बताए  माथिल्लो लाइनमा पाण्डवहरू वनबास जान थालेको चित्र हुन्छ दोस्रो लाइनमा वनबासबाट र्फकंदै गरेको दृश्य  अनि तलतिर रूखमा बसेर बाँसुरी बजाउँदै गरेका कृष्ण उनले भने ठूलो चारकुने चित्रभित्र अनेक कथा देखाउने सांकेतिक दृश्यहरू छन्  चित्र बनाउन धेरै मिहिनेत लाग्छ  यसमा महिलाले चासो देखाएर थारू जातिलाई सचेत बनाएका छन्  चित्रमा रातो हरियो र कालो रंग प्रयोग हुन्छ  रंग पनि स्थानीय प्राकृतिक चिजहरूबाट बनाउँदा चित्र मौलिक हुने थारूले बताए  बजारको रंगको साटो रातो माटो सिमीको पातबाट हरियो र वनकस पोलेर कालो रंग बनाइन्छ उनले भने गोत्यारको सबैभन्दा बूढो सदस्य या महतवाको घरमा यस्तो चित्र बनाइन्छ  गाउँका सबै महिलाहरू त्यहीं आएर पूजा गर्छन्  बजारका चित्रमा परम्परा झल्कने चित्रहरू नहुने थारूको भनाइ छ  घरमै बनाइने चित्रमा थारू समुदायको संस्कार झल्किन्छ भगवान्का अनेक रूप र कामहरू देखिन्छन्  इतिहास देखिन्छ उनले भने नयाँ पुस्ताले भने यी सबै बिर्सेर फोटोमा काम चलाउने गरेका छन्  यसबाट संस्कार हराउँदै गएको छ  उनका अनुसार चित्रमा कृष्णकालीन समाजका रीतिरिवाजहरू व्यक्त गरिएका हुन्छन्  कृष्ण गाई ग्वाला जाने भएकाले गाईको चित्र हुन्छ उनी जन्मँदा हात्ती र ऊँट चढेर सुँडेनी बोलाउन गएकाले हात्ती र ऊँटको चित्र हुन्छ  गोपिनीहरू डुंगा चढेर दही बेच्न गएकाले नदी माछा गंगटा र डुंगाका चित्र हुन्छन्  शिवजी र कृष्णले खेतीपाती गर्ने गरेकाले गोरु र हलोजुवा पनि चित्रमा हुन्छ  
	
"
