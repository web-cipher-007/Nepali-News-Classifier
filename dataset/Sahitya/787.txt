क्यानभासमा धर्म र प्रकृति"पूर्वीय दर्शनमा वनस्पतिहरूको ठूलो धार्मिक महत्त्व छ  प्रत्येकजसो हिन्दुहरूको घरमा तुलसीको मठ हुन्छ  बाटाघाटामा वरपीपल रोपेर चौतारो चिनिएको हुन्छ  प्रकृति मानिस र धर्मबीच सम्बन्ध निकै पुरानो रहेको यसले देखाउँछ  ""
	पूर्वीय दर्शनमा वनस्पतिहरूको ठूलो धार्मिक महत्त्व छ  प्रत्येकजसो हिन्दुहरूको घरमा तुलसीको मठ हुन्छ  बाटाघाटामा वरपीपल रोपेर चौतारो चिनिएको हुन्छ  प्रकृति मानिस र धर्मबीच सम्बन्ध निकै पुरानो रहेको यसले देखाउँछ  तर नयाँ पुस्ता यसबारे अपेक्षित रूपमा जागरुक छैन  अहिलेको पिँढीलाई वातावरणको महत्त्व बुझाउन चित्रकारहरू अघि सरेका छन्  
	बबरमलस्थित नेपाल आर्ट काउन्सिलमा तीन दिनयता इन्टर लिंकेज बिटविन आर्ट एन्ड इन्भारोमेन्ट थिममा सामूहिक चित्र कला प्रदर्शनी चलिरहेको छ  दसदिने प्रदर्शनीमा नेपाली र भारतीय चित्रकारहरूले पौभा र मिथिला पेन्टिङका माध्यमले प्राकृतिक सौन्र्दय झल्काउने प्रयास गरेका छन्  मिथिला कलामा प्रकृतिको प्रभाव बढी नै समेटिएको छ  राधाकृष्णको प्रेमसम्बन्धदेखि मिथिला नगरीका बासिन्दाले वातावरणसँग राख्ने प्रत्यक्ष सम्बन्ध कलात्मक ढंगले उजागर गरिएको छ  भारतकी चित्रकार बबिता शाहले श्रीकृष्णलाई पीपलको बोटमै बसेर बाँसुरी बजाइरहेको अवस्थामा चित्रांकन गरेकी छन्  वरिपरि गाईवस्तु घुमिरहेको मन छुने दृश्यले जनावर प्रकृति र संगीतको सुन्दर तालमेल देखाउन खोजिएको छ  इन्द्रकला निधिको चित्रमा पनि श्रीकृष्णलाई नै केन्द्रमा राखिएको छ   
	मिथिला चित्रकलामा लामो समय बिताइसकेका एससी सुमनका अनुसार प्रकृतिबिना मिथिला सौन्दर्यको परिकल्पना पनि गर्न सकिँदैन  यो कुरो उनका क्यानभासहरूमा पनि झल्किन्छ  उनले माछा हात्ती रूख र पानीको प्रतीकात्मक आकृति कोरेका छन्  उनले भने मिथिला चित्र कोर्दा जनावर रूखबिरुवा चराचुरुंगी पानी वनजंगलका दृश्यलाई धेरै महत्त्व दिनुपर्छ  आधुनिक मिथिला चित्र सिर्जना गर्न पर्याप्त धैर्य र साधना चाहिन्छ भन्ने श्यामसुन्दर यादवले सूर्यलाई मानव रूपमा ढालेर छठ पूजाको मूल अर्थ बुझाउने प्रयास गरेका छन्   
	पौभा पेन्टिङमा पनि धार्मिक महत्त्वसँगै प्राकृतिक मूल्य पाइन्छ  सबैजसो पेन्टिङमा देवीदेवताको आकृति फूल पानी हावा आगो पृथ्वीजस्ता प्राकृतिक तत्त्व सँगै कोरिएका छन्  लोक चित्रकारले फूलैफूलको छहारीबाट फूलै टिपेर अरूलाई बाँड्दै गरेको आकृति बनाएका छन्  त्यसमा चिन्तामणि लोकेश्वरलाई धनसम्पत्तिको रूपमा देखाइएको छ  महेशचरण श्रेष्ठले पानीको प्रतीकका रूपमा गंगालाई उतारेका छन्  त्यस्तै परम्परागत चित्रमा कन्टेम्पोररी शैली अपनाएर समुद्रमानसिहं श्रेष्ठले विष्णु अवतार चित्रांकन गरेका छन्  आकाशबीच उज्यालो प्रकाश छर्दै गरेका विष्णुको आकृतिले चित्रमा एनिमेसन प्रविधि अपनाएजस्तो अनुभूति गराउँछ  
	 
	 
"
