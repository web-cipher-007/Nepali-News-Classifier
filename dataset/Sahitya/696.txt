मोना लिएर विश्वबन्धु"अमेरिकामा बस्दै आएका नेपाली इन्जिनियर विश्वबन्धु कार्की मोना उपन्यास लिएर पाठकसामु आएका छन्  उनको पहिलो कृतिको साहित्यकार पूर्वप्रधानमन्त्री लोकेन्द्रबहादुर चन्दले शनिबार राजधानीमा लोकार्पण गरे 
""
	अमेरिकामा बस्दै आएका नेपाली इन्जिनियर विश्वबन्धु कार्की मोना उपन्यास लिएर पाठकसामु आएका छन्  उनको पहिलो कृतिको साहित्यकार पूर्वप्रधानमन्त्री लोकेन्द्रबहादुर चन्दले शनिबार राजधानीमा लोकार्पण गरे  
	कार्कीले आफूले  बर्षअघि  कक्षामा पढ्दै गरेका बेला गर्मीको विदाका बेला तयार पारेको उपन्यास छाप्ने साइत यतिखेर जुरेको बताए  उनले आफ्नो कृति कुनै पुरस्कार पाउने स्तरको नभए पनि सर्बसाधारण पाठकको मन छुने विश्वास लिएको बताए  रक्त क्यान्सरसँग जुधिरहेका पिता रामबाबुलाई आफ्नो कृति प्रकाशनले जीवनमृत्युबीच संघर्ष गर्न थप प्रेरणा दिने उनले विश्वास ब्यक्त गरे  लोकार्पण कार्यक्रममा बाबुको अवस्थालाई सम्झदा विश्वबन्धु निकै भावुक बनेका थिए   
	कार्यक्रममा पूर्वप्रधानमन्त्री चन्दले फरक पेशा अपनाएका कार्कीले साहित्यमा कलम चलाएर उपन्यास तयार गर्नु प्रसंसनीय भएको भन्दै उनलाई अरु कृति प्रकाशनमा ल्याउन आग्रह गरे  
	उपन्यासको समीक्षा गर्दै निबन्धकार युवराज नयाँघरेले नेपाली समाजमा दोहोरिइरहने किशोर प्रेमकथामा आधारित उपन्यास मोनामा करुण र विद्रोह सँगसँगै आएको बताए  उपन्यासको भाषा र शैली सुन्दर छ उनले भने यसले कताकता चर्चित उपन्यासहरू बसाईं र मुग्लानको कथात्मक शैलीको झल्को दिन्छ   
	उपन्यासकार गीता केशरीले मोना उपन्यास लेखिएकै बेला पाठकहरूसमक्ष ल्याउन सकेको भए यसले त्यस परिवेशमा निकै हलचल ल्याउने दावी गर्दै पाठकलाई यसले तानिरहने बताइन्   
	शब्दघरले आयोजना गरेको कार्यक्रममा कवि प्रोल्लास सिन्धुलीयले सिन्धुलीमा निकै सभ्भावना भएका युवा विश्वबन्धुले लामो समय हराएर ल्याएको कृतिले साहित्य क्षेत्रमा उनको सशक्त पुनरागमनको संकेत गर्ने बताए  उनले यस उपन्यासले कार्कीलाई आगामी दिनमा अझ उत्कृष्ट कृति ल्याउन घच्घच्याउने दावी गरे  
	कार्कीको उपन्यास कृति अन्तराष्ट्रिय नेपाली साहित्य समाजले प्रकाशन गरेको हो  कभरसहित  सय  पृष्ठको उपन्यासको मूल्य  सय  रुपैया छ  
"
