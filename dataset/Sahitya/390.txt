नाटकमा तन्नेरी सपनादाङका कुश पौडेलले केही महिनाअघि ओहो स्टार दुनियाँ नाटक हेरेका थिए "
	दाङका कुश पौडेलले केही महिनाअघि ओहो स्टार दुनियाँ नाटक हेरेका थिए  अनुप बरालको निर्देशन रहेको यो नाटकले उनलाई रमाइलो मात्र गराएन रंगमञ्चमा अभिनय गर्ने जोससमेत दियो  अचेल उनी बिहानै कम्प्युटर सिक्ने बहाना पारेर कालिकास्थानस्थित सर्वनाम थिएटरमा नाटक सिक्न आउने गर्छन्  ढाँट्नुपर्ने बाध्यता छ उनले भने नाटक सिक्दै गरेको थाहा पाए घरकाहरू खुसी हुँदैनन्   
	उनीजस्तै डेढ दर्जन तन्नेरीहरू सर्वनाम थिएटरमा हरेक बिहान नाटकको नालिबेली सिक्दै छन्  सुरुमा एक घन्टा जतिको शारीरिक अभ्यास गरेपछि उनीहरूको नाट्य कलाकारिता गोष्ठी सुरु हुन्छ  पछिल्लो समय नाट्य क्षेत्रमा युवाको सक्रियता बढ्दै गएकोमा सर्वनामका अशेष मल्ल भने प्रफुल्लित छन्  अशेष यी तन्नेरीहरूलाई हरेक बिहान सैद्धान्तिक र व्यावहारिक ज्ञान दिइरहेका छन्  युवाहरू नाटक हेर्न मात्रै होइन सिक्न र बुझ्न पनि रुचि राख्न थालेका देखिन्छन् अशेषले भने  युवाहरूको यही सक्रिय चासोलाई नै मध्यनजर गरी सर्वनामले हरेक  महिनामा प्रस्तुतिमूलक नाट्य कार्यशाला गर्दै आएको छ  यो सर्वनामको यो चौथो ब्याच हो   
	कार्यशालामामा रंगमञ्चको इतिहास सिद्धान्त र अभिनयलाई जोड दिँदै आएका छन् अशेष   महिनाको कार्यशालामा विद्यार्थीले आफंैं नाटक लेखन अभिनय स्टेज व्यवस्थापनदेखि नाटक मञ्चनसम्म गर्नुपर्छ  सानैदेखि रंगमञ्चमा केही गर्ने सपना बोकेका धादिङका सन्दीप थपलिया पनि कार्यशालामै भेटिए  बीबीएस तेस्रो वर्ष अध्ययनरत  वर्षीय उनले रंगमञ्च सिक्न आउनुको कारण अभिनयभन्दा पनि निर्देशन र लेखन शैलीलाई बलियो बनाउन रहेका बताए  उनले केही म्युजिक भिडियोमा पनि काम गरिसकेका छन्  पूर्ण सक्षम बन्न आएको उनले भने   
	उनको पनि घरको अवस्थाचाहिँ कुशजस्तै छ  अभिनय र रंगमञ्चमा काम गर्ने रहर हुँदाहुँदै पनि घरको आँखा छलेर उनी आउँछन्  बैंकमा जागिरे बन्नुपर्छ भन्नुहुन्छ घरमा उनले भने मेरो इच्छाचाहिँ रंगमञ्चमा करिअर बनाउनु हो  उनले परिवारलाई रंगमञ्चको महत्त्वबारे बुझाउन पनि चाहे तर सकेनन्  परिवारले जहिले नि आर्थिक सुरक्षा हेर्दो रहेछ उनले भने आफ्ना सन्तान के चाहन्छन् हैन   
	बुटवलका अमृत गिरी प्लस टुको नतिजाको पर्खिरहेका छन्  यो समयलाई सदुपयोग गर्न उनी नाटक सिकिरहेका छन्  तीन सातादेखि सिक्दै आएका उनले आत्मबल र सिर्जनशीलता बढेको महसुस गरेका छन्  दाइ जापानमै भएकाले उनलाई पनि पढ्नको लागि परिवारले उतै पठाउने प्रयास गरिरहेको छ तर उनीचाहिँ नेपालमै बसेर रंगमञ्चमा करिअर बनाउन चाहन्छन्  उनको विचारमा रंगमञ्चले कला र सिर्जनशीलता मात्रै हैन अनुशासन पनि सिकाउँछ  दर्शक पनि शान्त भएर नाटक हेर्छन् भने कलाकार पनि अनुशासित भएर काम गर्दा रहेछन् उनले भने त्यसैले मेरो विचारमा रंगमञ्चमा भनेको अनुशासन हो   
	सिफलका रोमस सिवाकोटीचाहिँ एमबीए पढ्दै छन्  उनी पनि पारिवारिक झमेला झेलेरै नाट्य प्रशिक्षण लिइरहेका छन्  नाटकमा जीवन्त हुँदो रहेछ उनले भने पछिल्लोपटक रंगमञ्चमा करिअर बनाउन चाहनेहरू बढेको देखेपछि म पनि लोभिएको हुँ  पुल्चोककी  वषर्ीया आत्मा एमएमले पनि यसै भनिन्  मिडिया स्टडिजमामा स्नातक गरिरहेकी उनले चाहिँ रंगमञ्चले आनीबानीमा परिवर्तन ल्याउने अनुभव सुनाइन्  उनी सुरुमा अन्तरमुखी र लजालु स्वभावकी थिइन् रे अहिले बोलक्कड भएकी छन्  धेरैले रंगमञ्चमा नाम छ तर दाम छैन भनिरहेको बेला रुपन्देहीका अच्युत आचार्यको भने भिन्न मत छ  यसैलाई व्यवस्थित बनाउन सकियो भने यहाँ दाम पनि हुँदो रहेछ उनले भने   
	पछिल्ला वर्षहरूमा मुलुकमा नाट्य गोष्ठी र प्रशिक्षण मात्रै हैन शैक्षिक हिसाबले सर्ट कोर्सहरूको समेत अभ्यास हुँदै गइरहेको छ  केही वर्ष गुरुकुलले दुई वर्ष डिप्लोमा कोर्स सञ्चालन गरेको थियो  सरिता गिरी सौगात मल्ल राजन खतिवडा भोका सापकोटा लगायत रंगकर्मीहरूले गुरुकुलकै कोर्स गरेका थिए  अहिले यो बन्द छ  केही महिनापछि नै शिल्पी थिएटरले बत्तीसपुतलीमा डेनमार्कको कमेडिया युनिभर्सिटीसँग मिलेर दुई वर्ष नाट्य कोर्स सुरु गर्दै छ  अहिले धमाधम भवन बनाउँदै छौं शिल्पीका निर्देशक घिमिरे युवराजले भने सकेपछि कोर्स सुरु गर्नेछौं   
	 
	 
	 
	 
	 
	
"
