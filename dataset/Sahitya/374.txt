"पुस्तक वार्ता अमर न्यौपाने लेखक""सबैभन्दा ठूलो कुरा शैली हो  एउटा व्यक्तिसँग विषयवस्तु त सयौं हुन्छन्  तर शैली विशिष्ट नहुँदा थुप्रै विषयवस्तु मरिरहेका हुन्छन् ""
	पछिल्लोपटक कुन पुस्तक पढ्नुभयो  
	विनोद चौधरीको आत्मकथा शारदा शर्माको ताप उमा सुवेदीको तोदा र कृष्ण धारावासीको गेस्टापो  
	कस्ता पुस्तक बढी मन पर्छ  
	आफू आख्यान लेख्ने भएकाले विशेषतः त्यस्तै पुस्तक मन पर्छन्  काव्यात्मक लेखक पनि मन पर्छ  आत्मकथाहरू पनि मन पर्छन्  
	लेखकलाई केले राम्रो बनाउँछ  
	सबैभन्दा ठूलो कुरा शैली हो  एउटा व्यक्तिसँग विषयवस्तु त सयौं हुन्छन्  तर शैली विशिष्ट नहुँदा थुप्रै विषयवस्तु मरिरहेका हुन्छन्  शैली र प्रस्तुतिले लेखन र लेखकलाई राम्रो र अलग बनाउँछ  
	तपाईंलाई मन परेका लेखक र पुस्तक  
	पुराना लेखक र कृतिमा विश्वेश्वरप्रसाद कोइराला र उनको सुम्निमा निकै मन पर्छ  नयाँ लेखकहरूमा नयनराज पाण्डे र बुद्धिसागर  कविहरूमा पुरानामा भूपी शेरचन र गोलाप्रसाद रिमाल  नयाँ कविहरूमा मनु मञ्जिल रावत र सरस्वती प्रतीक्षाको मन पर्छन्  विदेशीको कुरा गर्दा हर्मन हेस्सेको सिद्धार्थ र अर्नेस्ट हेमिङ्वेको ओल्ड म्यान एन्ड सी मन परेका लेखक र कृति हुन्  खुशवन्त सिंहको लेखन पनि मन पर्छ  
	नेपाली साहित्यमा कस्ता पुस्तक लेखिदिए हुन्थ्यो जस्तो लाग्छ  
	नेपाल धेरै भाषा र संस्कृति भएको मुलुक भएकाले यहाँका पुराना संकटोन्मुख संस्कृति र परम्परालाई विम्ब र विषयवस्तु बनाएर लेखिदिए हुन्थ्योजस्तो लाग्छ  जसमा हाम्रो माटोको सुगन्ध आओस्  
	नयाँ पुस्ताले पढ्नै पर्ने पुस्तक  
	आफ्नो क्षेत्र र रुचिलाई भरणपोषण गर्ने खालका पुस्तक पढ्दा राम्रो हुन्छ  
	पुस्तक नभए जीवन कस्तो होला  
	हाम्रो समाज पुस्तकबिनाको युगमा बाँचिसकेको छ  पुस्तक नहुँदा रुग्ण हुन्छ भन्नेचाहिँ होइन  लेख्न बाँकी विषयवस्तु र सामग्रीहरूको संग्रहालय हुन्थ्यो होला  
	पुस्तक किन्न महिनामा कति खर्च गर्नुहुन्छ  
	औसत रूपमा मासिक  रुपैयाँसम्म हुन्छ होला  
	तपाईंसँग कति पुस्तक छन्  
	डेरामा बस्ने भएकाले धेरै पुस्तक जम्मा गर्न डर लाग्छ  डेरा सर्दा झन्झट हुन्छ  तर पनि नेपालका राम्रा र समसामयिक पुस्तक प्रायः सबै छन्  अंग्रेजीका पनि राम्रा पुस्तकहरू छन्  
	पढ्ने पुस्तक कसरी छनोट गर्नुहुन्छ  
	ठूला र प्रसिद्ध लेखकको थाहा पाइहालिन्छ  अन्य पुस्तकको कुरा गर्दा अनुहार हेरेर पनि थाहा हुन्छ  पसलमा गएर सर्रर पल्टाएपछि पनि पुस्तक गतिलो छ कि छैन भन्ने थाहा हुन्छ  त्यसका अलावा साथीभाइको सिफारिस र पत्रपत्रिकाका समीक्षाले पनि काम गर्छन्   
	
"
