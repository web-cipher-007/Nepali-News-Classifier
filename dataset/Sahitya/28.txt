निष्ठाको राजनीतिमा सुवर्ण शमशेरसुवर्ण शमशेरबाट विदा भएर बनारस गएपछि बीपी फेरि विस्तारै राजनीतिक गतिविधिमा सक्रिय भए  "
	सुवर्ण शमशेरबाट विदा भएर बनारस गएपछि बीपी फेरि विस्तारै राजनीतिक गतिविधिमा सक्रिय भए  पार्टीको आधिकारिकता सुवर्णसँगै भए पनि आम मान्यता बीपीमा केन्द्रित थियो  सुवर्णले कलकत्तामा बीपीसँगको भेटमा आफूसँग रहेको कार्यबाहक अधिकार फिर्ता गर्न चाहँदा बीपीले तत्काल यथावत नै रहोस् भनी फिर्ता लिएका थिएनन्  बीपी बनारसमा बस्नथालेपछि भारतमा छरिएर बसेका तथा राज्यले विशेष मुद्दा लगाएका नेता तथा कार्यकर्ताहरू बीपीलाई भेट्न बनारसमा भेला हुनथाले  भेटका अवसरमा धेरैजसो कार्यकर्ता राजाको गतिविधिप्रति असन्तुष्ट थिए र राजाले क्रमशः प्रजातन्त्रलाई अजिङ्गरले मृग निलेझैं निलिरहेको विश्लेषण गर्ने गर्थे  आठ वर्षसम्मको सम्पर्कविहीन जेलजीवनबाट मुक्त भएका बीपीलाई यस बीचमा जेलबाहिर भएका प्रायः धेरै कुरा थाहा थिएन  सम्पर्क र सूचनाहरूबाट एकदम नै अलग राखी एक प्रकारको मानसिक यातनासमेत दिएर अत्याइएको वातावरणमा रहेका बीपी जेलमुक्त भएपछि कसका कुरा सुन्ने कसका नसुन्ने अवस्थामा थिए  
	खासगरी  सालको सशस्त्र विद्रोहको स्थगन समापन र राजासँग मेलमिलापको नाममा गरिएको वक्तव्यबाट असन्तुष्ट समूह अनेकौं कुरा लिएर उनीसँग पुग्ने गर्थे  सुवर्ण शमशेरका पछिल्ला आत्मसमर्पणवादी गतिविधिले पार्टीलाई ध्वस्त पारेको भन्ने उनीहरूको विचार थियो  सुरुदेखि नै सशस्त्र आन्दोलन बन्दको विपक्षमा रहेका सरोज कोइराला लगायतका युवाहरूले  मै पार्टीभित्र विभिन्न माग राखी आन्दोलन छेडेका थिए र पुनः क्रान्तिको थालनीको प्रयत्न गरेका थिए   वैशाख  गते फेरि नयाँ आन्दोलनको सुरुवात गर्न सुवर्णलाई दबाब दिँदै  दिने अल्टिमेटम नै दिएका थिए  यो असन्तुष्ट समूहले अब आफ्ना नेता बीपीलाई नजिकै पाएका थिए र सुवर्णबारे उनीहरूभित्र रहेको असन्तुष्टिको व्याख्या गर्दै बीपीलाई पुनः क्रान्तिको निम्ति उक्साउन थालेका थिए  सुवर्णको जुन वक्तव्यलाई समर्थन गर्दै बीपी जेलमुक्त भएका थिए त्यसको आधारलाई समात्ने हो भने अब विस्तारै राजालाई सहयोग गर्दै पञ्चायतभित्रै प्रजातान्त्रीकरण गर्दै जानुपर्ने थियो  पञ्चायतलाई क्रमिक सुधार गर्दै पुनः प्रजातान्त्रिक प्रणालीमा फर्काउनुपर्ने प्रस्तावमा राजा महेन्द्रले पनि एक किसिमको सहमति जनाइरहेका थिए  तर राजनीतिमा त्यस्ता सहमति र वचनबद्धताहरूको खासै अर्थ रहँदैन  सत्ताप्राप्ति वा प्राप्त सत्तामा टिकिरहन शासकले जहिले पनि आफ्नो अनुकूल र पक्षीयतालाई हेर्ने गर्छ  विरोधीहरूलाई झुकाएर आफ्नो पक्षमा समर्थन गराउँदै जेलमुक्त गराएका राजाले फेरि लगत्तै त्यत्रो सुधार गरी प्रजातन्त्रको पक्षमा निर्णय गरिहाल्ने अवस्था थिएन पनि  कुनै तरिकाले राजासँगको झगडालाई शान्त पारी जेलभित्रका नेताहरूलाई मुक्त गर्नु प्रमुख लक्ष्य बोकेका सुवर्णले पछिल्लो कालमा लिएको मेलमिलाप नीतिले सकारात्मक परिणाम ल्याएको थियो   सालमा पार्टी एकीकरण गर्ने बेलामा सशस्त्र क्रान्ति नै पार्टीको मूलधार हुनुपर्छ भन्ने सर्त राख्ने र  सालमा समेत राजाको कदमका विरुद्धमा बन्दुक उठाउने सुवर्ण शमशेर घटनाक्रमहरूले विस्तारै शान्तिवादी र मेलमिलापको धरातलमा ओर्लिएका थिए  उता कांग्रेसका जोशिला युवाहरूले सशस्त्र विद्रोहका लागि सशक्त नेतृत्वको खोजमा रहेका बेला बीपीलाई भेटिरहेका थिए  आठ वर्षसम्मको कठोर जेलजीवन राजाको हेपाहा शैली र पार्टीभित्र देखापरिरहेको निराशा पलायन र पञ्चायततिरको विलयन मानसिकताले पार्टी ध्वस्त हुनलागेको विश्लेषणले बीपीको चित्त बुझ्न थालेको थियो  निर्वासनका बेला सुवर्णसँग विभिन्न कारणले असन्तुष्ट हुनपुगेका कतिपय कार्यकर्ताले सुवर्णका विपक्षमा बीपीलाई कुरा सुनाइरहेका थिए  सुवर्णका बारेमा खासै नकारात्मक धारणा नबनाए पनि सुवर्णले लिएको पार्टी नीति भने अब फेरि असफल भएको टुङ्गोमा बीपी पनि पुगेका थिए  जसको परिणाम थियो पुनः सशस्त्र विद्रोहको थालनी गर्नु  तर बीपीले लिएको यो सशस्त्र विद्रोह नेपाली कांग्रेसको पार्टी नीति विपरीत मानिन्थ्यो किनभने अझै पनि पार्टीका आधिकारिक पदाधिकारी सुवर्ण शमशेर थिए र सुवर्णको नेतृत्वले शान्तिपूर्ण मार्गको अवलम्बन गर्ने घोषणा गरेको थियो  त्यसैले अब बीपी र सुवर्णको बाटो फेरिन पुगेको थियो  पछिल्लोपल्ट कलकत्तामा भेटेर छुट्टएिपछि बीपीमा आएको नीतिगत परिवर्तनले गर्दा सुवर्ण र बीपीबीच संवादशून्यता स्थापित हुनपुगेको थियो 

	कृष्ण धरावासीको लेखनमा बिहीबार सार्वजनिक हुने सुवर्ण शमशेर निष्ठाको राजनीतिक यात्रा पुस्तकबाट साभार 
"
