एकल वाचनमा फूलमानगरिमा पुरस्कार विजेता काभ्रेका युवाकवि फूलमान वल शनिबार पूर्वका कविताप्रेमीमाझ थिए  महाभारतकी मैच्याङ कविता संग्रहका स्रष्टाले धरानमा पहिलो पटक एकल वाचन गरे "
	गरिमा पुरस्कार विजेता काभ्रेका युवाकवि फूलमान वल शनिबार पूर्वका कविताप्रेमीमाझ थिए  महाभारतकी मैच्याङ कविता संग्रहका स्रष्टाले धरानमा पहिलो पटक एकल वाचन गरे  
	कवि विमल स्मृति पुस्तकालयमा कलरव र फ्यान क्लब अफ रमेश क्षितिजद्वारा आयोजित कार्यक्रममा फूलमानले तामाङ जातिको इतिहास कोट्टयाउँदै दोस्रो जुनी कविताबाट सुरु भएर भ्यालेन्टाइन डेको जून मैले बुद्ध भेट्टाएँ सरकार र सोनाम योञ्जन काठमाडौंविरुद्ध हुँदै महाभारतकी मैच्याङ मा बिट मारेका थिए   
	मेरा कविताका विम्बहरू सिम्पल छन् जुन म हुर्केको समाज र समुदायसँग जोडिएका छन् उनी भन्दै थिए पेसाले सञ्चारकर्मी भएकाले हरेक विषयलाई निष्पक्ष रूपमा हेर्ने प्रयास गर्छु तर कविको आँखाले अर्कै देख्छु  यी कविताहरू त्यसैका उपज हुन्  
	उनलाई सुन्न सय रुपैयाँको टिकट काटेर इटहरी बेलबारी दमकबाट पारखीहरू आएका थिए   
	कवि जसराज किरातीले फूलमानका कविता धारिलो भएको टिप्पणी गरे  युवाकवि चन्द्रवीर तुम्बापोले महाभारतकी मैच्याङ तामाङ समुदायको सबैभन्दा धेरै मिथक प्रयोग भएको पहिलो साहित्यिक पुस्तक रहेको बताए  कवि बम देवानले भने फूलमानका कविताले थिचिएका मिचिएकाको पक्षमा वकालत गरेका छन्  
	कवि अनिल पौडेल मनु मञ्जिल कुन्ता शर्मा हेमन यात्री डा टंक न्यौपाने डा गोपाल भण्डारी समेत श्रोतादीर्घामा थिए   
	 
"
