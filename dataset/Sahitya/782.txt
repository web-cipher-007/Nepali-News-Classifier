युनानमा भानुभक्त चर्चाचीनको दक्षिणपूर्वी सहर युनानको खास विशेषता छ  चीनकै सबैभन्दा बढी आदिवासी जनजाति रहेको यो प्रान्तको सांस्कृतिक र भाषिक विविधता नेपालको जस्तै कलरफुल मानिन्छ "
	चीनको दक्षिणपूर्वी सहर युनानको खास विशेषता छ  चीनकै सबैभन्दा बढी आदिवासी जनजाति रहेको यो प्रान्तको सांस्कृतिक र भाषिक विविधता नेपालको जस्तै कलरफुल मानिन्छ  केही वर्षयता आक्रामक रूपमा विकासमा अघि बढेको यो प्रान्तमा बिहीबार नेपाली साहित्यको चर्चा चल्यो  दोस्रो चाइनासाउथ एसिया एक्स्पोको अवसर पारी युनान राइटर्स एसोसिएसनले गरेको कुन्मिन राइटर्स फोरम मा नेपाली साहित्यकारले आदिकवि भानुभक्त आचार्यदेखि कविशिरोमणि लेखनाथ पौडेल महाकवि लक्ष्मीप्रसाद देवकोटासम्मलाई व्याख्यानको केन्द्रमा राखे   
	नेपाललाई मुख्य थिम बनाएको एक्स्पोको उद्घाटन समारोहका लागि प्रधानमन्त्री सुशील कोइराला दलबलसहित कुन्मिन इन्टरनेसनल एयरपोर्ट उत्रिँदै गर्दा त्यहाँबाट  किमि टाढा रहेको युनान दियान्ची गार्डेन रिसोर्टमा भने समालोचक डा गोविन्दराज भट्टराई नेपाली साहित्यको द्विशतवाषिर्की सन्दर्भबारे विभिन्न मुलुकका साहित्यकारमाझ छलफल चलाइरहेका थिए  भियतनाम रुस कम्बोडिया लाओस म्यान्मार थाइल्यान्ड लगायत चीनका विभिन्न प्रान्तका गरी दुई सय  साहित्यकारमाझ उनले नेपाली साहित्यको इतिहास र वर्तमान समेटिएको कार्यपत्र पेस गरे   
	भानुभक्तले नेपाली भाषासाहित्यको एउटा युग सुरुवात गरे उनी भन्दै थिए त्यसयता कविशिरोमणि पौडेल महाकवि देवकोटा युगकवि सिद्धिचरण श्रेष्ठ लगायतले ठूलो योगदान दिए  पछिल्ला वर्षहरूमा विभिन्न आदिवासी जनजातिका मातृभाषी साहित्य र तिनका मिथकीय सन्दर्भहरूको प्रयोगले नेपाली साहित्य झन् सम्मुनतितिर अघि बढेको पनि उनले उल्लेख गरे  हरेक देशले आआफ््ना मुलुकको साहित्यिक अवस्थाबारे कार्यपत्र प्रस्तुत गर्ने क्रममा नेपालका तर्फबाट डा भट्टराई प्रस्तुत भएका हुन््  सम्मेलनको सहभागी टोलीमा भने साहित्यकार तथा पूर्व अर्थमन्त्री शंकर कोइराला मोमिला जोशी उषा शेरचन र दीपक सरकार छन््  
	उद््घाटन समारोहमा नेपालका तर्फबाट पूर्व अर्थमन्त्री कोइरालाले विश्व साहित्यमा भर्खरै बामे सर्न लागेको नेपालजस्तो मुलुकका लागि यस्ता सम्मेलनले सम्भावनाका ढोका खोलिदिने विश्वास जनाए   
	डा भट्टराईले चाहिँ भानुभक्तीय रामायणको सन्दर्भ निकाल्दै नेपाली साहित्य संस्कृतबाट विकास भएको र अहिले यो रुसी अंगे्रजी हिन्दी कोरियाली लगायतका भाषामा अनुवाद भइरहेको बताउँदै चिनियाँ भाषामा दोहोरो र भरपर्दो साहित्यिक आदानप्रदान हुन नसकेको उल्लेख गरे  चिनियाँ बाल साहित्य र केही अन्य कृतिहरू नेपालीमा त आइरहेका छन् उनले भने तर संसारकै धेरै जनसंख्या भएको चीनमा नेपाली अनुवाद साहित्य दोहोरो हुन सकिरहेको छैन  भियतनाम म्यान्मार थाइल्यान्ड कम्बोडिया लगायतका मुलुकसित पनि साहित्यिक सम्बन्ध अघि बढाउन नसकिरहेको अवस्थामा यो फोरमले निकै सघाएको उनले सुनाए   
	कार्यपत्रमा खास गरी उनले नेपाली साहित्य राजनीतिकसामाजिक आन्दोलनहरूबाट प्रभावित रहेको बताए  राणाविरोधी आन्दोलन  को परिवर्तन पञ्चायतविरोधी आन्दोलनदेखि प्रजातान्त्रिक र सशस्त्र युद्ध अनि लोकतन्त्रसम्मका घटनाहरूको प्रभाव नेपाली साहित्यमा रहेको उनले जनाए  
	अरू मुलुकका सहभागीहरूले पनि उनीहरूकै सामाजिक आर्थिक र राजनीतिक सन्दर्भसित जोडेर साहित्यिक इतिहासको विवेचना गरेका थिए  अब हामीले नयाँ पुस्ताको लागि लेख्नुपर्छ सन्  यता चीनमा अनलाइन साहित्यको प्रयोग ह््वात्तै बढेको स्मरण गर्दै चाइना कुन्मिन राइटर्स एसोसिएसनका अध्यक्ष हुआङ याओले भने मेरो विचारमा सबै देशको अवस्था यस्तै होला  साहित्यको माध्यम बिस्तारै बजारमुखी बन्दै गइरहेको सत्यलाई भुल्नु हुन्न   
	बदलिँदो खुल्ला विश्वबजार र आधुनिक प्रविधिजस्ता तत्त्वहरूले साहित्य मात्रै नभई राष्ट्रवादको परिभाषामा परिमार्जन हुन सक्ने अवस्थाबारे पनि सम्मेलनमा चर्चा चल्यो  मातृभाषामाथिको संकट र पहिचानको प्रश्न पनि अहिलेका लेखकहरूका लागि चुुनौतीको विषय बन्दै गइरहेको सहभागीले जनाए  चिनियाँ कम्युनिस्ट पार्टी युनान प्रान्त स्थायी कमिटी सदस्य तथा प्रान्तीय सरकारको प्रचार विभाग निर्देशक झाओ जिनले उद्घाटन गरेको फोरम छोटो अवधिको भए पनि यसले अन्तर देशीय साहित्यिक सम्बन्ध विस्तारमा महत्त्वपूर्ण भूमिका खेल्ने निचोड निकालियो  
	शुक्रबार एक्स्पोको उद्घाटनमा नेपालबाट प्रधानमन्त्री सुशील कोइराला सहभागी हुँदै छन्  एक्स्पोमा नेपाली हस्तकलाका  भन्दा बढी स्टल हुनेछन्  
	 
	 
	 
	 
	 
	 
	 
	 
	 
"
