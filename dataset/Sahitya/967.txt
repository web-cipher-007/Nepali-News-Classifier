" फिल्म संस्कृति र नृत्य"मध्य सहरमा फिल्म फेस्टिभल चलिरहेको बेला छेवैको एउटा रेस्टुरेन्टमा भने नेपाली फिल्मकर्मीहरू अर्कै माहोलमा रमिरहेका थिए "
	मध्य सहरमा फिल्म फेस्टिभल चलिरहेको बेला छेवैको एउटा रेस्टुरेन्टमा भने नेपाली फिल्मकर्मीहरू अर्कै माहोलमा रमिरहेका थिए  पहिलो अन्तर्राष्ट्रिय सिल्क रोड फिल्म फेस्टिभलमा भाग लिन चीनको सांस्कृतिक सहर सियान पुगेका नेपाली टोलीको सम्मानमा सान्सी प्रान्तीय सरकारको वाणिज्य विभागले सांस्कृतिक कार्यक्रमसहित रात्रिभोज दिएको थियो र स्टेजमा देखा परिन् एक सुन्दरी  धेरैको अनुमान थियो रातो बुट्टेदार चोली र जामामा सजिएर आएकी ती युवतीले चीनको शास्त्रीय नृत्य देखाउनेछिन्  तर तिनले पछाडितिरबाट सहनाईजस्तै वाद्ययन्त्र निकालिन् र फुक्न थालिन्   
	धुनमा नेपाली टोली यसरी लठ्ठिए कि बाजाको तालमा खुट्टा चालको मिलाउँदै टेबुल टेबुलमै आइपुगेर कलाकारहरूले पुतली उपहार थमाउँदा मात्रै उनीहरू झस्के  यही बेला पर्दा पछाडिबाट सांस्कृतिक टोलीकी कार्यकारी निर्देशक ट्रासी ली बोलिन् नेपाली चलचित्रकर्मीहरूको सम्मानमा हामीले भर्खरै पस्केका थियौं सियान सहरको पुरानो बाजाको धुन  नेपालमा खास एक समुदायले मात्रै बजाउने बाजाको रूपमा चिनिने सहनाईको चीनमा त्यस्तो व्यापारिक प्रयोगलाई देखेर नेपाली टोली छक्क परे  बाजा उस्तै भए पनि कलाकारले प्रस्तुत गरेका धुन भने चिनियाँ लोक र आधुनिकको फ्युजन थियो  हाम्रोमा यस्तो बाजा संग्रहालयतिर खोज्न जानुपर्ने अवस्था छ फेस्टिभलमा अवार्ड समेत थाप्न भ्याएका सचिन घिमिरेले भने यहाँ भने आधुनिक बजारसित जोडेर लोभलाग्दो प्रवर्द्धन भइरहेको रहेछ   
	यसपछि नेपालीको सम्मानमै छोटो गीति नाटिका प्रस्तुत गरियो हान वंशका सभ्यतासित जोडिएको यो प्रस्तुतिमा ओखल ढिकी तान बुन्ने पुरानो शैलीलाई पनि संगीतको उत्पत्तिको स्रोतको रूपमा प्रस्तुत गरिएको थियो  जोसिलो हाउभाउ र शारीरिक भाषाका साथ ढिकी र ओखलको अवाजलाई पनि सांगीतिक रूपमा मिसाइएको यो प्रस्तुतिले  सय वर्ष पुरानो चिनियाँ समाजसित अहिलेको खुल्ला र ग्ल्यामरस बजारलाई जोडिदिएको थियो  कलाकारहरूबाट चिनियाँ नयाँ वर्षको गणना प्रणाली अनुरूपको घोडा वर्ग जनिने डल उपहार थाप्दै गर्दा बनेपाली नेवारी समाजमा हुर्किबढेका अर्का वृत्तचित्रकर्मी राकेश कायस्थले भने संस्कृतिलाई बजारसित जोड्न नसक्दा पनि हामी गरिब भएका हौं कि   
	संस्कृतिलाई बजारसँगै जोड्नकै लागि चीनले अन्तर्राष्ट्रिय स्तरको अर्को फिल्म फेस्टिभल सुरु गरेको थियो  उद्घाटन समारोहमै आयोजकले बेइजिङ अन्तर्राष्ट्रिय फिल्म फेस्टिभल र सांघाई फिल्म फेस्टिभलपछि चीनकै तेस्रो ठूलो अन्तर्राष्ट्रिय फिल्म फेस्टिभलको रूपमा सिल्क रोड फिल्म फेस्टिभललाई उभ्याएको थियो जहाँ हान वंशदेखि छिङ मिङ र सियानमा शासन गरेको पछिल्लो थान वंशसम्मको संस्कृति झल्किने ड्रेसअपका साथ कलाकारहरूले प्रस्तुति दिएका थिए  समापनलाई पनि सांस्कृतिक रंग दिइएको थियो जहाँ सान्सी प्रान्तका गभर्नरले घोषणा नै गरे एसिया हुँदै युरोप कपास निर्यात गर्ने यो प्राचीन सिल्क रोडलाई अब सांस्कृतिक बेल्टको रूपमा पनि विकास गर्नुपर्छ  सिल्क रोडले छुने हरेक  
	मुलुकको कला र संस्कृतिलाई यो बाटोबाट आधुनिक बजारमा प्रवर्द्धन गर्न सकिन्छ त्यसका लागि फिल्म सही माध्यम हुन सक्छ   
	नेपाली टोलीको सम्मानमा प्रस्तुति दिएको सांस्कृतिक टोलीले यही मार्ग  
	पछ्याउँदै युरोपसम्म पनि आफ्नो यात्रा गरिसकेको रहेछ  आफ्ना टोलीलाई एउटा गीति नाटिका एउटा गीत र चारवटा नृत्य प्रस्तुत गर्न लाएपछि लीले नेपाली चलचित्रकर्मीमाझ भनिन् छिट्टै हामी तपाईंहरूकै मुलुकमा पनि आउँछौं  तपाईंहरूले यहाँ फिल्म लिएर आउनु भएजस्तै  ऐतिहासिक सिल्क रोड सुरु हुने सियानमा अब हरेक वर्ष हुने गरी आर्ट फेस्टिभल र थिएटर फेस्टिभलसमेत सुरु गरिएको जानकारी दिँदै ली भन्दै थिइन् संस्कृतिको जोडेको साइनो साँच्चिकै बलियो हुन्छ  तर अबको संस्कृतिलाई बजारसँग जोड्न सकिएन भने यसलाई जिउँदो राख्न मुस्किल हुन्छ   
	सान्सी प्रान्तको वाणिज्य विभाग अन्तर्गत इन्टरनेसनल लियाजोन डिभिजनका निर्देशक झाङ जियनवेईले पनि यसैमा जोड दिए  उनले हरेक वर्ष हुने फिल्म कला र थिएटर महोत्सव अन्तर्राष्ट्रिय कला बजारको महत्त्वपूर्ण थलो हुन सक्ने जनाउँदै यी सबै गतिविधिमा भाग लिन नेपालीलाई निम्तो पनि गरे  नेपालबाट फिल्म फेस्टिभलमा संयोजन गरेका दीपक सरकारले सियानका अन्य फेस्टिभलहरूमा नेपाली स्रष्टा र सिर्जना सहभागी हुन सके चीनमा नेपाल प्रवर्द्धन हुन सक्ने बताए   
"
