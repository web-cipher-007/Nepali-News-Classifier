मालिनी छायो पाकिस्तानमाहिन्दु राज्यकी राजकुमारीले बुद्ध धर्म अँगालेपछि दरबारमा किचलो हुन्छ  "
	हिन्दु राज्यकी राजकुमारीले बुद्ध धर्म अँगालेपछि दरबारमा किचलो हुन्छ  राजकुमारीविरुद्ध धर्मपालक ब्राह्मण र भारदारले राजालाई उकास्छन्  राजकुमारीको हत्या वा देश निकालामध्ये एक गर्नुपर्ने दबाबले राजा चेपुवामा पर्छन्  दरबारका दुई भारदार केमांकर र सुपि्रय एकदमै मिल्ने साथी भए पनि राजकुमारीको पक्ष र विपक्षमा लाग्छन्  केमांकर राजकुमारीलाई दण्ड दिने पक्षमा हुन्छ  सुपि्रय राजकुमारीले रोजेको बाटो सही भएको जिकिर गर्छ   
	राजा उपायविहीन बन्छन्  उनले राजकुमारीलाई बुद्ध धर्म छाडेर दरबारमै बस्न मनाउने कोसिस गर्छन्  रानीले त्यस्तै कुरा गर्छिन्  राजकुमारी भने बरु देशनिकाला हुन तयार हुन्छिन्  उनले खासमा दरबारबाट स्वतन्त्रता चाहेकी हुन्छिन्  
	केमांकरले राजकुमारीको हत्याका लागि सुपि्रयलाई सामेल गराउँछ  अन्ततः सुपि्रयको रहस्यमय ढंगबाट हत्या हुन्छ   
	यसरी धर्मले मान्छेलाई कसरी दृढ निश्चयी बनाउँछ र अरूलाई पनि प्रभाव पार्न खोज्छ भन्ने केलाएका थिए मालिनी का रंगकर्मीहरूले  भारतीय साहित्यकार रवीन्द्रनाथ टैगोरको द पि्रन्सेस अफ गार्डेन को नेपाली अनुवादलाई थिएटर भिलेजका रंगकर्मीले प्रस्तुत गरेका हुन्  मालिनी पाकिस्तानको कराचीमा जारी अन्तर्राष्ट्रिय नाट्य महोत्सवमा शनिबार र आइतबार मञ्चन भएको थियो  दुवै दिनको सोमा दर्शकहरू उल्लेख्य थिए   
	नाटकमा एकातर्फ बाबु प्रजापालक र धर्मपालक राजाको मनोदशा केलाइएको छ भने अर्कातर्फ दरबारको एकनासे जिन्दगी र धर्मका नाममा हुने दबाबलाई राजकुमारी मालिनी पात्रमार्फत अभिव्यक्त गरिएको छ  
	प्रकाश ध्वनि र सेटको संयोजनमा खेल्न रुचाउने रंगकर्मी विमल सुवेदीले आफ्नो यो निर्देशनमा मल्टी मिडियाको प्रयोग गरी सजीवता थपेका थिए  संवादभन्दा बढी महत्त्व मल्टी मिडियालाई दिएका कारण पाकिस्तानी दर्शकहरूले भाषिक व्यवधान झेल्नुपरेन  उनीहरूले प्रकाश ध्वनि र सेटको संयोजनलाई खुबै मन पराएको प्रतिक्रिया दिए  यसैको उपज थियो सुवेदीलाई आयोजक नेसनल एकेडेमी अफ परफर्मिङ आर्ट्सका निर्देशक जेन अहमदले केही दिन पाकिस्तानमै बसेर प्रशिक्षण दिन जोड गरेका थिए   
	नाटकमा नेपाली सिने क्षेत्रका चर्चित कलाकार महेश शाक्य कर्म मनीषा थापा सुजन ओली दिलीप रायमाझी मुख्य भूमिकामा थिए  
	नाटक प्रस्तुत गरी नेपाली टोली मंगलबार फर्किएको छ  गत बिहीबार सुरु महोत्सव चैत  सम्म चल्नेछ जसमा भारत बेलायत जर्मनी लगायतका प्रस्तुति पनि रहनेछन्  
	 
"
