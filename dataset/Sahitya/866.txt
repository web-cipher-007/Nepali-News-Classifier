हामीमा दिनेश र गोवर्द्धनकविता र गीतमा स्थापित नाम हो दिनेश अधिकारी कविताकै लागि मदन पुरस्कारसमेत थापेका दिनेशका सिर्जना हृदयस्पर्शी हुन्छन् उनै कविसँग अमेरिकाबाट आएका अर्का कवि गोवर्द्धन पूजा यो महिनाको हामी  कवि र कविता शृंखलामा प्रस्तुत भए "
	कविता र गीतमा स्थापित नाम हो दिनेश अधिकारी कविताकै लागि मदन पुरस्कारसमेत थापेका दिनेशका सिर्जना हृदयस्पर्शी हुन्छन् उनै कविसँग अमेरिकाबाट आएका अर्का कवि गोवर्द्धन पूजा यो महिनाको हामी कवि र कविता शृंखलामा प्रस्तुत भए सर्वनाम थिएटरमा आइतबार यी दुई आआफ्नै मौलिकतासहितका कवितासहित सुनिए 
	दिनेशले हर्क बहादुर बाट कार्यक्रम आरम्भ गरे एउटा सामान्य पात्रमार्फत देश देशभक्ति र राष्ट्रियताको गम्भीर मुद्दा उठाइएको कविताले राम्रो ताली पायो तीन दशकअघि लेखिएको भए पनि सामयिक थियो उक्त कविता  
	लुनकरणदासगंगादेवी चौधरी साहित्य कला मन्दिर र सर्वनाम थिएटरद्वारा आयोजित शृंखलामा करिब एक घन्टाको अवधिबीच दिनेश र गोवर्द्धन आधाआधा घन्टा प्रस्तुत भए दिनेशले सिपाही साइँली मुखिनीको अमेरिका यात्रा आफ्नै विरुद्धमा हिउँ र तिमी बिहे बादलको तस्बिर खुसी लगायत दर्जन सिर्जना वाचन गरे उनका रचना केही लामा भए पनि रसिक र गहन भाव झल्किएका थिए 
	गोवर्द्धनका सिर्जना चाहिँ छोटा थिए अमेरिका गएपछि लेखिएको पहिलो कविता सम्झना एक बाट उनले आफ्नो पालो सुरु गरे त्यसपछि निर्णय जीवन गीत चलाखी इच्छाको आकाश दुख नदी र जीवन समय पीडा अन्तराल लगायत समाजिक र नीति मनोभाव झल्कने रचना सुनाए  
	यही मेसोमा गोवर्द्धनको पछिल्लो कविता संग्रह अनामनगरकी अम्बिका पनि सार्वजनिक गरियो दिनेशका हातबाट उमेर नखुलाउने सर्तमा गोवर्द्धनले आफ्नो जन्मदिन पनि आइतबार नै जन्माष्टमी परेको सुनाउँदा शुभेच्छुकहरूले पुष्पगुच्छा र केक उपहार दिए  
	कार्यक्रममा अनामनगरकी अम्बिका कविता मञ्चनसमेत गरिएको थियो जन्माष्टमीमै जन्मेका कृष्ण शाह यात्रीद्वारा निर्देशित कवितामा भविष्य बनाउन सहर आएकी एउटी युवतीले रोजगारी नपाउँदा खेप्नुपरेका वेदनालाई प्रस्तुत गरिएको छ 
	 
	 
"
