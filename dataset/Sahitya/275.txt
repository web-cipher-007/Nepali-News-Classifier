फैलिँदै नेपाली आधुनिक चित्रभारतीय कला समीक्षक सुनीत चोपडाले नेपाली चित्रकला दिनानुदिन आधुनिक हुँदै छ भन्ने प्रतिक्रिया दिएपछि चित्रकार उमाशंकर शाहलाई सिर्जना निखार्ने उत्साह जागेछ "
	भारतीय कला समीक्षक सुनीत चोपडाले नेपाली चित्रकला दिनानुदिन आधुनिक हुँदै छ भन्ने प्रतिक्रिया दिएपछि चित्रकार उमाशंकर शाहलाई सिर्जना निखार्ने उत्साह जागेछ  उनीसँगै भारतको भिजुअल आर्ट ग्यालरीमा केही समयअघि चित्रकार शशि शाह किरण मानन्धर डा सीमा शंकर शाह र भाइराज महर्जनले पनि आआफ्ना कला प्रदर्शनी गरेका थिए   
	भारतको गुडगाउँस्थित ह्याबिटाट सेन्टरको ग्यालरी वन इन्डियामा हालै आयोजित च्यान्टिङ आइकन्स् मा नेपालका पाँच पाका चित्रकारले आफ्ना दसदस सिर्जना प्रदर्शनी गरेका हुन्  प्रदर्शनी नेपाली कलाको अन्तर्राष्ट्रियकरण र विश्व बजारको खोजी सन्दर्भमा फलदायी भएको सहभागीहरूले दाबी गरे   
	घोडा विम्बका चित्रमा कहलिएका पाका स्रष्टा शशि शाहले प्रदर्शनीमा उस्तै शैलीका चित्रहरू सजाएका थिए  हर्स अफ बर्मा सेभेन हेडेड हर्स हर्स अफ रावण लगायत चित्र पारखीले निकै मन पराए  ललितकला प्रज्ञा प्रतिष्ठानका कुलपति समेत रहेका किरणले मण्डला सिरिजमा कोरेका चित्र प्रदर्शनीका लागि पठाएका थिए  व्यस्तताका कारण उनी स्वयं भने प्रदर्शनीमा गएका थिएनन्  जान नसके पनि धेरै दर्शकले चित्र मन पराएको प्रतिक्रिया पाएँ उनले भने बिक्री पनि चित्तबुझ्दो नै रह्यो   
	नेपाली आधुनिक कला जेजस्तो भए पनि किरणले चाहिँ चित्रमा आफ्नै मौलिकता झल्काएको बताए  उनले धार्मिक दृश्य झल्कने विषयवस्तुको छनोट र कलर कन्ट्रयास्टमा बढी खेलेको बताए  आधुनिक मान्यता चित्रकारको सांस्कृतिक धरातलमा भरपर्छ उनले भने प्रस्तुति मात्रै फरक हो   
	प्रदर्शनीमा सजिएको उमा शंकरका चित्रमा भने बौद्ध गुम्बाको रात्रिकालीन अवस्थालाई चित्रण गरिएको थियो  तीव्र सहरीकरण भइरहेको बेला धार्मिक गुम्बा र मन्दिरको सौन्दर्यलाई चित्रमा कसरी देखाउन सकिन्छ  भन्नेबारे मनन गर्दै उनले भारतको लागि चित्रकर्म गरेको बताए  मंकी टेम्पल सिटीस्क्याप सिरिजमा कोरेका उनका चित्र आकर्षक देखिए पनि चित्रहरूले चाहिँ पुरानो सम्पदा असुरक्षित रहेको सन्देश दिन्थ्यो  सहरभित्र धार्मिकस्थल हराउँदै छन् भन्ने भाव देखाउन खोजेको हुँ उनले भने अग्ला घर र हाउजिङहरू विस्तार हुँदै छन् धार्मिक स्थलको व्यवस्थापन छैन   
	विभिन्न देशमा चित्र प्रदर्शनीको अनुभव बटुलिसकेका उनले नेपाली आर्टमा थाङ्का र पौभा मात्रै हुन् भन्ने धेरैको धारणालाई पछिल्लो समय परिर्वतन हुँदै गएको दाबी गरे  भारतको प्रदर्शनीको सम्झना गर्दै उनले भने चित्र हेरेपछि धेरैले नेपाली मोडर्न आर्टमा निकै प्रगति हुँदै रहेछ भन्ने प्रतिक्रिया पाएँ  त्यस्तै सीमाले बुद्धत्व देवीदेवता र स्तूपहरूका दृश्यलाई पि्रन्ट र इचिङ मार्फत उतारेर लगेकी थिइन्  आधुनिकताको अर्थ मौलिकता बिर्सनु होइन उनले भनिन् विदेशी प्रविधि अपनाए पनि विशेषता मौलिक नै हुनुपर्छ भन्ने लाग्छ  
	भाइराजले चाहिँ गौतम बुद्धको आदर्श सिद्धान्त र व्यावहारिक पक्षलाई दर्साउन खोजिएका चित्रहरू प्रदर्शनीका लागि पठाएका थिए  प्रदर्शनीमा कलाको प्रशंसा र व्यापार दुवै राम्रो भएको बताइए पनि कति व्यापार भयो भन्ने सन्दर्भमा चाहिँ कसैले खुलाउन चाहेनन्   
	 
	 
"
