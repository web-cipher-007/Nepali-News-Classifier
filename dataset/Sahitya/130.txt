तीन कालका कविता पछिल्लोपटक एकल कविता वाचनको लहर चलेको छ  राजधानी मात्र नभई यसले मोफसलमा पनि आकार लिइरहेको छ  सर्जक मञ्च झापाले केही महिनाअघि थालेको एकल वाचनको शृंखलालाई यो महिना कवि अनिल पौडेलमार्फत निरन्तरता दिइयो  "
	पछिल्लोपटक एकल कविता वाचनको लहर चलेको छ  राजधानी मात्र नभई यसले मोफसलमा पनि आकार लिइरहेको छ  सर्जक मञ्च झापाले केही महिनाअघि थालेको एकल वाचनको शृंखलालाई यो महिना कवि अनिल पौडेलमार्फत निरन्तरता दिइयो   
	अनिललाई सुन्न झापा मोरङ र सुनसरीबाट बस रिजर्भ नै गरेर साहित्यप्रेमीहरू वाल्मीकि विद्यालयको रत्न स्मृति हलमा ओइरिएका थिए  राजधानी बसोबास गर्दै आएका मोरङ अनिल भने पहिलोपटक एकल कविता वाचनमा उत्रिएका थिए उनले  सालताका धरानमा अध्ययन गर्ने क्रममा बस्दाको अनुभूतिलाई समेटेर लेखिएको डेरा सरेको पहिलो रात बाट कविताको पन्तुरो खोले  पञ्चायतको अनुदार समय आजको सवाई कविता कृतिका लागि राजकाज अपराधको मुद्दासमेत लागेको अनिलले पहिलो प्रस्तुतिमा ती पुरानै दिनको परिवेश खोतले   
	लेखनकै कारण भूमिगत जीवनसमेत बिताएका उनका कविताहरूले तीन काल पञ्चायतदेखि बहुदलीय व्यवस्थाको पुनर्बहाली र गणतन्त्र प्राप्तिपछिको समयसम्मलाई सम्बोधन गरेको थियो  राजा ज्ञानेन्द्रले सत्ता हातमा लिएपछि भएको आन्दोलनको बेला राजालाई सँगुरको प्रतीकमा उभ्याएको कविता हामीले सुँघुर नपाल्दा के हुन्छ  ले पनि उत्तिकै ताली पायो  लोकतान्त्रिक आन्दोलन क्रममा सडक र चोकहरूमा समेत सुनाइएको यो कविता तिनताक सञ्चारमाध्यमहरूले समेत प्रकाशितप्रसारित गर्न धक मानेको अनुभव उनले सुनाए  यसपछि विवाहित महिलालाई केन्दि्रत गरी लेखिएको मलाई स्वास्नी नभन शीर्षकको कवितालाई कवि जयन्ता पोखरेलले अभिनयसहित सुनाइन्  यस कवितामा नेपाली नारीको अवस्था र मनोविज्ञान उतारिएको थियो  विछोड कविता सुनाउन कवि ज्योति जंगलको सहयोग लिए अनिलले  ज्योतिले कविता सुनाइरहँदा मञ्चमा बसेकी अनिल पत्नी भावनाले आँखा रसाउँदै थिइन्  यो कविताले विछोडबाट बाँचेका महिलाको प्रतिनिधित्व गर्छ भावनातिर पुलुक्क हेर्दै अनिलले भने   
	साझा प्रकाशनका सञ्चालक समिति सदस्यसमेत रहेका पौडेलले लाटो कोसेरो म भक्युलाको दाउरो धरानका बूढाहरू लगायत एसएलसी पास गरेयतादेखि हालसालै रचना गरेका दुई दर्जन बढी नयाँ पुराना कविता सुनाए  आमा शीर्षकको कविता कवि मिश्र वैजयन्तीले र मरेको मरेकै भयो छन्द कविता कवि टीका आत्रेयले सुनाएका थिए  अनिलले कविता सुनाइरहँदा बीचबीचमा आफ्ना गीति रचना पनि प्रस्तुत गरेका थिए  अनिल रोचक र घोचक कविताका सर्जक हुन् कविता सुनेपछि पत्रकार चन्द्र भण्डारीले भने उनका अधिकांश सिर्जना समाज परिवर्तनकामी छन्  कवि प्रदीप लम्सालले पौडेलको जिन्दगी लोककथाको एउटा पात्रकै रूपमा रहेको बताए  सानैमा गरिबीको कारण अर्काको घरमा गोठालो बसेर हुर्किबढेका पौडेलले अझै गाउँबस्तीमा चेतना भित्रिन नसकेको सन्दर्भ बोकेको कविता खद्मा सुनाउँदा माहौल भावुक बनेको थियो गाउँमा अहिले पनि पुस्तक भनेका बोतल हुन् कलम भनेका चुरोट हुन् शिक्षक भनेका विजुवा हुन् र विद्यालय भनेका भट्टी हुन् खद्मा त्यहीं विद्यालय पढिरेकी छे उनलाई सुन्न राजधानीदेखि फिल्म निर्देशक तथा कलाकार देशभक्त खनाल पनि आएका थिए   
	अनिलका तुँवालो लागेको क्षितिजबाट फुटेर फेरि मनहरू आमाचरी हातहरू काठमाडौंदेखि सिक्किमसम्म लगायतका कविता निबन्ध र बालउपन्यास गरी आधा दर्जनबढी कृति प्रकाशित छन्  गीतकार शिवशंकर थापाले अनिलका कविता समाज रूपान्तरका पक्षमा रहेको टिप्पणी गरे  उनले भने अनिलका कविता समाज रूपान्तरणमा कोसेढुंगा सावित भएका छन्  भन्थिन् मेरी उनी गीतका सर्जक थापालाई कार्यक्रममा आयोजकले सम्मान गरेको थियो  
"
