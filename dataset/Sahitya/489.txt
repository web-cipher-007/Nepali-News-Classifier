प्रयोगशालाको सन्देश"सुधीर शर्माको प्रयोगशालाको पाण्डुलिपि किस्ताबन्दीमा हात पर्‍यो  मैले लेखकलाई भनेकै थिएँ एकैपटक नदिम् है  पुस्तकका पि्रन्टआउटहरूका ठेलीहरू बिस्तारै बिस्तारै खामबन्दी भएर सिरानीको छेउमा ताँती लाग्न थाले ""
	सुधीर शर्माको प्रयोगशालाको पाण्डुलिपि किस्ताबन्दीमा हात पर्यो  मैले लेखकलाई भनेकै थिएँ एकैपटक नदिम् है  पुस्तकका पि्रन्टआउटहरूका ठेलीहरू बिस्तारै बिस्तारै खामबन्दी भएर सिरानीको छेउमा ताँती लाग्न थाले  एकातिर सम्पादकको दैनिक कामको जिम्मेवारी र अर्कोतिर सहकर्मी सम्पादकलाई दिएको वाचादुई हप्तामै सक्छु  वास्तवमै चुनौतीपूर्ण थियो समयमै पढिसक्नु  
	पहिलो भाग भूपि शेरचनको कविताबाट सुरु भएको छ नेपाली परनिर्भरतालाई क्यारमबोर्डको गोटीसँग दाँजेर  एफोर साइजको  पृष्ठको भागमा  वैशाख  गते अर्थात् गत बर्ष संविधानसभा विघटन हुनुभन्दा  दिन अगाडिको घट्नाक्रमको चित्रण गरिएको छ  होटल एभरेस्टको सातौं तलाको बार बगल्स एन्ड टाइगर्समा त्यस दिन देखिएको दृश्य एमाले नेता केपी ओली र भारतका खुफिया एजेन्सी र का प्रमुख सञ्जीव त्रिपाठीबीचको भेट  संयोगवश यो भागमा मेरो नाम पनि उल्लेख रहेछ  कान्तिपुर मिडिया गु्रपका अध्यक्ष कैलाश सिरोहियासँग कुनै कुराकानीको सिलसिलामा हामी त्यहाँ जम्मा भएका थियौं त्यस दिन  र्फकेर हेर्दा लेखक र म दैनिक पत्रिकाको सम्पादक भएयता विगत पाँच वर्षमा एभरेस्टका जस्ता जम्काभेट थुप्रैपटक भएका थिए जसले हामीलाई नेपाली राजनीतिको भूराजनीतिक आयामप्रति संवेदनशील गराउँदै थियो  अब फेरि किताबका पानाहरूमा नजर लगाउँ  चारवटा टिप्पणी गरें मैले  
	पहिलो राम्रो सुरुवात र स्टोरी लाइन  सुधीरले सधैं भन्ने गरेका थिए मेरो किताव एकेडेमिक लेखन हैन है दाइ  आम नेपाली पाठकलाई वर्तमान नेपाली राजनीतिका बारेमा उनीहरूले देख्ने नगरेको तर तपाईं हामीले सधैं देखिरहने नेपाल देखाउन खोजेको हो  
	दोस्रो संविधानसभा विघटनको घटनाक्रममा अलि बढी एमाले र कांग्रेसको भनाइ अनि माओवादी र मधेसवादीको कम आएजस्तो देखिन्थ्यो  तेस्रो पहिला भागको अन्तिममा निकालिएको निष्कर्षमा बाबुराम भट्टराई र सुशील कोइरालाको भनाइलाई अलि बढी महत्त्व दिएजस्तो देखिन्थ्यो  चौथोचाहिं बाबुराम भट्टराईले बालुवाटार छाड्नुको एउटा कारण उनकै पार्टीबाट पनि समर्थन घट्दै जानु थियो जुन विषयलाई लेखकले कम महत्त्व दिएजस्तो देखिन्थ्यो  
	दोस्रो तेस्रो र चौथो भाग पढेर सकेपछि मैले सुधीरलाई भनें लेखनमा मैले तिम्रो जनयुद्धको समाचार संकलनको दखल अभिव्यक्त भएको देखें  पुस्तकमा जनयुद्ध थालेदेखि नै माओवादीले विभिन्न शक्तिकेन्द्रसँग गरेको सहकार्यका सम्बन्धमा निकै राम्रोसँग डकुमेन्टेसन गरिएको छ  पुस्तक विमोचनका दिन प्रचण्ड स्वयंले खुलस्त ढंगले स्विकारे माओवादीले विभिन्न समयमा विभिन्न शक्तिकेन्द्रलाई प्रयोग गरेकै हो  
	दरबार हत्याकाण्डभन्दा अगाडि माओवादी नेताहरूको दरबारसँग कुनै र कुनै प्रकारको संवाद चलिरहेको थियो  शाही सहकार्य अध्यायबारे मेरो टिप्पणी थियो भेरी गुड डकुमेन्टेसन एन्ड एनलाइसिस्  यो भाग साह्रै नै राम्रो लाग्यो पढ्दै जाँदा सायद पाठकलाई पनि यस्तै लाग्ला  
	प्रयोगशाला विशेषतः माओवादी दरबार र दिल्लीको सेरोफेरोमा केन्दि्रत भए तापनि जनयुद्ध र विभिन्न संक्रमणकालका अन्य पात्रहरूबारे पनि राम्रैसँग चिरफार गरिएको छ   सालपछि राजनीतिक वृत्तमा एक्लिएका गिरिजाप्रसाद कोइराला राजाका प्रमुख सचिव पशुपतिभक्त महर्जनको फोन कुरेर बस्थे भन्ने प्रसंग त्यसैको एक क्रम हो  कोइराला दरबारको फोन पर्खंदापर्खंदा कतिसम्म चिढिने अवस्थामा पुगेका थिए भने उनी छोरी सुजाता र घरका अन्य सदस्यहरूलाई यसरी हकार्ने गर्दथे तिमीहरूले फोनको घन्टी सुनेनौ होला  
	अन्तमा गिरिजाप्रसादको धैर्यको बाँध टुट्यो र उनले आफ्ना निकटकालाई सुनाए यी राजाले साह्रै निहुँ खोजे अब म प्रचण्डसँग कुरा गरेर देखाइदिन्छु  आफ्नै हठले राजालाई राम्रो गरेन भन्ने त पुष्टि हुन्छ नै  यसबाट गिरिजाप्रसादमा रहेको सत्तामा र्फकने लोभले पनि तत्कालीन सात राजनीतिक दल र माओवादीको कार्यगत एकतालाई अघि बढाउन मद्दत गरेकोचाहिं पक्का हो  लेखक भन्छन् माओवादीसँग वार्ता गर्ने कि नगर्ने पहिले द्विविधामा थिए तर राजाले पुरापुर बेवास्ता गरेपछि तिनलाई स्वाद चखाउन मुलुकका द्वन्द्व समाप्त पार्न र पुनः सत्तामा पुग्न उनले प्रचण्डसँग कुरा गर्ने मनस्थिति बनाएका थिए  
	यो हो अध्याय  को नारायणहिटी दरबारको मध्यरातको रोचक प्रसंग कसरी विभिन्न मुलुकका राजनीतिक घटनाक्रम व्यक्तिगत आधारबाट प्रभावित हुन्छन् भन्ने विश्व इतिहासका लागि नेपाली योगदान  त्यही भागमा अति नै रोचक र नेपाली समाज बुझन् सहयोग गर्ने अर्को प्रसंग छ कसरी व्यक्तिगत सम्बन्धले पार्टी राजनीतिका छुट्टाछुट्टै विचार राख्ने व्यक्तिहरूलाई सँगै ल्याएर राष्ट्रिय राजनीतिलाई डोर्याइरहेको हुन्छ भन्ने कुरा  प्रचण्डकोइराला सम्पर्कको आरम्भ गर्ने व्यक्ति थिए वामपन्थी लेखक गोविन्द न्यौपाने जो नेकपा मालेका संस्थापक केन्द्रीय सदस्य हुन्  उनले  सालमा पार्टी परित्याग गरेर अन्तर्राष्ट्रिय गैरसरकारी संस्था प्लान इन्टरनेसनलमा काम गर्न थाले  उनका सहकर्मी थिए विराटनगरका पुरञ्जन आचार्य जो गिरिजाप्रसाद कोइरालाका राजनीतिक सचिवका रूपमा कार्यरत थिए  न्यौपानेले पछि प्लानको जागिर छाडे र माओवादीसँग नजिकिन पुगे  न्यौपाने आचार्य र कोइरालाका राजनीतिक सल्लाहकार प्रा कृष्ण खनाल र नेता नरहरि आचार्यको भेटघाट गरिरहने र राजनीतिक छलफल गर्ने एउटा अनौपचारिक क्लबजस्तो सम्बन्ध विकसित भएको थियो  त्यही अनौपचारिक माध्यमलाई प्रयोग गर्दै न्यौपानेले गिरिजाप्रसादसँग पहिलोपल्ट माओवादीको सम्पर्क स्थापित गराएका थिए  
	अध्याय   र अघिल्ला भागहरूमा माओवादीले दरबारलाई अथवा भनौं दरबारले माओवादीलाई प्रयोग गरेजस्तै माओवादी र दिल्लीबीच कायम भएको अघोषित सहकार्यबारे उल्लेख छ  नेपाली संक्रमणको चुरो बुझ्न  सालका घट्नाक्रममा र्फकन अति आवश्यक छ  यहाँ आएर किताबको मूल मुद्दा पनि निस्कन्छ  स्टेटक्राफ्ट मा पब्लिक स्टेटमेन्टका रूपमा भनिने कुरा प्रायः एक अंशमात्र हुन्  त्यसबाहेक एउटा राज्यका विभिन्न एजेन्सीहरू विभिन्न तह र संरचनामा कार्यरत हुन्छन्  अझ सम्बन्धित देशको शक्ति सामथ्र्य र महत्त्वाकांक्षा जति ठूलो हुन्छ छिमेकमा उसले त्यति नै प्रभावशाली सञ्जाल र पहुँच बढाउने प्रयास गर्छ खासगरी आफूले सामरिक महत्त्व ठानेको मुलुकमा  
	 माघमै माओवादीले राजनीतिक समर्थन माग्दै भारतीय प्रधानमन्त्री अटलबिहारी बाजपेयीलाई एक पत्र लेखेका थिए तर त्यसको जवाफ भने राजाले  असोज  मा कु गरेपछि मात्र आयो  दिल्लीे आफ्नो दुईखम्बे नीतिसंवैधानिक राजतन्त्र र संसदीय पार्टीहरू दुवैलाई साथसाथै लैजाने नीति त्याग्ने दिशातिर लाग्यो  नेपाललाई राष्ट्रिय सुरक्षाको आँखाबाट हेर्ने दिल्लीले आफ्नो वैदेशिक मामिला विस्तारविस्तार सुरक्षा निकायलाई आउटसोर्स गर्न थाल्यो अनि र का नेपालभित्र रहेका र दिल्लीबाट काठमाडौं आउने पदाधिकारीहरू नेपाली नेताहरूका सम्पर्कबिन्दु बन्न थाले  
	नेपालभारत सम्बन्धमा आएको यो गुणात्मक ह्रास पछिल्ला वर्षहरूका अझ बढेका कैयन उदाहरणहरू छन् पुस्तकमा  यो नयाँ डक्टि्रन के भन्छ भने भारतले नेपाली भूमिबाट आफ्नो सुरक्षामा आँच आउने कुनै पनि तगारो नीति र राजनीतिलाई निर्बाध हिसाबले सम्बोधन गर्न पाउनुपर्छ नेपाली पात्रहरू र मिडियाले समेत यो विशेष सम्बन्ध लाई नचाहिंदो हिसाबले खलबल्याउने काम गर्नु हुँदैन नत्र यसको परिणाम राम्रो हुँदैन  नेपाली भूमिमा भएका रहस्यमय हत्याहरू कान्तिपुर र काठमान्डू पोस्टमा प्रकाशित समाचारहरूलाई भारतविरोधी भनी प्रोजेक्ट गरेर तेस्रो मुलुकबाट आउने गरेका पब्लिकेसन्सका न्युजपि्रन्ट कोलकाता बन्दरगाहमा रोकेर गलाउने नीति त्यही रणनीतिको अतिवादी अभिव्यक्ति थियो  
	पछिल्लो कालखण्डमा नेपालप्रति भारतको नीतिरणनीतिलाई प्रत्यक्ष र दूरगामी प्रभाव पार्ने गरी ढोका खोलिदिने श्रेय तत्कालीन प्रधानमन्त्री सूर्यबहादुर थापालाई जान्छ  रहस्य मात्र यो छ कि पछिल्लोपटक  सालमा प्रधानमन्त्री बन्दा उनले दरबारको निर्देशनमा त्यो काम गरेका थिए कि दिल्लीको आशीर्वादमा दरबारको समानान्तर शक्तिकेन्द्रका रूपमा आफूलाई स्थापित गर्न चाहेका थिए  त्यस बेला थापाले भारतीय दूतावासलाई सिधै गाउँ तहसम्म गएर प्रत्यक्ष लगानी गर्न पाउने दूतावासभित्र हतियारधारी कमान्डो तैनाथ गर्न दिने र वीरगन्जमा महावाणिज्य दूतावास खोल्न दिनेजस्ता निर्णय गराएका थिए  यहाँनेर मेरो सुझाव के छ भने माओवादी नेताहरू सँगसँगै गिरिजाप्रसाद कोइराला र सूर्यबहादुर थापाजस्ता नेपालका ठूला नेताहरूले पनि हाम्रो राष्ट्रिय राजनीतिमा दूरगामी नकारात्मक असर पार्ने केकस्ता काम गरे ती कुराहरू पनि प्रयोगशालामा केलाएर पाठकले पढ्नुपर्ने देखिन्छ  
	प्रयोगशालाको पियर रिभ्यु को सिलसिलामा कुल  अध्यायमध्ये मैले सबभन्दा कडा विमति र को जनआन्दोलन  मा रहेको भूमिकाबारेको निष्कर्षमा राखें  पहिलो रका पहिलेका काठमाडौं स्टेसनका प्रमुख हरमिस थाकरन जो पछि र का प्रमुख नै भए उनलाई आफू वामपन्थी झुकावको भएकाले माओवादीसँग सहानभूति राखेको आशय लेखकले व्यक्त गरेका छन्  एउटा राज्यको अर्काे राज्यलाई हेर्ने नीतिमा कुनै एक व्यक्तिको प्रभाव हुनै सक्दैन भन्ने कुरा म मान्न सक्दिनँ  उनको भूमिकालाई अलि बढाएर हेरिएजस्तो मलाई लाग्यो  
	दोस्रो नेपाललाई संघीय लोकतान्त्रिक गणतन्त्रमा ढाल्ने योजनाकार नेपाली नै थिए किनभने यो जनआन्दोलनको माग र भावना थियो  यस मामिलामा दिल्लीको प्रभाव अवश्य थियो होला तर ऊ आफैं डिसाइसिभ प्लेयर थियो भन्ने मलाई लाग्दैन  यसले जनआन्दोलन को सफलताको लागि एकाकार भएका नेपाली शक्तिहरू र परिवर्तनका लागि व्यक्त भएको जनभावनाको अवमूल्यन गर्छ  
	पछिका भागहरूबारे हाम्रा भएका कुरा यहाँ भन्नु प्रासंगिक होला  पुस्तकलाई कसरी अर्गनाइज गर्ने भन्ने सम्बन्धमा लेखकलाई मेरो दुइटा सल्लाह थियो  पहिलो ड्कुमेन्टेसन साह्रै बलियो भएको जनयुद्धकालीन माओवादीका बारेमा लेखिएको भागमा किताबलाई सक्ने जसलाई हालको प्रयोगशालामा आरम्भ उत्कर्ष र अवतरण भनेर तीनवटा भागमा राखिएको छ  दोस्रो लेखक एक सम्पादक र प्रखर राजनीतिक विश्लेषकसमेत भएकाले सम्पादकका आँखाले समकालीन नेपाललाई कसरी हेर्ने भन्ने कुरा बोल्ड ढंगले प्रस्तुत गर्ने र वर्तमानसम्म आउने  लेखकले दोस्रो बाटो रोजे र प्रयोगशालाले अहिलेको रूप लिएको छ  
	अन्तमा किताबका बारेमा संक्षेपमा केही कुरा  कुनै पनि लेखकलाई आफ्ना कृतिलाई समाजले कसरी ग्रहण गर्छ र भविष्यमा यसले के छाप छाड्छ भन्ने सोच र चिन्ता आउनु नौलो कुरै भएन  अझ प्रयोगशालाजस्तो महत्त्वाकांक्षी पुस्तकका बारेमा यस्तो सोचाइ आउनु स्वभाविक हो  तर मलाई के विश्वास छ भने यो पुस्तक नेपाली गैरआख्यान लेखनमा अग्रपंक्तिमा उभिनेछ र बेस्टसेलरको सूची र प्रतिष्ठा पाउनेछ  यसले समकालीन लेखक र भावी पुस्तामा दस्तावेजीकरण लेखन तथा अनुसन्धानका लागि नयाँ आयाम थप्नेछ र उदाहरण बन्नेछ  तर पुस्तकलाई समाजले कसरी ग्रहण गर्छ र आउँदा दिनहरूमा यसलाई पाठकले कुन हिसाबले लिन्छन् अथवा ब्याख्या गर्छन् भन्ने कुरा लेखकको नियन्त्रणभन्दा बाहिरको कुरा हो  लेखकलाई करिब छ साताअघि भनेको कुरा यहाँ दोहोर्याउन चाहन्छु प्रयोगशालाले बताउन खोजेको भित्रको कथा दिल्लीको स्टेटक्राफ्टको जटिलताबारे लाखौं आम नेपालीले यस पुस्तकबाट नयाँ किसिमको जानकारी पाउनेछन्  यसले नयाँ तर अत्यावश्यक राष्ट्रिय बहस सुरु गर्नेछ   
	स्टेटक्राफ्ट राजनीतिक घटनाक्रम र राजनीतिज्ञहरू ब्ल्याक एन्ड ह्वाइट हुन्नन्  प्रयोगशालाको मूल सन्देस नै यही हो  अन्त्यमा पुस्तकबारे एक वाक्य अंग्रेजीमै रिकर्डेड एन्ड प्रेजेन्टेड हिस्ट्री ब्युटिफुली  दिस बुक विल मेक हिस्ट्री लेखक दी काठमान्डू पोस्टका प्रधान सम्पादक हुन्  
	 
"
