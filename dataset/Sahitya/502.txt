फकिर कुमारको फोसिलबजारमा आइसकेको कुमार नगरकोटीको नयाँ कथा संग्रह फोसिल र लेखकबारे सोमबार अन्तरक्रिया गरियो "
	बजारमा आइसकेको कुमार नगरकोटीको नयाँ कथा संग्रह फोसिल र लेखकबारे सोमबार अन्तरक्रिया गरियो  आफूलाई लेखकका रूपमा भन्दा फिक्सन डिजाइनरका रूपमा चिनाउन रुचाउने नगरकोटीको कथा लेखनबारेमा भने साहित्यकार अविनाश श्रेष्ठले टिप्पणी गरेका थिए  प्रकाशन गृह नेपालयकै आरशालामा गरिएको कार्यक्रममा लेखक स्वयंले आफ्नो पुस्तकलाई अविनाशका हातमा थमाएर औपचारिक विमोचन गराएपछि अन्तरक्रिया सुरु भएको थियो  उनै अविनाशले आफू सम्पादक रहेको त्रैमासिक पत्रिका समकालीन साहित्य मा नगरकोटीको पहिलो कथा निकास छापेका थिए  
	त्यो कथा  वर्षपछि आज पनि पढें  उत्तिकै किक दियो  मैले छापेर गल्ती गरेको रहेनछु अविनाशले पहिलोपटक कथा हात पारेपछिको सम्झना गर्दै थपे कोही मान्छेमार्फत कथा हात पर्यो  राति घरमा लगेर कथा पढें  अद्भुत लाग्यो  लेखकबारेमा थाहा नपाईकनै जोखिम मोलेरै छापें  छापिएको तीन महिनापछि मात्रै उनको लेखकसँग भेट भएको रहेछ  अविनाशले कुमारका कथालाई शास्त्रीय दृष्टिभंगीले मात्र बुझ्न नसकिने तर्क गर्दै भने उहाँको लेखनको विशेषता भनेको स्वैरकल्पना हो  आजको यथार्थलाई चिनाउन फेन्टासीको प्रयोग गर्नुहुन्छ  त्यही नै उहाँको छुट्टै अस्तित्व बनेको छ  लेखक नगरकोटी र टिप्पणीकार अविनाशको अन्तरक्रियालाई पत्रकारउपन्यासकार नारायण वाग्लेले मोडरेट गरेका थिए   
	म लेखक होइन  केवल फिक्सन डिजाइनर मात्रै भन्न रुचाउँछु कुराको सिलसिला उप्काउँदै कुमार बोले मेरो जिन्दगी वाइल्ड थियो  धेरै लेखकका धेरै पुस्तक पढेपछि एक खाले उकुसमुकुस भयो मभित्र  त्यसैको निकासका लागि मैले लेखेको हुँ  मलाई के लेख्नेभन्दा पनि कसरी लेख्ने भन्ने सोच्छु  मलाई फिक्सन डिजाइन गर्न मनपर्छ विम्बमा बढी खेल्न रुचाउने उनी भने मृत्युलाई बढी खेलाउन रुचाउने भएकोले लोडसेडिङ भएको रातको चकमन्न समयमा मैनबत्ती बालेर लेख्न मज्जा लाग्ने सुनाए  अविनाशले टिप्पणी गरे कुमारको लेखनमा गहन दर्शन छ  उमेरभन्दा धेरै परिपक्व  तर उनले आफैंले साहित्यमा पहिलो मौका दिएका लेखकबारे आलोचनात्मक टिप्पणी पनि गरे  उहाँको लेखन उकालो लागिरहेको देखिए पनि कहिलेकाहीं तल झरेको पनि देख्छु  ऐतिहासिक पात्रमा केही त्रुटिगत तथ्यमा मेरो विमति छ आफ्ना टिप्पणीबारे लेखकलाई नरिसाउन आग्रह गर्दै अविनाशले थपे उहाँको लेखनमा पढेका कुरा फिल्ममा हेरेका सारा कुरालाई हाइबि्रडीकरण गरेको पाइन्छ  र भाषा पनि ठिमाहा नै देखिन्छ  भाषालाई अलि न्याय गर्न सक्नुभएन कि  उनले लेखकलाई भयानक मृत्युबोध घटाउन र लेखनको शैलीमा परिवर्तन गर्न अनुरोध पनि गरे  भने एउटै ढर्राको लेखनलाई निरन्तरता दिनु भनेको लेखकको अवसान हो भन्ने मान्छु  
	अविनाशको टिप्पणीमा लेखकले भाषालाई आफ्नो स्वाभाविक सोचको उपज नै पस्किएको र सुधार्दै जाने विश्वास दिलाए  आठ कथा संगृहीत पुस्तकमा सुरुको कथा गिद्दहरूको नाच नै  पृष्ठ लामो छ  
	पत्रकार वाग्लेले उपन्यासझैं लाग्ने कथाको लम्बाइबारेमा जिज्ञासा राख्दा लेखकले भने लेख्दालेख्दै लामो भयो   
	मलाई नै थाहा हुन्नँ मेरो सिर्जना कति लामो हुन्छ भन्ने  यो पनि लेख्दालेख्दै लामो भएछ  
	 
	 
"
