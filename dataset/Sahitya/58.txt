यात्रा भरपेट र भोको पेटको"तिमीम तपाईंहामी जिन्दगीको एउटै इन्जिनले तानेको रेलयात्रामा छौं  जिन्दगीको रेलयात्रा जुनसुकै मोड कोण र स्टेशनमा दौडिए पनि रोकिए पनि अभीष्ट प्राप्ति एउटै हो ""
	तिमीम तपाईंहामी जिन्दगीको एउटै इन्जिनले तानेको रेलयात्रामा छौं  जिन्दगीको रेलयात्रा जुनसुकै मोड कोण र स्टेशनमा दौडिए पनि रोकिए पनि अभीष्ट प्राप्ति एउटै हो  संघर्षको स्लिपर सिट होस् या सोखको एसी क्लास नै किन नहोस् जिन्दगीलाई मृत्युको टुंगोमा पुर्याउँछ यात्राले  सत्य यही हो  यद्यपि हामी अजम्बरी यात्राका भ्रममा धेरै कुरा गर्छौं  मृत्युवोधको तथ्यलाई बिर्सेर दाह्रा धसाधसको कायाकल्प रच्छौं  लग्नु केही छैन यो बिर्सेर अहमगर्वले ग्यार्ङगुर्र गर्छौं  सहमति र सहकार्यको सहज यात्रालाई छोडेर विमति र विशृङ्खलित पहाड खडा गर्छौं  विडम्बना हामीलाई एक पुस्ता खाएर पुग्दैन  सातौं पुस्तासम्मको भविष्य सुरक्षित गर्न दौढधुप र अस्तव्यस्त यात्रामा लाग्छौं  
	 
	यात्रामा पात्र र प्रवृत्ति फरक छन्  स्वाद र शैली भिन्न छन्  एउटै डिब्बामा छौं हामी  एकाएक भर्खरै परिचित अस्लमले सोधे सायद आप लोग हिन्दु है और गंगासागर नहाने के लिए जा रहे हैं  केहीबेर अघि गोधूलि हुँदै गइरहेको समयलाई समातेर सिटबाट हामीलाई हटाउँदै त्यही सिटमा नमाज पढेका अस्लमको दृष्टिकोण सुनेर मैले मुखामुख गरें मेरी धर्मपत्नीसँग  अस्लमद्वारा अभिव्यक्त दुईवटै तथ्य सत्य थियो  हामी गंगासागर जाँदै थियौं र हामी हिन्दु पनि थियौं  
	 
	म एकछिन अवाक् बनें  उसकै प्रश्नअनुरूप जवाफ दिनु जरुरी थिएन  तैपनि मनचाहिँ कोक्याइरहेको थियो  वास्तवमा हामीहरू हिन्दु भएको कट्टरतामा गंगासागर यात्रामा लागेका थिएनौं  भर्खर भर्खरै धर्म निरपेक्षताको बिल्ला भिर्दै संघीय गणतान्त्रिक मुलुकको नागरिक भएका हामीहरूलाई न विगतमा हिन्दु हुनुको अहम् थियो न त वर्तमानमा कुनै लघुताभास नै  त्यसैले जवाफलाई आफ्नै भाषामा फर्काउँदै मैले भनंे हम नेपाली हैं  उसले जातको कुरा गर्दा मैले भूगोलको कुरा उठाएजस्तै माहोल बन्यो  रेल दौडिरहेको थियो निरन्तर र निष्कपट  हामी निर्भयचाहिँ थिएनौं  रेलयात्राका चोरीचकारी लुट र पकेटमारीका अनेकन दृष्टान्त र घटनाक्रमका फेहरिस्तमा हामी सचेत थियौं  त्यसैले हुनुपर्छ धर्मपत्नीले सुटुक्क भनिन् यिनीहरूसँग बढी घुलमिल बहस र गफगाफ नगर्नु ठीक हो कि  
	 
	हो मान्छे कति बिघ्न त्रसित छ मान्छेसँग  भाषा लवज र शैलीले भन्दा मान्छे मान्छेसँगै बढी तर्सने गरेको पाइन्छ  आक्रमणको आभास नपाएसम्म प्रत्याक्रमण नगर्ने कतिपय जन्तुहरूभन्दा साँच्चि नै गए गुज्रेको छ मान्छे  उसले कतिखेर कुन सड्को कसरी आक्रमण गर्छ  त्यसको सुइँकोसम्म कहीं कतै पाइँदैन  
	 
	झसंग भएँ म  यो रेलयात्रा हाम्रो परिवेश र परम्पराको सेरोफेरोमा थिएन  बहसपछिको मनोमालिन्य र गफगाफमा हुने सन्निकटले कुनै अप्ठ्यारो निम्तने पो हो कि यात्रामा  यो चिन्तनले छोयो मलाई  जीवनयात्रामा जब जन्मदिने बाबुआमा आपना छोराछोरीका हुँदैनन् अथवा आआफ्नो रक्तबीजले नै घातप्रतिघात र संघात निम्त्याउँछ भने कहाँ कुन बखत र कुन मेसो कसले हाम्रो यात्रामा बखेडा झिक्ने हुन र हाम्रो सोच अवरुद्ध तुल्याइदिने हो  त्यसको के पत्तो  यस्तै सोच्दै म चुप लागें  
	 
	समय घर्किंदै थियो  छोराछोरी झकाउन लागे  जिम्मेवारी झन् बढेको अनुभूति भयो  पारिवारिक जिम्मेवारीवोध जीवनयात्राको सबैभन्दा कठिन पाटो हो भन्ने ठान्छु म  फी तिरिदिएर वा टिफिन किनिदिएर मात्र कहाँ अभिभावकत्वको सम्पूर्ण जिम्मेवारी पूरा गरिदिएको दाबी गर्न पाइन्छ र  यो कठिन कर्ममा म हिँड्ने बेलामा बुवाले भन्नुभएको कुरा सम्झन्छु  उहाँले भन्नुभएको थियो बाबु  गंगासागरमा आमालाई तर्पण दिनचाहिँ नभुल्नू है  यो सम्झँदा यात्राको जिम्मेवारी स्पन्दित दायित्वमा मात्रै सीमित देख्दिनँ म  यथा नाम तथा गोत्र गर्दै बाजेबराजुलाई वैतरणी तार्न र तराउन पुस्तांैपुस्ता र दरसन्तान तयार हुनुपर्ने सत्य स्मरण हुन्छ मलाई  यात्रा अझ सर्वे भवन्तु सुखिन तुल्याउने हो भने त दस दान र दस दिक्पालको आह्वानसमेत गर्नैपर्ने तथ्यबोधमा गम्भीर बन्छु म  
	 
	यात्राका दृश्यअदृश्य सत्यले सताउँछ मलाई  हात मुख जोर्ने दैनन्दिय खातिर नंग्रा खियाएर पारिवारिक गाडी गुडाउनुलाई औसत मान्छेहरू ठूलो प्राप्ति मान्छन्  म पनि त्यसैको तारिख धान्ने र वकालत गर्ने प्रतिनिधि पात्र हुँ  
	 
	कोही कोही यात्रामा आमाबुवासँगै अंश लिएर केवल चार धाम घुमाएको भ्रममा आधुनिक संसारको श्रवणकुमार भएको दाबी गर्छन्  प्रतिवादीको सुनुवाइ जरुरी नहुने र ढोङमा फैसला हुनसक्ने वर्तमानमा कोही भने पितृ खुसी बनाउन सक्दा नसक्दै आफ्नै यात्रामा पूर्णविराम लगाउन बाध्य र व्याकुल देखिन्छन्  
	 
	यतिखेर रेलयात्रा रोकिएको छ आधा घन्टाका लागि  निद्राले भोक थाहा नपाएका छोराछोरीलाई वास्ता नगरी भोका हामी दम्पतीको इन्दि्रयमा ऊर्जा भर्न म डिब्बाबाट बाहिरिन खोज्छु  अञ्जान एक व्यक्ति भन्छन् रास्ते के सस्ते खाना मत खाइए यार  जिन्दगीको महँगो यात्रामा सस्तो खाना खोजमा असिनपसिन विश्वका बहुमत नागरिकको प्रतिनिधि पात्र भएर पनि मलाई ती व्यक्तिकोे सुझावले ध्यानाकर्षण गर्छ  हुन त अमूल्य भोकको फैलावटले खानाको स्तर र मूल्य कहाँ हेर्छ र  सायद भोकले भोजन खोज्छ पहिले  त्यसैले भनिएको हुनुपर्छ भोक मीठो कि भोजन  भोका छौं हामी  तैपनि अञ्जान व्यक्तिले बाटोका खानाहरूमा देखाएको सचेतता मेरालागि स्वीकार्य सन्दर्भ बन्छ र म र्फकन्छु डिब्बातिर  रित्तो फर्केको देखेर धर्मपत्नी भन्छिन् केही खानेकुरो ल्याउनुभएन  म जवाफ दिन लागेकै बेला अघि सुझाव दिने व्यक्ति देखापर्छन् र फलाको हाल्छन् आलु मटर गोभी चिकेन और चावलसौ रूप्पे में  बल्ल ती व्यक्तिको सुझावको अर्थ खुल्छ  उनी रास्तेको सस्ते खानाको सट्टा डिब्बेमे महँगे खाना खिलाउने सूत्रधार रहेछन्  
	 
	समयको गतिभित्र तादात्म्यता मिलाएर व्यापार गर्ने मान्छेहरूको भीडभित्र ती मान्छेको मति साँच्चि नै लाजवाव लाग्छ मलाई  आम मान्छेका अर्थले रातको खाना र सीमित वर्गको डिनर समयमा खानाको नाम सुन्नासाथ हाम्रो दुई नेत्र तानिन्छ ऊतिर  अनि धनका लागि चार नेत्र बनाइरहेको ऊ खुसुक्क दंग पर्दै एउटा चिट काटेर बाहिरिन्छ  
	 
	रेलयात्रा चल्यो फेरि  सौ रुपियाँको खाना प्लास्टिकको प्लेटमा आयो  प्लेटमा अघि भनिएको चावलरूपी थोरै भात थियो  आलुको दुई चोक्टाले मटरको दर्शन भएन भने चिकेनको नामोनिसान थिएन  भोजन होइन भोक मीठो मानेर खाने बाध्यतामा थियांै हामी  बाध्यता मान्छे हिँडाउने कोर्रा हो भन्ने लाग्छ मलाई  बाध्यता मान्छेलाई कुमान्छे बनाउने पीडा हो भन्ने ठाने मैले  बाध्यतामा पहिलोपटक हामी दम्पती छोराछोरीलाई नखुवाएर आफ्नै पेट भर्दैथ्यौं  कुन सड्को छोरो उठेछ भन्यो पापा  हामीलाई चाहिँ खै त  झसंग हुन्छौं हामी  थोरै लाज थोरै ग्लानि र अत्यधिक पीडा अनुभूति हामीलाई हुन्छ  छोराछोरीलाई सुताएर दुष्कर्म गर्ने थुप्रै बाबुआमाका थुप्रै उदारणहरूमध्येका एक पात्र आफूहरू पनि भएजस्तै लाग्यो  अवस्था पेचिलो अनुभूति गर्दै मैले उपाय खोज गर्दै भनें अर्को स्टेसनमा खाउँला नि छोरो  
	 
	छोरोसँग चित्त बुझाउनुबाहेकको विकल्प थिएन  ऊ अँध्यारिँदै सिटमा पल्टियो  भोकलाई भोजनले समन गरेको मेरो पेट र शरीरले आराम खोज्न थाल्यो  समय मध्यरातबाट बिहानतिर ओरालो लाग्दै थियो  कुन सड्को निदाएँ पत्तो भएन  ब्युझँदा रेलयात्रा धीमा गतिमा थियो  यताउति हेर्दा प्रायः यात्रुहरू झोला सुटकेसलगायतका सामानहरू सिटका अन्तरकुन्तरबाट झिकेर बाहिरिने तयारीमा बसेजस्तै देखिन्थे  
	 
	भर्खरै ब्युँझेको मेरो अवस्था देखेर उही अस्लमले भने बालबच्चेको उठाइए हावडा आ गया  कुनै पत्तोबिना हामी लक्ष्यमा पुगिसकेका रहेछौं  यसरी कुनै दुःख कष्ट र पीडाको अनुभूति नगरी लक्ष्यमा पुग्न पाए कति आनन्द आउँथ्यो होला  दुःखबिना लक्ष्य प्राप्ति खै कसरी सम्भव होला र  यही सोच्दै मैले धर्मपत्नीलाई उठाएँ  छोराछोरीलाई उठाउने आँट मलाई भएन  छोरोलाई कतै कुनै स्टेसनमा खाना खुवाउने आश्वासन दिएको परिवेशलाई सम्झेर ममा एकतमासको दिक्दारी छाइरह्यो  भोका छोराछोरी र पेट भरिएका हामी जीवन यात्राका धेरैभन्दा धेरै उदाहरणसँग मिल्ने यथार्थ विम्बका पोट्रेट जस्तै थियौं  लाखौं करोडौं मान्छे अझ देश काल र परिवेश बुझेकाहरू हामीजस्तै खाईपिई र मोजमस्तीमै यात्रा गर्छन्  सोझा सरल र समय नबुझ्नेहरू हाम्रै छोराछोरीजस्तै भोकभोकै र लखतरान जीवन यात्रामा पाइन्छन्  जिन्दगीको यात्रा यस्तै हो  यतिखेर हामी जिन्दगीको रेलयात्राबाट बाहिरिएर सडकमा पाइला चालिरहेका छौं 
"
