उषाका कथाकविता र गीतमा राम्रो छवि बनाएका उषा शेरचनले कथा संग्रह बजारमा ल्याएकी छन्   कथाको संगालो तेस्रो रंग मंगलबार साहित्यकार तथा समालोचक डा दयाराम श्रेष्ठले सार्वजनिक गरे "
	कविता र गीतमा राम्रो छवि बनाएका उषा शेरचनले कथा संग्रह बजारमा ल्याएकी छन्   कथाको संगालो तेस्रो रंग मंगलबार साहित्यकार तथा समालोचक डा दयाराम श्रेष्ठले सार्वजनिक गरे  गीत र कविताका आधा दर्जन कृति निकालिसकेका उषाको यो पहिलो कथा संग्रह हो  उनका सुन्दर कविताजस्तै कथा पनि सुन्दर लाग्छन् कृतिमाथि बोल्दै डा श्रेष्ठले भने पुराना र नयाँ पुस्ताको मनोविज्ञान समेटिएर लेखिएको कथाहरू मनछुने छन्   
	उनले कथाहरूमा नेपाली मौलिक मूल्य मान्यतासँग पश्चिमी संस्कृतिको टकरावहरू कुनै नै कुनै हिसाबले व्यक्त भएको औंल्याउँदै कृतिमा हामीले भोगिरहेको अहिलेको समाजको सटीक चित्रण गरिएको दाबी गरे  अर्का साहित्यकार तथा समालोचक डा बानिरा गिरीले उषाका कथाहरू कविताजस्तै सलल बगेको दाबी गरिन्  मोमिला जोशीले कथाले पछिल्ला नेपाली जीवनका अनेकौं पक्षहरूको सम्बोधन गरेको बताइन्  उषाले चाहिँ कथा पहिलेदेखि नै मनपर्ने विधा भए पनि आफ्नो पहिलो कृतिप्रति फूल या पत्थर दुवै प्रतिक्रिया स्वागत गर्ने बताइन्  रत्नपुस्तक भण्डारद्वारा प्रकाशित कृतिको मंगलबारै पाण्डुलिपि डटकम मार्फत ईबुक पनि सार्वजनिक गरिएको थियो  इबुक सार्वजनिक भएको यो नै पहिलो कृति रहेको रत्न पुस्तक भण्डारका प्रबन्धक गोविन्द श्रेष्ठले जनाए   
"
