एउटा गुमेको देशको कथा अप्रिल  को मध्याह्न  म लन्च खाँदै थिएँ  विदेश सचिव केवल सिंहको फोन आयो  उनले मलाई तुरुन्त आउन भने  म हतारहतार फरेन अफिस पुगें  "
	 अप्रिल  को मध्याह्न  म लन्च खाँदै थिएँ  विदेश सचिव केवल सिंहको फोन आयो  उनले मलाई तुरुन्त आउन भने  म हतारहतार फरेन अफिस पुगें  उनले बडो हार्दिकतापूर्वक मेरो स्वागत गरेर भने तपाईंलाई तुरुन्तै सिक्किम सरकारको जिम्मेवारीमा पठाइँदै छ  सिक्किम प्रशासन कोल्याप्स भएको छ र चोग्याल सिक्किमका राजा ले हाम्रो सहयोग खोजेका छन्  त्यहाँका जनता प्रजातान्त्रिक प्रणालीको माग गर्दै सडकमा उत्रेका छन्  तपाईं जतिसक्दो चाँडो पुगेर जिम्मेवारी सम्हाल्नुपर्नेछ  त्यहाँको स्थिति फेरि सामान्य बनाउनुपर्नेछ र जनताको मागलाई ध्यानमा राखेर राजनीतिक समाधान खोज्नुपर्नेछ  यो अलि कठिन असाइनमेन्ट हो  तपाईं त्यो अवस्था सम्हाल्न सक्नुहुन्छ र तपाईंको कूटनीतिक क्षमतामाथि हामीलाई विश्वास छ  
	 
	चिनियाँ प्रतिक्रियाबारे उनले मलाई सचेत हुन पनि भने  भारतीय सेना सतर्क अवस्थामा थियो  उनले सफलताका लागि मलाई शुभकामना दिए  विदेश मन्त्रालयमा एक दिनको बि्रफिङपछि  अपि्रलमा म ग्यान्टोक पुगें  मेरो नियुक्तिलाई रेडियो र अखबारहरूले प्रमुख समाचार बनाइसकेका थिए  समाचारमा उनीहरूले सिक्किमलाई भारतले लिएको उल्लेख गरेका थिए  
	 
	सिलिगुडीबाट एयर फोर्सको हेलिकप्टर चढेर म ग्यान्टोक पुगें  हेलिप्याडको दुवैतर्फ चोग्यालविरोधी प्रदर्शनकारी थिए जसको नेतृत्व काजी लेन्डुप दोर्जीले गरेका थिए  भारतको राजनीतिक कार्यालयका सुधीर देभारे सिक्किमका मुख्यसचिव प्रहरी कमिस्नर र भारतीय सेनाका प्रतिनिधि सबैले मेरो स्वागत गरे  समारोह नै गरी मलाई ड्यासमा बसाइयो  पहिले देवानहरू बस्ने घरमा मेरो बसोबासको प्रबन्ध गरिएको थियो  त्यहाँसम्म म हिँडेरै गएँ  त्यो लामो र थकाइ लाग्ने हिँडाइ थियो  तर त्यो अनेकन रहस्यहरूले भरिएको रोमाञ्चकारी अनुभव पनि थियो  मेरो लामो करियरमा यसरी स्वागत पाएको यो नै पहिलो अवसर थियो  
	 
	अर्को दिन मैले चोग्यालसँग भेट्न समय मागें  उनका सचिवले मलाई जानकारी गराए कि उनले आफ्ना ज्योतिषसँग परामर्श गरेपछि शुभअवसर पारेर भेट्नेछन्  भारतीय प्रधानमन्त्रीले सिक्किम सरकार चलाउन मलाई प्रतिनिधिका रूपमा खटाएको भए पनि चोग्याल त्यहाँका शासक थिए र संविधानतः म उनका लागि नियुक्त भएको व्यक्ति थिएँ  उनले अर्को दिन मलाई भेटे जुन दिन उनका ज्योतिषले शुभदिन ठहर्याएका थिए  
	 
	हाम्रो भेटघाट अप्ठ्यारो र रूखो खालको थियो  कूटनीतिक स्कार्फ आदानप्रदानको सामान्य औपचारिकतापछि चोग्यालले भने मिस्टर दास कृपया नोट गर्नुहोस् सिक्किम गोवा होइन जहाँ तपाईं प्रशासक बन्न आउनुभएको छ  हामी स्वतन्त्र छौं तपाईंको सेवा मेरो सरकारलाई सहयोग गर्न लिइएको हो  यसमा कुनै असमझदारी नहोस्  
	 
	त्यसपछि उनले दिल्लीले आफूलाई कसरी खराब व्यवहार गर्यो र कसरी आफूप्रति अन्याय गरियो भनी गाली गर्न सुरु गरे  काजी लेन्डुप दोर्जीका मानिस कसरी सिक्किमको परिचय ध्वस्त गर्न गुन्डागर्दीमा उत्रिए भनी उनले असन्तुष्टि व्यक्त गरे  उनले मलाई दिल्लीलाई यो बताउन भने कि दिल्लीको असली मित्र सडकमा आतंक र हिंसा मच्चाउँदै हिँड्ने गुन्डाहरू होइनन् ममात्र हुँ  भारतीय सेनाका मानार्थ मेजर जनरल भए पनि यही सेनाले अनादर गर्दा उनी हैरान भएका थिए  भारतीय सेनाले सबै प्रहरी चौकीहरू नियन्त्रणमा लिएको थियो  म यो अपमानका लागि भारतीय सेनालाई कहिल्यै माफ गर्न सक्दिनँ उनले भने  
	 
	अन्ततः उनले यो पनि भने उनी प्रशासक को मेरो पद स्विकार्न सक्दैनन्  मैले कूटनीतिक भाषामा भनें सायद प्रमुख कार्यकारी भनेर यसको नाम फेर्न सकिएला  चतुर व्यक्ति भए पनि उनले यसमा सूक्ष्म अन्तर बुझेनन्  प्रमुख कार्यकारीले स्वतः सरकार प्रमुखको पद जनाउँछ जसले सबै कार्यकारी शक्ति आफूसँग राखेको हुन्छ  यो कुरा विचार नगरेरै उनी यसमा राजी भए  र मैले यसमा विदेश सचिवको सहमति पाएँ  यसरी प्रशासकको नियुक्ति लिएर गएको म सिक्किमको प्रमुख कार्यकारी भएँ यसअघि चोग्यालले शासकका रूपमा प्रयोग गरेका सबै शक्तिका साथ सरकारको नेतृत्व गर्न पुगें  न्यायिक शक्तिचाहिँ अझै उनीसँगै थियो आखिरमा सिक्किमको उच्च न्यायालयपछि अपिल सुन्ने उनी नै थिए  
	 
	चोग्याललाई भेटेर निस्केपछि म सिधै शंकर बाजपेयीलाई भेट्न इन्डिया हाउस गएँ  बेलायती शासकहरूले  औं शताब्दीको सुरुतिर बनाएको यो भवन बेलायती शक्तिको प्रतीकजस्तो थियो जहाँ भुटान र सिक्किम हेर्ने गरी सर क्लाउडे ह्वाइट सन्  मा पहिलो राजनीतिक अफिसरका रूपमा बसेका थिए  त्यहाँ पिउन बस्दा हामीले स्वतन्त्रता प्राप्तिपछिको सरकारले गरेका गल्तीहरू सच्याउन सक्छौं भन्ने थोरै अनुभव गर्यौं  
	 
	मैले केवल सिंहबाट प्राप्त गरेको निर्देशन के थियो भन्नेबारे शंकर जान्न चाहन्थे  मैले सानो डायरीमा केही प्रमुख बुँदाहरू टिपेको थिएँ  यी कुनै पनि बुँदाहरूले अन्तिम उद्देश्यको संकेत दिएका थिएनन्  इन्दिरा गान्धीको विशेषता के थियो भने साधारणतया उनी स्वयं कुनै राजनीतिक प्रतिबद्धतामा बाँधिन चाहन्नथिन्  उनको दृष्टिकोणसँग मिल्ने के निष्कर्ष निकाल्ने भन्ने काम उनी आफ्ना निकट सल्लाहकारलाई छाड्थिन्  इन्दिराको एउटा निर्देशनमा शंकर र म मुस्कुरायौं सिक्किमेली जनताको आकांक्षाको हामीले समर्थन गर्नैपर्छ र चोग्याललाई उनीहरूको शोषण गर्न दिनु हुँदैन  
	 
	वास्तवमा भविष्यमा गरिने सबै योजना बनाउने मुख्य निर्देशन यही थियो र श्रीमती गान्धीको सोचाइसँग मिल्ने उत्तर पनि यसैले दिन्थ्यो  विलय भन्ने शब्द कहीं कतै उल्लेख गरिएको थिएन  पर्दापछाडि बसेर हामीलाई नियन्त्रण गर्ने केवल सिंहले पनि यो शब्द कहिल्यै उच्चारण गरेनन्  तर शंकर र मलाई नभनिएका यी कुराहरू थाहा थियो  यसले हामीलाई एकताका लागि सक्षम बनायो र हामीले त्यही प्राप्त गर्यौं जुन हामीले प्राप्त गर्नु थियो  
	 
	चीन र पाकिस्तानको द्वैषपूर्ण हमला दिल्लीमाथि भयो  अमेरिकालगायत पश्चिमा देशहरूले पनि गम्भीर आलोचना गरे जसले हामीमाथि ठूलो दबाब उत्पन्न गर्यो  रुसी महासंघले संयम अपनाउन आग्रह गरेको थियो बाँकी सबैले भारत साम्राज्यवादी भएको भन्दै प्रहार गरेका थिए  सिक्किमसँग जोडिएको भुटान सिक्किमलाई मन पराउँदैनथ्यो  यो सब हँुदा ऊ चुपचाप थियो तर पनि उसलाई लागेको थियो कि भुटानलाई अलग पारिएको छ   प्रतिशत सिक्किमेली नेपाली मूलका थिए तर नेपालचाहिं भारतको सबभन्दा ठूलो आलोचक थियो  
	 
	तिब्बत हँुदै आएका चिनियाँहरू नाथुला सीमाको दायाँतर्फ तैनाथ थिए  नाथुला कुनै बेला भित्री तिब्बतमा बेलायती राजनीतिक र आर्थिक प्रभुत्व जमाउने मुख्य नाका थियो  ऐतिहासिक प्रमाणका आधारमा सिक्किमले तिब्बतमा परेका दुई भूभागमाथि दाबी गरेको थियो  त्यो चीनले ओगटेको थियो  पूरै सिक्किम नै चिनियाँ साम्राज्यको एउटा भाग हो भन्ने चीनको दाबी थियो  सिक्किम सरकारको पतनपछि भारतको राजनीतिक उपस्थिति बढेकोप्रति चीनले चासो राखेको थियो  आफूप्रति अन्तर्राष्ट्रिय प्रतिक्रिया त्यति साह्रो आलोचनात्मक होला भनेर भारतले पहिले सोचेको थिएन  
	 
	मुख्य मुद्दाहरू चाँडो सुल्भियोस् भन्ने भारत चाहन्थ्यो  जस्तो कि एक व्यक्ति एक मतका आधारमा ताजा निर्वाचन  विपक्षीको यस्तो मागप्रति चोग्याल अति असहिष्णु थिए   प्रतिशत नेपाली मतदाता भएको ठाउँमा चुनाव भयो भने आफ्नो नेतृत्वको भुटिया शासनको अन्त्य हुन्छ र आफूले सबै शक्ति गुमाउँछु भन्ने उनलाई थाहा थियो  
	 
	सिक्किमको अवस्था सामान्य बनाउन कुनै खास घटनाबिनै यसको प्रशासन चलाउन अदालतमाथि नियन्त्रण गरिराखेका चोग्याल समर्थकबाट कर्मचारीतन्त्रलाई छुट्कारा दिलाउन दिल्लीले मलाई निर्देशन दिएको थियो  चोग्यालकी अमेरिकी श्रीमती होप कुकको अमेरिकासँग निकट सम्बन्ध थियो जसले एक सम्प्रभु र स्वतन्त्र देशकी रानीको दाबीलाई समर्थन गर्दै आएको थियो  प्रशासनलाई पुनः सामान्य अवस्थामा ल्याउन र सबै कार्यालयहरूलाई चुस्त बनाउन मलाई खासै समय लागेन  प्रहरीहरू ड्युटीमा फर्के  चोग्याल निर्वाचन गराउन राजी भए पनि एक व्यक्ति एक मतको कुरामा भने मैले उनलाई मनाउन सकिनँ  भारतीय प्रतिनिधिका रूपमा राजनीतिक अधिकारी र उनको प्रमुख कार्यकारीका हिसाबले हामीले बदलिएको यो समयमा सम्झौतामा आउन उनलाई सुझायौं  अन्ततः  मे  मा चोग्याल र काजी लेन्डुप दोर्जीबीच सम्झौता भयो  चोग्यालको वंश जारी राख्ने र अन्य सबै जातिलाई न्याय दिने भारतले सुनिश्चितता दियो  मैले काम थालेको एक महिनामा भएको यो सम्झौताले चोग्यालको भाग्य निर्धारण गर्यो  
	 
	वरिष्ठ आईएएस अधिकारी आरएन सेन गुप्तालाई निर्वाचन आयुक्त बनाइयो  उनी र मेरा तीनजना डेपुटीहरू केएम लाल डी मानवलन र जेएन सन्याल बसेर मतदाता सूची संशोधन गरे र निर्वाचनको मिति घोषणा भयो  कर्मचारीतन्त्रको शीर्षतहका अधिकांश चोग्यालका बफादार मानिस हुन् भन्ने थाहा पाएर पनि मैले तिनलाई नचलाउने निर्णय गरें  दरबारका मुख्य सबै खेलाडीलाई हटाउन दिल्लीको ठूलो दबाब थियो  मैले यो मुद्दालाई खासै ठूलो रूपमा लिइनँ र केवललाई आश्वस्त बनाए कि ती सबैलाई म सफलतापूर्वक सम्हाल्न सक्छु  सिक्किमेलीको मनोविज्ञान बुझेकोले मैले त्यसो भन्न सकेको थिएँ  मैले चोग्यालका सुरक्षा प्रमुख कर्मा तोप्देनलाई समेत जोगाइदिएँ र उनलाई कोलकाताको सिक्किम टे्रडिङ कर्पोरेसनमा पठाइदिएँ  पछि उनी मंगोलियाका लागि भारतीय राजदूतसम्म भए  
	 
	 मेको सम्झौता लागू भएपछि र धेरै कुराहरू व्यवस्थित गर्न थालेपछि अन्तर्राष्ट्रिय आलोचना मत्थर भएर गयो  रानी भएर बस्ने महत्त्वाकांक्षा पालेकी होप कुकले पनि महसुस गरिन् कि उनी चोग्यालकी श्रीमतीभन्दा बढी केही थिइनन्  उनले सिक्किम छोड्ने निर्णय गरिन्  चोग्यालले यस्तो कठिन समयमा उनको साथ आवश्यक भएको भन्दै उनलाई मनाउन खोजे तर उनले मानिनन्   अगस्त  मा उनी गइन्  उनका अन्तिम शब्दहरू थिए मिस्टर दास कृपया मेरो श्रीमान्को हेरविचार गरिदिनुहोस्  निर्वाह गर्न मसँग अब कुनै भूमिका छैन  
	 
	होप कुक धेरैका लागि एउटा पहेली थिइन्  केही उनलाई सीआईए एजेन्ट भन्थे  सत्य के थियो कसैलाई थाहा थिएन  तर चोग्यालको भारतविरोधी छवि निर्माण गर्नमा उनी प्रमुख थिइन्  उनले स्कुलका पाठ्यपुस्तक परिवर्तन गरी कथा र कार्टुनका माध्यमबाट भारतविरोधी रूप देखाइन्  केही ब्युरोक्र्याट्स र युवाहरूलाई संगठित गरिन्  तिनले विदेशबाट आउनेहरूलाई सम्पर्क गर्थे र सिक्किम स्वतन्त्र देश हो र भारतले यसको परिचय समाप्त पारिरहेको छ भनेर प्रचार गर्थे  उनी विदेशीहरूसँग भारतको मजाक उडाउँथिन्  उनी भारतविरोधी तत्त्वहरूको सम्पर्कमा थिइन् भनेर आशंका गरिएको थियो  नरम मिजासकी शाही दुलही र रिसका बेला जसलाई पनि जे पनि भन्न सक्ने उनको दुइटा रूप थिए  चोग्यालको धेरै पिउने बानीले उनलाई क्रुद्ध बनाउँथ्यो र ती दुईको झगडा परिवार र नजिकका साथीभाइका लागि नौलो थिएन  तर भारतले सिक्किममाथि हस्तक्षेप गरेर लिएपछि उनले लडाइँ हारेको अनुभव गरिन् र बुद्धिमत्तापूर्वक सिक्किम छाडिन्  
	 
	एक व्यक्ति एक मतको सिद्धान्तमा आधारित भएर ताजा निर्वाचनको तयारी सुरु भयो  यही कुरालाई ध्यानमा राखेर मतदाता नामावली फाइनल भयो  चुनावअघि चोग्याल दक्षिण सिक्किमको भ्रमणमा जान चाहेका थिए जहाँ नेपाली मूलका बासिन्दाको बाहुल्य थियो  त्यो क्षेत्रको वातावरण उनका लागि बडो प्रतिकूल थियो र मैले उनलाई यस्तो भ्रमणमा नजान सुझाएको थिएँ  तर उनले मानेनन्  उनले मलाई पनि सँगै लैजान चाहे  उनी देखाउन चाहन्थे कि शासक उनी हुन् र म दिल्लीको प्रतीक हुँ उनको प्रमुख कार्यकारी जो उनको अधीनमा छ  
	 
	गुम्बाहरूको प्रमुखसमेत भएका नाताले उनले त्यो क्षेत्रका गुम्बाहरूबाट भ्रमण सुरु गरे  पहिलेका भ्रमणहरूमा लामाहरू सडकमा उनको स्वागतार्थ लाइन लागेर उभिएका हुन्थे  यसपटक ती अनुपस्थित थिए  छुट्टै पूजाको समारोह आयोजना गर्दा उनले थाहा पाए कि गुम्बामै उनले पकड गुमाइसकेका छन्  यो ठूलो झट्का थियो  तर यसभन्दा पनि खराब त अझै हुन बाँकी थियो  उनले आफूविरुद्ध अपमानजनक नाराहरू सुने आफ्ना तस्बिरमा जुत्ताका माला लगाइदिएका देखे र भीडले आफूलाई धम्क्याएको सुने  एउटा शासकका रूपमा उनले आफ्नो चमक गुमाएका थिए  उनका आँखामा आँसु भरियो  मेरो हात समातेर उनले भने आफ्ना जनताका लागि मैले धेरै गरें र अहिले यसरी मेरो अपमान गरिँदै छ  किन  
	 
	मसँग जवाफ थिएन  कुल जनसंख्याको जम्मा  प्रतिशत भुटियाहरू थिए  तर कृत्रिम तरिकाले बनाइएको समानुपातिक प्रतिनिधित्वको आडमा शक्तिको दुरुपयोग भएको थियो  म आफैंले गहिरो दुःख अनुभव गरें  शान्ति र कल्पनातीत सुन्दरताले भरिपूर्ण एउटा सानो हिमाली अधिराज्य षड्यन्त्र र शोषणको केन्द्र बनेको थियो  
	 
	कुनै पनि हिंसा अथवा समस्याबिना निर्वाचन सम्पन्न भयो  चोग्यालले समर्थन गरेको नेसनलिस्ट पार्टीले  मध्ये जम्मा एक सिट जित्यो  यो पार्टीमा अधिकांश भुटियाहरूमात्र थिए  नवगठित संसद्का सदस्यलाई शपथग्रहणका लागि भनियो  उनीहरूले चोग्यालको नाममा शपथ खान अस्वीकार गरे  त्यसैले चोग्यालका ठाउँमा भगवान् को नाम राखियो  त्यसपछि उनीहरूले चोग्यालले संसद्मा सम्बोधन गर्ने चलनलाई पनि मानेनन्  धेरै मनाएपछि उनीहरू चोग्यालको उद्घाटन भाषण मलाई पढ्न दिन राजी भए  त्यो भाषणमा चोग्यालले सिक्किमको अलग राजनीतिक र सांस्कृतिक परिचयको व्याख्या गरेका थिए   मेको सम्झौताका आधारमा बनेको नयाँ संविधानअनुसार मैले सभामुखको नाताले संसद्को अध्यक्षतामात्र गर्नुपरेको थिएन सिक्किमको मन्त्रिपरिषद्को अध्यक्षता पनि मैले नै गर्नुपरेको थियो  त्यो परिषद्को नेतृत्व काजी लेन्डुप दोर्जीले गरेका थिए तर नयाँ व्यवस्थाअनुसार मुख्यमन्त्री पदको व्यवस्था गरिएको थिएन  त्यसो हुनाले मुख्यमन्त्रीको भूमिकामा पनि म नै थिएँ  
	 
	नयाँ व्यवस्थाका निम्ति मस्यौदा गरिएको अन्तरिम संविधान एकदमै विरोधाभासपूर्ण थियो  म मन्त्रिपरिषद्को अध्यक्ष थिएँ सभामुख थिएँ र कार्यकारी प्रमुखसमेत थिएँ  मैले चाहेमा सभासदलाई फिर्ता बोलाउन पनि सक्थें  चाँडै सिक्किम कंग्रेसका केही नेताहरूले नवनिर्वाचित राष्ट्रिय संसद्का लागि मुख्यमन्त्री र सभामुखको पद चाहियो भनेर कानेखुसी गर्न थाले  चोग्याल समर्थक भन्न थालेका थिए कि प्रधानमन्त्रीको पद नराखे सिक्किमको अलग पहिचान हराउँछ  चोग्यालविरोधी आन्दोलन सुरु हुनुअघि चोग्यालले शिडलोन प्रधानमन्त्रीजस्तै नियुक्त गरेका थिए  वरिष्ठ आईएफएस अधिकारी आईएस चोपडाले यो पद लिएका थिए तर उनी अन्तिमसम्म बस्न सकेनन्  दिल्लीले पनि उनलाई शिडलोनका रूपमा मान्यता दिन अस्वीकार गर्यो  पहिलो चरणमा हारेकाले चोग्यालले नयाँ सरकारमा शक्ति र पद चाहनेहरूलाई भड्काउन सक्थे  यता मलाई पनि काजी लेन्डुप दोर्जीको प्रमुख भएर मन्त्रिपरिषद् अध्यक्ष बन्न अप्ठ्यारो लागिरहेथ्यो  सरकारका वास्तविक नेता दोर्जी थिए  
	 
	त्यतिबेलै काजी लेन्डुप दोर्जीले भारतसँग सन्  देखि मागिएको घनिष्ठ राजनीतिक र आर्थिक गठजोड बिना अहिले उनको पार्टीले प्राप्त गरेको उपलब्धि गुमाउन सकिन्छ भन्ने महसुस गरे  काजी आशंकित थिए र साँच्चै सही पनि थिए  चोग्याल र नेसनलिस्ट पार्टीले सिक्किमको शासनमा साँच्चिकै कठिन समस्याहरू सिर्जना गरे  त्यसपछि काजी र उनका वरिष्ठ अधिकारीहरूले भारतसँग गठजोडका लागि प्रस्ताव गरे  त्यसमा भारतीय राज्यले पाउने अधिकार र सेवा पाउनुपर्ने उल्लेख थियो  भारत सरकारले सन्  मा भएको गल्ती सुधार्दै यो लिखित अनुरोधलाई स्वीकार गर्यो  भारतलाई यस्तो प्रस्ताव गर्नुअघि संसद्बाट संकल्प पास गर्नुपर्ने प्रावधान राखिएको थियो  यो संकल्प सिक्किम एकीकरणको दिशामा इन्दिरा गान्धीको संकल्पको एक कदम थियो  
	 
	चोग्यालले यसको निहितार्थ बुझे  उनले यस विषयमा मसँग छलफल गरे  जब म उनको प्रमुख कार्यकारी थिएँ सरकार प्रमुख र सभामुख पनि थिएँ त्यसैले उनले यसको विरोधको साधन मलाई बनाउन चाहेका थिए  उनले यस्तो प्रस्तावको वैधतामाथि प्रश्न उठाउन प्रमुख व्यक्तिहरू र महिला वकिल मित्रसँग परामर्श गर्दै थिए  मैले उनलाई उनको विरोधको अर्थ के हुन्छ भन्नेबारे स्पष्टसँग बताइदिएँ  एक स्वतन्त्र राज्यको रूपमा सिक्किमको कुनै कानुनी हैसियत थिएन  मैले उनलाई यो सम्झना गराइदिएँ कि उनी भारतका अरू राजारजौटाहरूकै समान हैसियतमा थिए भारतीय सेनाका मानार्थ मेजर जनरल थिए र उनी सदैव बृहत् भारतीय राजनीतिक प्रणालीका अंग थिए  साथै एक व्यक्ति एक मतका आधारमा चुनिएको राष्ट्रिय संसद्लाई यसप्रकारको संकल्प पारित गर्ने अधिकार हुन्छ  मैले उनलाई आफ्नै हैसियतप्रति पनि सावधान बनाएँ   मेको सम्झौताले उनलाई संवैधानिक प्रमुख बनाएको थियो र भारतले उनका वंशजलाई पनि यो हैसियत दिने आश्वस्त पारेको थियो  
	 
	मैले उनलाई यो पद जोगाइराख्न पनि सुझाएँ  किनभने सिक्किम एक स्वतन्त्र देश कहिल्यै बन्न सक्दैन किनभने बेलायती पालामा समेत यो भारतद्वारा संरक्षित थियो  सिक्किमको आफ्नै हितका लागि यसको शान्ति र समृद्धिका लागि सिक्किम कंग्रेसले माग गरेअनुसारको भारतसँगको निकट सम्बन्ध नै सही उपाय हो  सिक्किमको सांस्कृतिक परिचयको सधैं संरक्षण गरिनेछ र चोग्याल वंशको पनि  उनले मेरो कुरा सुने तर कुनै प्रतिक्रिया दिएनन्  तर जब उनले  जुलाईमा सिक्किमको भारतीय प्रणालीभित्र रहेर भारतसँगको निकट राजनीतिक र आर्थिक सम्बन्धको महत्त्व बुझेर सहयोगका लागि मलाई भेटे त्यतिबेला निकै ढिला भइसकेको थियो  
	 
	संसद्मा एकजनाको विरोधबाहेक सजिलै संकल्प प्रस्ताव पारित भयो  सिक्किम भारतको एउटा सहयोगी राज्य बन्यो  काजी लेन्डुप दोर्जी मुख्यमन्त्री बने  सभामुख पनि नियुक्त गरिए  अन्ततः  मा सिक्किम भारतमा विलय भएपछि मेरो पदलाई पुनःसंरचना गरी गभर्नर बनाइयो  मेरा उत्तराधिकारीका रूपमा आएका बीबी लाल त्यहाँका गभर्नर बने  
	 
	सुरुमा सहयोगी राज्य बनेर पछि भारतमा सिक्किमको विलय हुनु चोग्यालले सन्  मा नेपाल गएका बेला लिएको गलत सल्लाहको परिणाम हो  नेपालका राजाको राज्याभिषेकमा भाग लिन गएका बेला उनले चिनियाँहरूलाई भेटेका र त्यतिबेला गरेका केही गम्भीर राजनीतिक टिप्पणीले ग्यान्टोकको सरकार र भारत दुवैसँग उनको असमझदारी बढायो  त्यसैले सिक्किम कंग्रेसले चोग्याल हटाउन र भारतमा गाभिन माग गर्यो  यसका लागि जनमतसंग्रह गरियो र त्यसमा निकै अन्तरले हारेपछि चोग्याल अन्तिमपटक पराजित भए आफ्नै अधिराज्य गुमाए  
	 
	थोन्डुप नामग्याल चोग्याल धेरै हिसाबले अद्वितीय व्यक्तित्व थिए  सिक्किमको अलग पहिचान रहेको देखाउन उनी कहिल्यै हिच्किचाएनन्  आफ्नो राज्य गुमाउने प्रतिकूल अवस्थामा पनि उनले आफ्नो मर्यादाविपरीत कुनै सम्झौता गरेनन्  दूरदृष्टि नभएका भनेर उनलाई भन्न सकिन्छ तर एक अलग देशका रूपमा सिक्किमको आफ्नो संकल्पलाई उनले कहिल्यै डगमगाउन दिएनन्  एकपटकचाहिँ उनले आफ्नो हार स्वीकार गरे र आत्महत्या प्रयाससमेत गरे  उनले आफ्ना उत्तराधिकारी जेठा छोरालाई दुर्घटनामा गुमाए  होप कुक उनलाई छाडेर दुई सन्तान लिई अमेरिका फर्किसकेकी थिइन्  यो सबै सहन निकै गाह्रो थियो  बम्बईमा  मा उनी मलाई भेट्न आएका थिए  भने मिस्टर दास मैले तपाईंको सल्लाह सुनेको भए हुने रहेछ  उनी उपचारका लागि अमेरिका गएका थिए कहिल्यै फर्केनन्  क्यान्सरले बिते  
	 
	सिक्किमको कथा तीनजना महिला इन्दिरा गान्धी होप कुक र काजी लेन्डुप दोर्जीकी बेल्जियन श्रीमतीको प्रतिष्ठाको लडाइँसँग पनि जोडिएको छ  प्रधानमन्त्रीकी श्रीमती हुन् उनले काजीसँग बिहे गरेकी थिइन्  काजी फगत् मोहरामात्र थिए उनलाई आफ्नो महत्त्वाकांक्षाका लागि प्रयोग गर्ने कजिनी नै थिइन्  काजीलाई भेट्नुअघि उनी टर्कीका कमाल अतातुर्क र चीनका चाउ एनलाईसँग पनि नजिक थिइन् भनेर उनी आफैं सुनाउँथिन्  उनले नेपाली नरबहादुर खतिवडा लाई छोरा बनाएर आन्दोलनमा उतारेकी थिइन्  चोग्याल र होप कुक यिनलाई घृणा गर्थे  
	 
	अमेरिकी र बेल्जियन महिलाहरूले विध्वंसात्मक भूमिका निर्वाह गरे  सिक्किमेली राजनीतिका मुख्य खेलाडी चोग्याल र काजीलाई आफ्नो महत्त्वाकांक्षाका लागि आफूअनुकूल प्रयोग गरे  सिक्किमको पहिचान कायमै राख्ने भन्ने ठूलो मुद्दालाई प्रजातान्त्रिक प्रक्रियाबाट सानो बनाउँदै जानुपर्नेमा उनीहरूका गलत कामका कारण आफ्नै संरक्षकको पतन निम्त्याए  यो जसरी भयो त्यो दुःखद कुरा हो   मेको सम्झौता भारतसँग सिक्किमको विलयको दिगो प्रक्रिया हुन सक्थ्यो  खासमा हामीले सिक्किम भारतमा त्यसरी नै मिलाउन चाहेका थियौं जसरी अरू राज्यलाई मिलाइएको थियो  
	 
	सिक्किमको नयाँ परिचयको योजनाकार इन्दिरा गान्धी थिइन्  अति भावुक हुनाका बाबजुद उनले निर्णय प्रक्रियामा कुनै भावुकता देखाइनन्  आफ्नो लक्ष्य प्राप्तिका लागि उनी निर्दयी बन्न सक्थिन्  उनीजस्तो अर्को कोही हुन सक्दैन  सिक्किम भारतको भाग हो भन्ने स्वीकार गरी चीनलेे नाथुलामा भारतचीनको व्यापार नाका खुला गर्नु पनि भारतले चालेको कदमको परिणाम नै हो  भुटानलाई उसको संयुक्त राष्ट्रसंघीय सदस्यता स्पोन्सर गर्न इन्दिरा गान्धी आफैं गइन्  चीनले भुटान र सिक्किमलाई आफ्नो हातका दुई औंला भनेर देखाइरहेका बेला ती दुवैले चीनको आधिपत्यदाबीबाट छुट्कारा पाए  यो मेरो सौभाग्य हो कि यो दुवै मुद्दामा मैले मुख्य भूमिका निर्वाह गर्न पाएँ  
	 
	नेपाल भुटान र सिक्किमको हिमालय शृंखला भारतीय सुरक्षाका बाह्य परिधि हुन् भन्ने मान्यता त्यसैकारण स्थापित भयो जसलाई चीनलगायत विश्व समुदायले मान्यता दिएको छ 
"
