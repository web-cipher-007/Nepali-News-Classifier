विकासको त्रासदीअ भारतमा बाढी र पहिरोमा परी मर्नेको संख्या हजार नाघेको बताइएको छ भने नेपालमा हालसम्म  जनाको मृत्यु भएको जनाइएको छ  "
	अ भारतमा बाढी र पहिरोमा परी मर्नेको संख्या हजार नाघेको बताइएको छ भने नेपालमा हालसम्म  जनाको मृत्यु भएको जनाइएको छ  दार्चुला जिल्लाको सदरमुकाम खलंगा जसलाई एउटा पुलले भारतसँग जोडेको रहेछ का दर्जनौं घरहरू बगाएकाले त्यहाँका धेरै मानिस घरबारविहीन भएका छन्  र यतिखेर त्यो बाढीको कारणका बारेमा छिटफुट विश्लेषण हुँदै छ  अधिकांशले भारतीय पक्षले धौलीगंगा बाँधको ढोका खोलिदिएकाले पानीको मात्रा बढ्न गई क्षति भएको आँकलन गरेका छन्  तर केही जलस्रोतविज्ञको भनाइमा रन अफ रिभर संरचनाअनुसार बनेको सो बाँध खोलिनु नै बाढीको कारक होइन   
	वास्तवमा खोला किनारको जमिन मिचेर घर बनाइनु जथाभावी रूपमा घर घडेरी र आवासको विकास गरिनु नै क्षति हुनुको प्रमुख कारण हो  तर विपत्तिका बेला यस्ता पक्षमा हाम्रो ध्यान जाँदैन  खालि एउटा दोष थोपर्नका लागि उपयुक्त पात्रको खोजीमा हुन्छौँ हामी  त्यो भारत हुनसक्छ वा हाम्रै सरकार जो विपत्ति पछि तर धेरै ढिलो उद्धार या राहत वितरणमा लाग्छ  यी सन्दर्भहरू हालसालै भारतीय पत्रकार जयदीप हार्दिकारको पुस्तक अ भिलेज अवेट्स डुम्सडे पढ्दा ताजा भएर आए   
	हाल भारतको कोलकाताबाट निस्कने टेलिग्राफ अङ्ग्रेजी दैनिकका मध्य भारत संवाददाता रहेका हार्दिकारले विकासले कसरी विनाश निम्त्याउँछ भन्ने कुरा आफ्ना  वटा आलेखमार्फत् छर्लङ्याएका छन्   पेजको पुस्तक महाराष्ट्रको तालेगाउँको एक नाटकीय घटनाबाट सुरु हुन्छ  एक विस्थापित किसान विनायक खुसलराव धुदे सब डिभिजनल अफिसरको कार्यालयमा गई विष पिएर आत्महत्या गर्छन्  सन्  मा राज्य सरकारले वार्धा नदीको एक जलविद्युत् परियोजना निर्माणका क्रममा उनको घर र  एकड जमिन अधिग्रहण गरेको थियो  सरकारले प्रत्येक एकडको भारु  का दरले क्षतिपूर्ति दियो तर आफ्नो जमिनबाट विस्थापित हुनुपरेको सो घटनाले धुदेलाई विस्थापनविरोधी आन्दोलनको सशक्त नेता बनाइदिन्छ  लेखकले धुदेले आत्महत्या गर्नुभन्दा  वर्षअघि अन्तर्वार्ता लिएका हुन्छन् जसमा उनले सबै विस्थापितलाई वैकल्पिक जमिन नदिए आफैं आत्महत्या गर्ने या डिस्टि्रक कलेक्टरको हत्या गर्ने बताएका थिए  धुदेले आफ्नो वचन पूरा गरे हार्दिकार लेख्छन्   
	धुदे किन आत्महत्या गर्न बाध्य भए  विकासनिर्माणको नाममा कसरी आदिवासी रैथाने किसानहरू जसका लागि जमिन नै सबैथोक हो विस्थापित बनाइए  ग्रामीण भेगमा यस्ता परियोजनाको कस्तो वातावरणीय प्रभाव परेको छ  पत्रकार हार्दिकार यी प्रश्नको जवाफ खोज्न निस्कन्छन्  यो यात्राले उनलाई भारतका मध्यप्रदेश उत्तरप्रदेश महाराष्ट्र कर्नाटकजस्ता ठूला राज्य पुर्याउँछ जहाँ मूलतः विस्थापित किताबको गातोमा नै यो विस्थापितमा केन्दि्रत छ भन्ने उल्लेख छ आवाजहीन गाउँलेहरूका कथा सुन्न पुग्छन् उनी  मध्यप्रदेशको गोरखपुरस्थित बार्गी बाँधबाट विस्थापित भएकी सुन्दरबाईको मार्मिक कथा बटुल्छन् उनी  भोकमरीका कारण उनको मृत्यु हुन्छ  ऊसँग मिल्ने घर पालुवा कुकुरसमेत ऊ थलिएपछि टोक्न थाल्छ हार्दिकार लेख्छन्   
	आफ्नो पुस्तकको भूमिकामै लेखक यो विकासे बहसमा आफू पीडितको पक्षमा रहेको प्रस्ट पार्छन्  भन्छन् कुनै परियोजना आवश्यक छछैन भन्ने बहसतिर म लागिनँ त्यसको लागि अर्को पुस्तकको खाँचो पर्छ  मेरो लागि विषय के हो भने ठूलो सार्वजनिक हित अर्थात् राष्ट्रिय हित का लागि भनेर पाखा लगाइएकाहरूको जीवन कसरी अघि बढ्छ  यो तिनीहरूकै कथा हो  विकास प्रगति परियोजनाको कोलाहलमा पीडितहरूको आवाज मधुरो हुने गरेको उनको अनुभव छ  भन्छन् यो पुस्तक विकासका शरणार्थीहरूमाथि लेखिएको हो  त्यस्ता शरणार्थीहरू एकपटक आफ्नो थातथलोबाट उठिबास लगाइएपछि ती जिन्दगीभर घरबारविहीन हुन पुग्छन्  सरकारले पुनःस्थापना क्षतिपूर्तिजस्ता चिल्ला योजनामार्फत् जति सुल्झाउन खोजे पनि खेती किसानी गर्नेका लागि पुस्तौंदेखि कमाएको जमिन जति प्यारो केही पनि हुँदैन  एउटा रूखलाई अर्को ठाउँमा सार्यो भने त्यो मुस्किलले बाँच्छ एक गाउँले लेखकलाई सुनाउँछन्  
	दुई खण्डमा बाँडिएको पुस्तकको पहिलो खण्डमा पीडितका कथा छन्  र छन् सरकारी भ्रष्टाचार ढिलासुस्ती र लापरबाहीका किस्सा  भेटौँ महाराष्ट्रको सलोसी गाउँका आनन्द चिमाजी सेलरलाई जसले दशकौँ पछि पनि आफूले पाउनुपर्ने जमिन पाएका छैनन्  पाएका छन् त सरकारी आश्वासन मात्र  बिजपुर उत्तरप्रदेशका  वर्षे रामनारायण जसको ऊर्जा क्षतिपूर्ति पाउनुपर्ने जमिन आफ्नो नाममा पार्न सरकारी अड्डा धाएरै सकिएको छ  महाराष्ट्रकै तिनासमद भन्ने ठाउँमा पुगेपछि लेखक झसंग हुन्छन्  घन्टा पैदल हिँडेर पुगेका उनी त्यहाँ सरदार सरोबर ड्यामले प्रभावित नपार्ने भनेर क्षतिपूर्तिबाट वञ्चित करिब दुई सय गाउँलेलाई भेट्छन् र सरकारी उपेक्षाको बारेमा लेख्छन्  सानो डाँडोमा रहेको सुन्दर गाउँको हविगत कस्तो भने पढ्नदेखि औषधोपचारसम्मका लागि छिमेकी गाउँ धादगाउँ जानुपर्ने  गाउँलेहरू लास जलाउनसमेत जमिन नभएकाले अर्को गाउँको सहारा लिनुपर्ने अवस्थामा पुगेका छन् एक समय नर्मदा बचाओ आन्दोलनको केन्द्र नजिकै रहेको त्यो गाउँमा   
	यी त भए पीडितका कथा  तिनको जीवनलाई प्रभावित पार्ने नीति निर्माताको कुरा नि  हार्दिकारले पुस्तकको दोस्रो खण्डलाई यो विषयमा केन्दि्रत गरेका छन्  यहाँ उनी केही तथ्यांक पेस गर्छन्  विश्वको तेस्रो ठूलो बाँध निर्माता भारतले चार हजारभन्दा बढी ठूला भन्न मिल्ने बाँध बनाएको छ  त्यस्ता ठूला बाँधले औसतमा  हजार मानिस विस्थापित गर्छन्  त्यसरी हिसाब गर्दा झन्डै  करोड भारतीय जसमध्ये अधिकांश ग्रामीण भेगका बासिन्दा विस्थापित भएका छन् खासगरी भारत स्वतन्त्र भएयता जसका प्रथम प्रधानमन्त्री जवाहरलाल नेहरूले बाँधलाई मन्दिरको संज्ञा दिएका थिए  लेखकले विश्व बैंकका माइकल एम सेर्नियालाई उद्धृत गर्दै बाँध निर्माण र सहरी यातायात मात्रले विश्वभरि बर्सेनि एक करोड मानिस विस्थापित गर्ने बताएका छन्  विभिन्न अध्ययनहरूले भारतीय विकास परियोजनाले स्थानीयलाई लाभान्वित गर्न नसकेको निष्कर्ष निकालेको हार्दिकार बताउँछन्  उनको निचोड के छ भने भारतीय संविधानमा समान अधिकार सुनिश्चित गरिएको भए तापनि निजी कम्पनी र कर्पोरेसनको हातमा प्राकृतिक स्रोत पुगेकोले ठूलो संख्यामा रहेका गरिब जनता त्यसको लाभ लिनबाट वञ्चित भएका छन्  पोलिसी द्याट क्रिपल्स ल द्याट ट्रयाम्पल्स शीर्षक आलेखमा उनले सरकारले बनाएका विभिन्न नीति नियमको चर्चा गरेका छन्  तर लेखकका अनुसार ती या त अधुरा छन् या लागू नगरिएका   
	छोटा वाक्य सरल भाषाशैली र चोटिला शीर्षकले पुस्तकलाई पठनीय बनाएको छ  अधिकांश आलेख छोटा रिपोर्ताज  देखि  पेजसम्मका जस्ता छन्  यस्ता पुस्तक कि तथ्य नै तथ्यको भारीले थिचिएका हुन्छन् या त मानवीय कथा तर तथ्य र विश्लेषणविहीन हुन्छन्  हार्दिकारले दुवैलाई समेटी एउटा गतिलो खुराक पस्किएका छन्  लेखकले नै स्विकारेका छन् यी लेखहरूमध्ये अधिकांश उनले आफ्नो अखबारी पत्रकारिता गर्दाताका प्रकाशित गरिसकेका छन्  तिनको पुनःमुद्रणले ती अखबारका लेखबाट वञ्चित पाठकका लागि त सुनौलो अवसर होला तर यो मौलिक भइदिएको भए यसको अर्कै ओज हुने थियो  त्यति हुँदाहुँदै पनि यसको प्रकाशन एउटा स्वागतयोग्य कदम हो  अ भिलेज अवेट्स डुम्सडे पढ्दा भारतका चर्चित पत्रकार पी साइनाथको झझल्को आउँछ  हार्दिकारको कृति साइनाथको एभि्रबडी लभ्स अ गुड ड्रट को उम्दा उत्तराधिकारी हो भन्नु अतिशयोक्ति नहोला   
	 
	 
"
