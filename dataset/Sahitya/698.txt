कलरफुल सिर्जना यात्रा"नेपाली समाजलाई हरेक हिसाबले कलरफुल मानिन्छ  भाषा संस्कृतिदेखि कला र जीवनशैलीसम्मको विविधता  ""
	नेपाली समाजलाई हरेक हिसाबले कलरफुल मानिन्छ  भाषा संस्कृतिदेखि कला र जीवनशैलीसम्मको विविधता  पाटन औद्योगिक क्षेत्रभित्र रहेको सिंह आर्ट ग्यालरीमा शनिबारदेखि सुरु सामाजिक न्याय स्वतन्त्रता र समृद्धिका लागि सिर्जना यात्रा नामक कला प्रदर्शनीमा अर्को रंगीन नेपालको तस्बिर हेर्न सकिन्छ  नेपाल ललितकला मञ्चले गरेको प्रदर्शनीमा  नयाँपुराना कलाकारका सिर्जनाहरू सजिएका छन् जहाँ यथार्थवादीदेखि अमूर्त दृश्यचित्रदेखि मुहारचित्रसम्मका विविध स्वाद चाख्न पाइन्छ  चित्र र मूर्ति दुवै विधाका सिर्जना राखिएको प्रदर्शनीको संस्कृति मन्त्री भीम आचार्यले शनिबार उद्घाटन गरे   
	कला भनेको मुलुकको परिचय हो तर हामीकहाँ यसलाई प्राथमिकतामा राख्ने परिपाटी अझै विकास हुन सकेको छैन मन्त्री आचार्यले कलेज पढ्दाको सम्झनासमेत गर्न भ्याए  आफू कलेज पढ्दाताका ट्यालेन्टहरू साइन्स अलि कम ट्यालेन्टहरू कमर्स र पढाइमा ठीकै रहेकाहरूलाई चाहिँ आर्टस् मानविकी पढाउने अभिभावकको मनोविज्ञान रहेको सम्भिँदै मन्त्रीले भने प्राविधिक विषयलाई ठूलो र समाज बुझ्ने गहन विषयलाई चाहिँ सानो मान्ने मनोविज्ञान त्यतिबेलैदेखिको हो तर अब यो बदलिँदै छ   
	अहिलेसम्म सरकारले पनि कलाजन्य क्षेत्रका कामलाई प्राथमिकतामा राख्न नसकेको जनाउँदै उनले आफू अचेल अन्य कार्यक्रमभन्दा संस्कृति र कलाका कार्यक्रमहरूतिर बढी नै समय छुट्याएर हिँड्ने गरेको दाबी गरे  कलाको वर्ग पक्षधरताको सन्दर्भ उठाउँदै अहिलेको ग्ल्ाोबलाइजेसनको बेलामा तरंगबाट ज्ञान फैलिने भएकोले बजारीया प्रतिस्पर्धामा हाम्रो कलालाई पनि अब्ब्ाल तुल्याउन लागिपर्नु पर्ने बताउँदै ठोस कला योजना लाई आफ्नो सधंै सपोर्ट रहने जनाए  
	कलालाई अर्थपूर्ण रूपमा समाजसित जोड्नकै लागि आफूहरूले प्रदर्शनी गरेको ललितकला मञ्चका अध्यक्ष लालकाजी लामाले जनाए  प्रदर्शनीमा पनि नेपाली समाजको विविधता झल्काउने कोसिस गरिएको छ  माध्यममा समेत विविधता अपनाइएको कलाकृतिहरूमा कतै लिम्बू संस्कृतिको झलक देखिन्छ भने कतै नेवारी परम्प्ारा त कतैचाहिँ बौद्ध अध्यात्मिकता   
	भौगोलिक परिवेशको हिसाबले पनि हिमाल पहाड र तराई सबै समेटिएका छन्  जीवनाथ पोखरेलले तराईको सीमसारमा पाइने चरालाई शीतल रंग संयोजनका साथ क्यानभासमा उतारेका छन् भने कर्ण मास्केले पहाडी परिवेशमा हिन्दु मन्दिरलाई क्यानभासको केन्द्रमा पारेका छन्   
	प्राज्ञ शान्तकुमार राईले आफ्नो पुरानै विषयवस्तु र शैलीलाई निरन्तरता दिँदै नेपाली महिलाको पीडा उतारेका छन् लालकाजी लामाले रातो नीलो र खैरो साँढेहरूलाई क्यानभासमा अटाएर नेपाली समाजको रिसाहा र होडबाजीजन्य मनोविज्ञानलाई रंग दिएका छन्  सुष्मा राजभण्डारीले गणेशको पुरानै थिमलाई निरन्तरता दिएकी छन् भने विपना महर्जनले मन्दिरको टुँडालहरूलाई सुन्दर ढंगले समेटेर नेपाली सम्पदालाई उजिल्याउने काम गरेकी छन्  दीपेन्द्रमान बनेपालीको चित्र हेर्दै गर्दा आफंै यात्रामा निस्केको अनुभूति दिन्छ  बाटोछेउ बौद्ध दज्र्यू फरफराइरहेको उनको चित्रले मनलाई उत्तिकै शीतल पार्छ   
	प्रदर्शनीमा नेपाल ललितकला प्रज्ञा प्रतिष्ठानका सदस्यसचिव केके कर्माचार्य प्राज्ञ शारदा चित्रकार दीपक कुँवर दीपराज लिम्बू डिराम पाल्पाली डाफु बोहोरा विनोदकुमार गुप्ता भुवन थापा मगर भीम श्रेष्ठ अरविन लिम्बू अर्जुन न्यौपाने गणेश जिसी घनाश्याम गुरागाईं जीवन पौडेल ज्योतिप्रकाश विके कान्छाकाजी भासिमा मुकुन्द पौडेल महेन्द्र राई नारायण लामिछाने एनबी गुरुङ रमेश कुँवर सुमित्रा राना सुरेन्द्र प्रधान उत्तम नेपालका सिर्जना पनि समेटिएका छन्  प्रदर्शनी एक साता  
	जारी रहनेछ   
	 
"
