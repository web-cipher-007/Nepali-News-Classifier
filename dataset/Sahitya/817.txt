राजनीति र घाइते कथा सहरमा यतिबेला एमालेको महाधिवेशन चलिरहेको छ  समाजको चरित्रदेखि रूपान्तरण र विकास कार्यनीतिसम्मका सन्दर्भ बहसमा छन् "
	सहरमा यतिबेला एमालेको महाधिवेशन चलिरहेको छ  समाजको चरित्रदेखि रूपान्तरण र विकास कार्यनीतिसम्मका सन्दर्भ बहसमा छन्  महाधिवेशनस्थल भृकुटीमण्डपको ठीक एक किलोमिटरमात्रै टाढा कालिकास्थानस्थित सर्वनाम थिएटरमा पनि यस्तै बहस भइरहेको छ  त्यता नेता छन् यता चाहिँ कलाकार  युवारंगकर्मीहरू अनेक पात्र र प्रवृत्तिमार्फत मुलुकको राजनीति कहाँनेर चुक्यो र नागरिकको सपना साकार नहुनुको पछाडिका विसंगत राजनीतिक पक्ष के के हुन् भन्ने बहस गरिरहेका छन् नाटक अस्तित्वमा   
	कलाकारहरूले  को परिवर्तनदेखि  सम्मका उपलब्धि र त्यसपछिको राजनीतिक विसंगतिमाथि झटारो हानेका छन्  खराब राजनीतिका कारण तुहिएको युवा सपना जनआन्दोलनको घाइतेको विवशता मात्रै होइन बितेको दशकको द्वन्द्वका दुःखद पक्षहरू पनि खोतल्ने प्रयास गरिएको छ  परिवर्तनका लागि कलम चलाउने सोच बोक्दै गाउँ भित्रिएको युवक एकाएक बन्दुकमा रूपान्तरण हुन्छ  परिवर्तन क्रान्ति र त्यसमार्फत मुलुकमा शान्ति ल्याउन उनको यो प्रयास यतिबेला रंगमञ्चमा मात्रै होइन साँच्चिकै राजनीतिक परिस्थितिमा पनि ठट्टा जस्तो लाग्छ  तर जनआन्दोलनमा घाइते ती युवक थाकेका छैनन्  अस्तित्व नाटकमा देखिएको यो दृश्यले द्वन्द्वकालमा नयाँ नेपालका लागि दिलोज्यानका साथ लागेकाहरूको पीडा अभिव्यक्त गर्छ   
	नाटकको लेखन र निर्देशन अर्जुन न्यौपानेले गरेका हुन्  सर्वनामका प्रशिक्षार्थी कलाकारहरूले नाटकमा अभिनय गरेका छन्  असारे मौसमबाट सुरु हुने नाटक खासगरी द्वन्द्वकालमा राज्य र विद्रोही दुवै पक्षबाट आक्रान्त नागरिकको कथामा केन्दि्रत छ  शान्ति सुरक्षाको नाममा राज्यले दिने पीडा र मुक्ति तथा क्रान्तिको नाममा विद्रोहीले थोपर्ने पीडालाई नाटकले मन छुने गरी पस्केको छ  यसपछि जनआन्दोलनको परिवेशसम्म नाटक आइपुग्छ  मुलुकमा लोकतन्त्र स्थापना भएको लामो समयपछि पनि जनआन्दोलनका घाइतेहरूले राहत र उपचार नपाएको पीडादायी अवस्थाले सबैलाई गम्भीर बनाउँछ  त्यसमाथि संविधान बनाउन भइरहेको ढिलाइ पटकपटक राज्यको ढुकुटी खर्च गरेर हुने निर्वाचन लगायतका विसंगत पक्षहरू पनि नाटकमा समेटिएको छ  नाटकमा विद्रोहीलाई बढी सकारात्मक र राज्यलाई बढी नकारात्मक देखाउन खोजिएको छ जसकारण नाटक कहींकतै एकपक्षीय  
	जस्तो पनि लाग्छ  एक घन्टाको नाटकमा द्वन्द्व र विद्रोहको पाटोलाई मात्रै बढी फोकस गरिएकाले दर्शकले दिक्क मान्न पनि सक्छन्   
	नाटकमा कल्पना राई कविता बाहिङ राई चन्द्रप्रसाद दाहाल दीपेश पौडेल ध्रुवसागर थापा पुजन लामिछाने साधना भण्डारी समर निरौला शिवकुमारी राई शिशिर शिवाकोटी लगायतले अभिनय गरेका छन्  नाटक  गतेसम्म मञ्चन हुने बताइएको छ   
"
