शुक्रबारदेखि लिटरेचर फेस्टिभल"साहित्यका हरेक पक्षमा लेखक पाठक र प्रकाशकबीच सकारात्मक बहसको थालनी गर्ने उद्देश्यले सुरु भएको नेपाल लिटरेचर फेस्टिभलको तेस्रो संस्करण शुक्रबारदेखि हुने भएको छ  ""
	साहित्यका हरेक पक्षमा लेखक पाठक र प्रकाशकबीच सकारात्मक बहसको थालनी गर्ने उद्देश्यले सुरु भएको नेपाल लिटरेचर फेस्टिभलको तेस्रो संस्करण शुक्रबारदेखि हुने भएको छ  चारदिने महोत्सवमा आठ विदेशीसहित झन्डै एक सय स्वदेशी ले खकको उपस्थिति रहने आयोजक बुकवर्म फाउन्डेसनले जनाएको छ  
	भारतका  बंगलादेश र बेलायतका एकएक लेखकसहितको सहभागिता रहने फेस्टिभलमा विशुद्ध साहित्य मात्रै छलफल हुने छैन फेस्टिभल निर्देशक अजित बरालले सोमबार पत्रकार भेटघाटमा भने विस्तारै साहित्य इतरका विषयमा पनि फेस्टिभललाई लैजान खोजेका हौं  उनले मुलुक नयाँ नेपाल निर्माणको संघारमा रहेको बेला फेस्टिभलमा पनि युवा नेताहरू गगन थापा लेखनाथ न्यौपाने बिन्दा पाण्डेलगायतले नेपालको परिकल्पना विषयमा छलफल चलाउने खुलाए  त्यसबाहेक फेस्टिभलमा साहित्यबाहिरको अर्को आकषर् णमा मदनकृष्ण श्रेष्ठ र हरिवंश आचार्यसँग जीवन्त जोडी विषयमा विजयकुमारले गर्ने कुराकानी र नायक राजेश हमालसँग रंगकर्मी अनुप बरालले सेलिब्रेटी राजेश हमाल का बारेमा खोतल्ने जानकारी हुनेछ  निर्देशक बरालले फेस्टिभलमा सिरियससँगै पपुलिस्ट विषयलाई पनि बहसका लागि छानिएको बताए  
	कमलादीस्थित प्रज्ञा प्रतिष्ठान परिसरमा चल्ने फेस्टिभलमा साहित्यसहित कला समाजशास्त्र अर्थशास्त्र र फिल्मजस्ता विषयले प्राथमिकता पाएका छन्  जहाँ शब्दहरू जीवन्त हुन्छन् भन्ने नारा अघि सारेको लिटरेचर फेस्टिभललाई प्रायोजक संस्था एनसेलले भने नेपाली साहित्यका लागि आफ्नोतर्फबाट दिइएको कोसेली भनेको छ  लिटरेचर फेस्टिभलमा भारतीय लेखकहरू रवीन्दर सिंह शोभा डे एनी जेदी प्रज्ज्वल पराजुली प्रकाश ऐयर बेलायती लेखक नेड ब्युम्यान र बंगाली लेखक फराह गुझनभीलको सहभागिता रहने बताइएको छ   
	नेपालका साहित्यकारको सूचीमा भने अभि सुवेदी विजयकुमार सीकेलाल शारदा शर्मा मदनकृष्ण श्रेष्ठ हरिवंश आचार्य नयनराज पाण्डे डा बेञ्जु शर्मा श्यामल तुलसी दिवस विक्रम सुब्बा शैलेन्द्र साकार किशोर नेपाल आन्विका गिरी बुद्धिसागर लगायत लेखकहरू हुनेछन्  फेस्टिभलमा साहित्यमा भित्रिएको ग्ल्यामरको फाइदाबेफाइदाबारेको बहस हाम्रो सार्वभौमिकताबारे पत्रकारसँगको छलफल अपराध लेखनबारेको अवस्थादेखि कार्टुनका कुरा ईबुक्सबारेको सम्भावना सीमान्तकृतको साहित्यमा पहुँच छापा पत्रकारिताको भविष्य नेपाली भाषाबारेमा गर्मागरम छलफल पनि चल्नेछ   
	 
	 
	 
"
