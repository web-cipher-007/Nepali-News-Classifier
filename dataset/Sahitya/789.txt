साहित्यको साइनो बलियोयुनान चीन साहित्यमार्फत दक्षिणपूर्वी एसियाली मुलुकबीच सम्बन्ध बलियो बनाउन सकिने निचोडका साथ कुन्मिङ लेखक सम्मेलन समापन भएको छ  औपचारिक समापन समारोह शनिबार साँझ सम्पन्न भए पनि नेपाली लेखकहरूका लागि भने एक दिन बढाएर आइतबार बिदाइ समारोह राखिएको हो "
	युनान चीन साहित्यमार्फत दक्षिणपूर्वी एसियाली मुलुकबीच सम्बन्ध बलियो बनाउन सकिने निचोडका साथ कुन्मिङ लेखक सम्मेलन समापन भएको छ  औपचारिक समापन समारोह शनिबार साँझ सम्पन्न भए पनि नेपाली लेखकहरूका लागि भने एक दिन बढाएर आइतबार बिदाइ समारोह राखिएको हो  
	शनिबार प्रेमकथामा आधारित चर्चित चिनियाँ मिथक आश्मा को थलोका रूपमा परिचित स्टोन पार्कको अवलोकन गराएर सम्मेलन समापन घोषणा गरिएको थियो  
	सुन्दर युवती आश्माको प्रेमकथा समेटिएको यो मिथमाथि फिल्मसमेत बनिसकेको छ  हाम्रा हरेक मुलुकसित यस्ता अनेकौं मिथ छन् जसमाथि थुप्रै साहित्यिक कृतिहरू लेख्न सकिन्छ स्टोनपार्क घुमेपछि म्यानमारका साहित्यकार माउ वन खीले भने यस्ता साहित्यिक फोरमहरूले एकअर्कासित साइनो बढाउन र सांस्कृतिक अन्तरघुलन गराउन महत्त्वपूर्ण भूमिका खेल्छन्  
	अन्तरघुलन पनि यस्तो कि म्यानमारको नेपालीभाषी समुदायसित समेत घनिष्ठ सम्बन्ध रहेको बताउने खीले अन्तरदेशीय साहित्यिक छलफल बाहेकका समय नेपालीहरूसितै बिताए  नेपाली टोलीको व्यवस्थापनमा सघाउने वल्र्ड कल्चर नेटका दीपक सरकारले चाहिँ युनान ओपेरा थिएटर अगाडि खीलाई नेपाली टोपी लगाइदिएर मामा को उपाधि दिए  यसपछि प्रायः अनौपचारिक कार्यक्रमहरूमा अरू देशका साहित्यकारमाझ पनि उनी मामा नामबाटै चिनिए   
	कुन्मिङमा बिजनेस एक्स्पो थालिएको त दुई दशक भइसक्यो तर साहित्यको साइनो सबैभन्दा महत्त्वपूर्ण र दूरगामी हुन्छ भन्ने लागेर यसपटकदेखि लेखकहरूको सम्मेलन थालेका हौं समापन अवसरमा कुन्मिङ राइटर्स एसोसिएशनका अध्यक्ष हुआङ याओले भने यो तीन दिनको अनुभवले के बतायो भने साहित्यमार्फत हामी निकै नजिक हुनसक्ने रहेछौं   
	थाइल्यान्ड रुस लाओस कम्बोडिया भियतनामसहित दर्जन मुलुकका लेखकहरू सहभागी सम्मेलनको समापनमा सबै मुलुकका टोली प्रमुखहरूले आआफ्ना अनुभव सुनाएका थिए भने सहभागीहरूले रचना वाचन समेत गरेका थिए  हामी फरक मुलुक र फरक भाषा समुदायबाट आएका जरुर हौं नेपाली टोली संयोजक एसपी कोइरालाले भने तर यी तीन दिन हामीले एकअर्कालाई भिन्न महसुस नै गरेनौं  सायद साहित्यको भाषा एउटै हुन्छ  अनुवाद साहित्यमार्फत यो साइनोलाई अझ फराकिलो बनाउन सकिन्छ  
	सम्मेलनकै क्रममा विभिन्न देशबाट प्रस्तुत कार्यपत्रहरूको सँगालो पुस्तक पनि चिनियाँ र अंग्रेजी भाषामा सार्वजनिक गरियो  नेपालबाट डा गोविन्दराज भट्टराईले कार्यपत्र पेस गरेका थिए  
"
