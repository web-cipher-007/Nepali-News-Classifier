निबन्धमा उज्यालो भविष्यको आशाभीष्म उप्रेती सकारात्मक सोच राख्ने आशावादी लेखक हुन्  उनको निबन्धसङ्ग्रह हतार छैन हतार छ पढ्ने जोकोही पाठक पनि यही निष्कर्षमा पुग्छ  जीवनप्रतिको उनको मोह उच्च छ र हिँडिरहने नै गन्तव्यमा पुग्छन् भन्ने उनका निबन्धहरूको निचोड हो "
	भीष्म उप्रेती सकारात्मक सोच राख्ने आशावादी लेखक हुन्  उनको निबन्धसङ्ग्रह हतार छैन हतार छ पढ्ने जोकोही पाठक पनि यही निष्कर्षमा पुग्छ  जीवनप्रतिको उनको मोह उच्च छ र हिँडिरहने नै गन्तव्यमा पुग्छन् भन्ने उनका निबन्धहरूको निचोड हो  विसङ्गत र पाखण्डी राजनीतिका कारण मुलुक अन्धकार छ दण्डहीनता र अराजकता मौलाउँदो छ  जनजीवन अनिश्चित छ आधुनिकता र पुरानाबीच द्वन्द्व छ निराशा चरम छ  तर पनि उपे्रती सुखद भविष्यप्रति आशावादी छन्  
	यो सङ्ग्रहमा  देखि  सालसम्म लेखिएका निबन्ध समावेश छन्  उक्त समय एक दशक लामो सशस्त्र द्वन्द्व चरमोत्कर्षमा पुगेर पटाक्षेप भएको अवधि हो  र सोही समयमा मुलुकले गणतन्त्रको बाटो समायो  गणतन्त्र बहालीपछिको समय जनजीविकाका दृष्टिले झनै वेदनायुक्त र सङ्कटग्रस्त हुन पुगेको छ  द्वन्द्वोत्तर प्रभावले समाजलाई विखण्डनतिर डोर्याएको महसुस हुन थालेको छ  अविश्वास सबैभन्दा ठूलो रोग बनेको छ  सबैतिर भत्केको मात्रै देखिन्छ निर्माणको कुनै सङ्केत छैन  यो अवधिमा मुलुकले धेरै खालका परिवर्तन आत्मसात गरेको छ  ती परिवर्तनले अनिश्चितता झनै बढाइदिएका छन्  तर पनि यी खतरा र परिवर्तनप्रति उपे्रती चिन्तित छैनन्  यी र यस्तै खतराबीच पनि सहज जीवनको कल्पना गरेर उनले आफ्नो छुट्टै साहित्यिक युटोपिया आदर्श सामाजिक र राजनीतिक पद्धति भएको कल्पित द्वीप निर्माण गर्ने प्रयत्न निबन्धमा गरेका छन्  रगतको आहालमा गुलाफ फुलाउने उनको प्रयत्न निकै भावुक छ  छुट्टै संसार वा उज्यालो दुनियाँ निर्माण हुन्छ या हुन्न त्यो भविष्यको गर्भमा छ  तर हरेक बिहानीले दिनको सङ्केत गर्छ भन्ने युक्तिलाई मान्ने हो भने बिहानी सुखद छैन   वटा निबन्ध रहेको यस कृतिका प्रायः सबै निबन्ध आशावादी बनेर टुङ्गिएका छन्   
	तर म यी सबैहरूको बीचमा हिँडिरहेको छु जीवन देख्न जीवन भेट्न र जीवन बाँच्न  के हामी सबै मिलेर यो झाङ्गिँदै गएको रातलाई मान्छेको सभ्यताबाट सधैँलाई धपाउन केही गर्न सक्दैनौँ  जीवनका फ्ल्यासब्याकहरूमाथि बसेर भोलिका सुन्दर सपनाहरूमा बाँच्ने प्रयत्नमा लगाइरहन्छु आफूलाई  आजभोलि मलाई लाग्न थालेको छ जीवन भनेको ढोका रहेछ  यो एकछिनको पछाडि फर्काइलाई यहीँ बिसाएर म पनि उठेँ र हिँडेँ अगाडि नै  यो गतिहीनता अराजकता र मनपरीतन्त्रको बीचबाट आफूलाई जोगाउँदै पर्खँदै छु फेरि फैलनेछ उज्यालो सर्वत्र बाटो गन्तव्य र भविष्यको स्पष्ट रङ र चित्रहरू देखाउँदै  जीवनको सौन्दर्यले झनै धेरै घेरिएर जीवनमय भएको छु  हरेक निबन्धमा पाइने यस्ता सकारात्मक चिन्तनले मान्छेलाई जीवनप्रति आशावादी बन्न र उज्यालो भविष्यको कल्पना गर्न प्रेरित गर्दछ   
	कविका रूपमा चिनिएका उप्रेतीका निबन्ध पनि कविताबाट बढी थिचिएका छन्  उनलाई कवितामा नै आफू बढी पोखिन सक्ने विश्वास पनि छ  त्यसकारण कतिपय निबन्धलाई निश्चित रूप दिन उनले कविताको सहारा लिएका छन्  यी निबन्धहरूमा विचार दर्शन दुवै छन्  कतैकतै हल्का व्यङ्ग्य पनि छ  अनावश्यक काममा हतार गर्ने र अत्यावश्यक तथा एउटा निश्चित समयावधिमा सक्नुपर्ने काममा कहिल्यै हतार नगर्ने नेपाली मानसिकतालाई व्यङ्ग्य गरेका छन्  समयचेतना अधिक छ  सामान्य मान्छेले झिनामसिना देखेका कतिपय विषयलाई उनले निबन्धको रूप दिएका छन्  निबन्धमा दृश्य उतारेका छन्  
	निबन्धकार उपे्रती शब्दहरूको फारु गर्दैनन्  शब्दहरूमाथि उनले नियन्त्रण गुमाएका छन्  विशेषणको प्रयोग बढी गर्छन्  कतिपय निबन्धमा बुनोट भत्किएर धागो छिन्न खोज्दाखोज्दै पुनः जोडिएको छ   
	बाहिरपट्ट िभर्खरै वृक्षारोपण गरिएका असङ्ख्य बिरुवाहरू छन्  मान्छेको कोकोहोलो र अस्तव्यस्त भीडबाट फुत्केर जङ्गलको बीचमा एकलास चकमन्नता ओडेर सुत्नु पनि नौलो र अनुभूतिमय हुन्थ्यो  मलाई यो वाक्यले बोलेको सङ्गीत लाग्यो मज्जैसँग  यी केही उदाहरण हुन् जसले विशेषणको अस्वाभाविक र अर्थहीन प्रयोग तथा शब्दहरूमाथिको नियन्त्रण गुमेको अवस्था देखाउँछन्  
	प्रस्तुत निबन्ध सङ्ग्रहसहित  वटा पुस्तक लेखिसकेका उप्रेतीको लेखनमा हतार छैन हतार छ सम्म आइपुग्दा क्रमशः भाषागत मीठास वैचारिक ठोसपना र व्यावहारिक आदर्श आउन थालेको पाइन्छ  नेपाली साहित्यमा निबन्ध लेखन टाक्सिँदै गएको वर्तमान अवस्थामा यो विधाप्रति उपे्रतीको समर्पण प्रशंसायोग्य छ  
"
