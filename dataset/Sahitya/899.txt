दुई देशका स्रष्टा जमघटमुलुकभरका र भारतको दार्जिलिङका साहित्यकार इटहरीमा भेला भएर साहित्यिक विमर्श र रचना वाचन गरेका छन्  दुईदिने राष्ट्रिय कविता महोत्सवको क्रममा उनीहरू भेला भएका हुन्  "
	मुलुकभरका र भारतको दार्जिलिङका साहित्यकार इटहरीमा भेला भएर साहित्यिक विमर्श र रचना वाचन गरेका छन्  दुईदिने राष्ट्रिय कविता महोत्सवको क्रममा उनीहरू भेला भएका हुन्  आइतबार सकिएको महोत्सवमा इटहरी क्षेत्र साहित्यमय हुँदा नेपाल प्रज्ञा प्रतिष्ठानका पूर्वकुलपति वैरागी काइँला काठमाडौंबाट परिवारसहित आइपुगेका थिए  उनीसँगै थिए कवि श्यामल विमल निभा भुपाल राई उपेन्द्र सुब्बा स्वप्नील स्मृति राजन मुकारुङ शकुन्तला जोशी लगायत  धरानको कलरव र इटहरीका साहित्यिक संस्थाहरूले गरेको महोत्सवमा दार्जिलिङबाट आएका नेपालीभाषी कवि मनोज बोगटी र राजा पुनियानीले साहित्य विमर्श र रचना वाचनमा भाग लिए   
	मुलुकभरका दुई सयबढी स्रष्टाहरूको भेलामा पूर्वकुलपति काइँलाले भने राजधानीमा पनि यति बृहदरूपमा कविहरू भेला हुन नसकेको बेला पूर्वको इटहरीमा सबैसँग प्रत्यक्ष चिनजान र भेटघाट हुन पाउँदा निकै खुशी लाग्यो  कम कान सुन्ने काइँलाले कानमा लगाइएको इयरफोन सम्हाल्दै अरू कविका शक्तिशाली कविताहरू सुनेर भने राजधानीमा नसुनिएका शक्तिशाली कवि र कविताहरू इटहरीमा सुन्न पाइयो   
	पहिलो सत्रमा वद्री भिखारीको सभापतित्वमा कविता प्रतियोगिता गरिएको थियो  मुलुकभरबाट आएका पाँच सय कवितामध्ये उत्कृष्ट  कविलाई कविता वाचन गर्न दिइएको थियो  पोखराका तीर्थ श्रेष्ठ काठमाडौंका भूपाल राई र सुनसरीका मनु मञ्जिलले निणर्ायकको भूमिका खेलेको ती कविताहरूमा हेटौंडाका छवि अनित्य प्रथम भए  उनले  हजार रुपैयाँ र सम्मानपत्र पाए  खोटाङका अनील किराती दोस्रो हुँदै  हजार रुपैयाँ र सम्मान पत्र ग्रहण गरे  झापाका केशव भट्टराई र कैलालीका मीन थापाले तेस्रो पुरस्कार पाए  उनीहरूको भागमा जनही चार हजार रुपैयाँ र सम्मान पत्र पर्यो   
	दोस्रो दिन रामजी तिम्सिनाले तयार पारेको साहित्यमा नेपालः इन्द्रेणी साहित्यको प्रस्तावना अवधारणा पत्र प्रस्तुतिपछि नेपाली कवितामा सांस्कृतिक चेतना र आगतमा नेपाली कविताको बाटो विषयमा दिनभर कविहरू छलफलमा व्यस्त भए  भूपाल राई बम देवान राजन मुकारुङ मिश्र बैजन्ती श्यामल मनु मञ्जिल भूपिन व्याकुल राजा पुनियानीले आफ्नो धारणासहित टिप्पणी गरे  स्वप्नील स्मृति र महेश पौडेलले सहजीकरण गरेका थिए  निष्कर्षमा कविहरूले नयाँ पुस्ताद्वारा लेखेका कविताहरूले नेपाल चिनाउने सम्भावना बोकेको बताएका थिए  सांस्कृतिक चेतनासँगै अवका कविताहरू नारामा सिमित नभई वैचारिक प्रतिवद्धतामा पनि खारिनु पर्नेमा विमर्शको निचोड थियो  महोत्सवका संयोजक हेमन यात्रीले भने कवि र कवितालाई सस्तो बजारिया हुनबाट जोगाउन यस्तो महोत्सव गरेका हौं   
	 
"
