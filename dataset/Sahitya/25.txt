साहित्यकारहरुको पात्र चिन्तानेपाली साहित्यबाट सिर्जित पात्रहरू समकालीन विश्वको विकसित चेतनासँग प्रतिस्पर्धी बनाउनेबारे स्रष्टाहरूले चिन्तन गरेका छन्  सुन्दर संस्कृतिका लागि महान पात्रहरू निर्माण गरौं भन्दै चरिकोटमा भेला भएका उनीहरूले अमर पात्रहरू निर्माण हुने क्रम कमी हुँदै गएकामा चिन्ता पनि गरेका छन्  "
	नेपाली साहित्यबाट सिर्जित पात्रहरू समकालीन विश्वको विकसित चेतनासँग प्रतिस्पर्धी बनाउनेबारे स्रष्टाहरूले चिन्तन गरेका छन्  सुन्दर संस्कृतिका लागि महान पात्रहरू निर्माण गरौं भन्दै चरिकोटमा भेला भएका उनीहरूले अमर पात्रहरू निर्माण हुने क्रम कमी हुँदै गएकामा चिन्ता पनि गरेका छन्  कला सहित्य प्रतिष्ठान दोलखाद्वारा आयोजित कार्यक्रममा डा गोविन्दराज भट्टराईले पूर्वीय सभ्यताको केन्द्रमा रहेका सिर्जनाहरू बढी शक्तिशाली हुनेमा जोड दिँदै भने तर पात्रहरूप्रति मात्र बढी चिन्तित हुँदा सिर्जना मर्ने सम्भावना पनि हुन्छ  समालोचक ज्ञानु पाण्डेले निर्देशित साहित्य लेखनले लेखकहरूको स्वतन्त्रता मर्ने औंल्याइन्  सामाजिक धरातलको प्रत्यक्ष अनुभूति गरिने सिर्जनाका पात्रहरू मोफसलमा प्राप्त हुन्छन् उनले भनिन् केन्द्रीय भागमा रहेर गरिने सिर्जनामा वास्तविक पात्रहरू पहिल्याउन कठिन हुन्छ  स्रष्टा र साहित्यको चिन्तनभन्दा पनि सिर्जित पात्रहरूको स्तरप्रति चिन्तन गर्दै गरिएको फरकखाले कार्यक्रममा साहित्यकार चंकी श्रेष्ठले आमसञ्चारमा नेपाली साहित्यको प्राथमिकता नाजुक रहेको टिप्पणी गरे  कथाकार अमरकुमार प्रधानले भने निश्चित समयमा आउने अभियान र आन्दोलनहरूले मात्र साहित्यलाई दीर्घकालीन बनाउन सक्दैनन्  यसका लागि सिर्जनाको स्तर र पात्र छनोटको क्षमता पनि महत्त्वपूर्ण हुन आउँछ  
	राजधानी र छिमेकी जिल्लाहरूका स्रष्टाहरूको जमघट रहेको कार्यक्रममा साहित्यकारहरू माधव सयपत्री र पेशल आचार्यले मोफसलमा बसेर गरिने सिर्जनाका चुनौतीहरू सुनाए  सहित्यकार जीत कार्की वशंवदा कौण्डिन्यायनी पुष्करनाथ पोखरेल टेकबहादुर जिरेल सीताराम वली र भुवन शिवाकोटीले सिर्जना वाचन गरे  विकास र प्रविधि कहाँ पुगिसक्दा पनि सर्जकहरूको चिन्तन पुरानै ढर्रामा अघि बढिरहेकोले आयोजक कला सहित्य प्रतिष्ठान दोलखाका अध्यक्ष बिर्ख क्षत्रीले भने पात्रको धार परिवर्तनको आवश्यकता ठानेर कार्यक्रम गरेका हौं  
	 
	 
	
"
