जेठ  भित्र संविधान नबने मुठभेड र विद्रोह हुनेः लेखीनेपाल आदिवासी जनजाति महासंघका केन्द्रीय अध्यक्ष राजकुमार लेखीले निर्धारित समयमा संविधान नबने देश मुठभेडमा जाने र त्यसको नेतृत्व आदिवासी जनजाति महासंघले गर्ने बताएका छन् "
	नेपाल आदिवासी जनजाति महासंघका केन्द्रीय अध्यक्ष राजकुमार लेखीले निर्धारित समयमा संविधान नबने देश मुठभेडमा जाने र त्यसको नेतृत्व आदिवासी जनजाति महासंघले गर्ने बताएका छन्  ठूला तीन दल माओवादी कांग्रेस र एमालेका तीन नेताले संविधान बनाउन नचाहेको भन्दै निर्धारित समयमा संविधान नबने मुठभेडसँगसँगै विद्रोह गर्ने उनको चेतावनी थियो   
	आदिवासी जनजाति पत्रकार संघ अनिज द्वारा लहानमा सोमबार आयोजित पत्रकार सम्मेलनमा अध्यक्ष लेखीले निर्धारित समयमा संविधान जारी नभए देश मुठभेडमा जाने र त्यसको नेतृत्व आदिवासी जनजाति महासंघले लिने चेतावनी दिँदै निर्धारित समयमा नै संविधान जारी गर्न नेताहरुसँग आग्रह गरे  
	स्थानीय तह प्रदेश र संघीयताको अधिकारलाई उधारो राखेर जारी गरिने संविधान आयो भने त्यस्तो संविधानलाई कुनै पनि हालतमा स्वीकारदैनौ उनले भने यदि आवश्यक पर्यो भने त्यस्तो संविधान च्यात्न समेत हामी पछि पर्दैनौ  
	दलहरुले बन्द कोठाबाट अधिनायकवादी शैलीबाट ल्याएको संविधान आफूहरुलाई मान्य नहुने बताउँदै संविधान सभाको प्रारम्भिक मस्यौदा जनताबीच छलफल भएर मात्र पूर्ण संविधान निर्माण गर्नुपर्ने सुझाव अध्यक्ष लेखीको थियो  
	उनले जाति भाषा संस्कृति भुगोल ऐतिहासिक पृष्ठभूमि जनसंख्या गरी छ वटा आधार कायम गरेर प्रदेश वा राज्य गठन गर्दा उचित हुने राय दिँदै यसो भए सम्पूर्ण जनताले समान अधिकार र न्याय पाउने बताए   
	संविधान सभाको हद म्यादसम्बन्धी सर्वोच्च अदालतले गरेको निर्णयलाई कुनै पनि दल वा निकायले चूनौती दिएमा आफूहरुलाई मान्य नहुने बताए  पटक पटक संविधान सभाको म्याद थपिरहेको क्रियाकलापदेखि नेपाली जनता वाक्क भइसकेकाले सर्वोच्च अदालतले यससम्बन्धी गरेको निर्णयलाई नेपाली जनताले पनि स्वीकार गरिसकेकाले राजनीतिक दल र संविधानसभाले आउँदो जेठ  गतेभित्रै संविधान जारी गर्नुपर्ने धारणा उनको थियो  
	उनले राज्यमा अहिले पनि विभेदकारी कानुन विद्यमान नै रहेको गुनासो गर्दै उक्त विभेदकारी कानुन खारेज गरेर आदिवासी जनजातिको हकहितका लागि नयाँ कानुन निर्माण गर्न सरकारसँग माग गरे  
"
