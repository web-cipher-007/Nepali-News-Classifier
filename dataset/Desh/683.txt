 तराई केही खुकुलोमहिनायता जारी बन्दका कारण कष्टकर बनेको पूर्वी तराईको जनजीवन मंगलबार आंशिक रूपमा सामान्य बनेको छ  त"महिनायता जारी बन्दका कारण कष्टकर बनेको पूर्वी तराईको जनजीवन मंगलबार आंशिक रूपमा सामान्य बनेको छ  मंगलबार केही स्थानमा प्रदर्शन भए पनि झडपका घटना भएनन्  सिरहा महोत्तरी धनुषालगायत जिल्लामा स्थानीय प्रशासनले लगाएको कफ्र्यु र निषेधाज्ञा केही समयसम्मका लागि हटाइएपछि सर्वसाधारणको चहलपहल बढेको थियो 

विराटनगरवासीले मंगलबार केही राहत अनुभव गरे  सडकमा बन्दकर्ताहरू विगतको जस्तो बाक्लो देखिएनन्  बजारका पसल सटर आंशिक खुलेका थिए  सर्वसाधारणको चहलपहल बढेको थियो  केही खुकुलो भएको महसुस गरेका छौं मोरङ प्रहरी प्रमुख तारणीप्रसाद लम्सालले भने तर हामीले सोचेजस्तो धेरै खुकुलोचाहिं भएको छैन  आन्दोलनको सुरुदेखि नै मोरङ शान्त रहेको बन्दकर्ताको प्रमुख घटक संघीय समाजवादी फोरम नेपालका केन्द्रीय सदस्य जयराम यादवले बताए  एक महिनादेखिको बन्दले यहाँका अधिकांश विद्यालय बन्द छन् भने सार्वजनिक यातायातका साधन चल्न सकेका छैनन्  सुरक्षाकर्मीले विराटनगर भन्सार कार्यालयबाट दैनिक  सयको हाराहारीमा मालवाहक साधन मोरङको सीमा कटाउने गरेको छ 

जनजीवन सामान्य बन्दै 
मधेसी मोर्चा र थरुहटको आन्दोलनका कारण बन्द हुँदै आएको सुनसरी सदरमुकाम इनरुवा केही दिनदेखि नियमित खुल्न थालेको छ  लामो समयको बन्द र हडतालका कारण उपभोग्य वस्तु किनेबेच गर्न असहज हुँदै गएपछि व्यापारीहरूले पनि आन्दोलनकारीका आँखा छल्दै पसल खोल्न थालेका हुन् 

आन्दोलनकारीले पनि इनरुवाको बस चोकबाहेक खुलेका पसललाई खासै वास्ता नगरेपछि बिस्तारै दैनिक रूपमा इनरुवा खुला हुन थालेको हो  दंगाग्रस्त क्षेत्र घोषणा भएपछि आन्दोलनकारीले बजार पसल जबरजस्ती बन्द गराउन छाडे  इनरुवाको मुख्य बजार खुल्ने क्रम बढ्यो  उद्योग वाणिज्य संघ इनरुवाको पहलमा व्यापारी र आन्दोलनकारीबीच सद्भाव कायम गर्ने सहमति भएपछि आन्दोलन बिस्तारै शान्तिपूर्ण हुँदै गयो 

सातादेखि जिल्ला प्रशासनले सप्तकोसी नदीबाट पूर्व पकलीसम्म र दुहबीको बुढीखोलादेखि इटहरीको ट्रान्सपोर्ट लाइनसम्म राजमार्गको दायाँ र बायाँ पाँच सय मिटरसम्म घोषणा गरेको दंगाग्रस्त क्षेत्र बिस्तारै खुकुलो बनाउन थालेको छ  तीन घण्टा खुकुलो बनाएको दंगाग्रस्त क्षेत्र अहिले पाँच घण्टा खुकुलो बनाइएको छ 

चाड र साप्ताहिक हटियालाई लक्षित गरी बिस्तारै दंगाग्रस्त क्षेत्र घोषणाको समय घटाउँदै लगेको प्रमुख जिल्ला अधिकारी रविलाल पन्थले बताए  आन्दोलनको प्रकृति हेरेर पनि समय थपघट गरिने गरिएको बताए  पन्थले दंगाग्रस्त क्षेत्रको समय घटाएपछि इनरुवालगायत बजारमा चहलपहल बढेको बताए 

नजिकिँदै गरेको चाडबाडका कारण सबै यतिबेला खेत खलियानमा रहेको बाली भित्र्याउने धान गोड्ने र पटुवा काट्ने समय भएकाले पनि व्यस्त हुन थालेकाले ग्रामीण क्षेत्रका बासिन्दालाई आन्दोलनले तान्न नसकेको विश्लेषण अन्सारीको छ  हिंसात्मक नभई आफूहरूले शान्तिपूर्ण तरिकाले नै आन्दोलन गरिरहेको बृहत् मधेस संघर्ष समिति सुनसरीका संयोजक महिचन्द्र साहले आन्दोलन निरन्तर भइरहे पनि चाडबाडका कारणले केही खुकुलो बनाएको स्विकारे 

निषेधाज्ञा हट्यो 
जिल्ला प्रशासन कार्यालयले सिरहाको नयाँ चोहर्वादेखि लच्कापुलसम्मको सहायक मार्गमा जारी गरेको निषेधाज्ञा मंगलबार बिहान हटाएको छ  सिरहाका प्रमुख जिल्ला अधिकारी मानबहादुर विश्वकर्माले भदौ  गते बिहीबार मध्याह्न  बजेदेखि नयाँ चोहर्वादेखि लच्कापुलसम्मको सहायक मार्गमा जारी गरिएको निषेधाज्ञा मंगलबार बिहान  बजेदेखि लागू हुने गरी हटाइएको जनाए 

तर सिरहाको पूर्वपश्चिम राजमार्ग क्षेत्रको पाँच सय मिटर आसपासमा लगाइएको निषेधाज्ञा र दंगाग्रस्त क्षेत्र घोषणा भने यथावतै रहेको प्रमुख जिल्ला अधिकारी विश्वकर्माले जानकारी दिए 

खम्बुवान प्रदेश माग 
ऐतिहासिक पृष्ठभूमिका आधारमा खम्बुवान राज्य हुनुपर्ने माग गर्दै आएका खम्बुवान राष्ट्रिय मोर्चासहित उसका दुई जनवर्गीय संगठन खम्बुवान एकता सरोकार मञ्च र खम्बुवान स्वायत्त राज्यपरिषद्ले किरात प्रदेशको अवधारणा नमान्ने जनाएको छ 

किरात राईहरूको जातीय सामाजिक छाता संगठन किरात राई यायोख्खाले किरातहरूको ऐतिहासिक पृष्ठभूमिका आधारमा  नम्बर प्रदेशलाई किरात प्रदेशका रूपमा स्थापित गर्न धरानमा दबाबमूलक कार्यक्रम आयोजना गरिरहेका बेला खम्बुवानले मंगलबार विज्ञप्ति जारी गर्दै यस्तो धारणा सार्वजनिक गरेको हो  
 
खम्बुवानले एमाले कांग्रेस र एमाओवादीको निर्देशन र इसारामा किरात राई यायोख्खाले लिम्बुवान र खम्बुवानको राजनीतिक अस्तित्वलाई समाप्त पार्न किरात प्रदेशको धारणा ल्याएको जनाएको छ 

खम्बुवानले लिम्बुवान संयुक्त संघर्ष समितिले अरुणपूर्व नौ जिल्ला स्वायत्त लिम्बुवान प्रदेशका लागि आहान गरिएको भदौ  गतेदेखि असोज  गतेसम्मको आन्दोलन कार्यक्रमलाई समेत ऐक्यबद्धता जनाएको छ  
 
मुसहर समुदायद्वारा अधिकार माग 
आफूहरूको अधिकार सुनिश्चित हुनुपर्ने माग गर्दै मोरङका मुसहर समुदायले प्रमुख जिल्ला अधिकारीलाई ज्ञापनपत्र बुझाए  जुलुस प्रदर्शन गर्दै गएका उनीहरूले संविधानमा आफ्ना अधिकार सुनिश्चित गरिनुपर्ने माग गरे 
"
