पुनर्संरचना आयोगको प्रतिवेदन मान्दैनौमधेसी जनअधिकार फोरम नेपालका अध्यक्ष उपेन्द्र यादवले मधेस आन्दोलनको भावना र सहमति विपरीत मधेसी मोर्चाका प्रतिनिधिसमेत रहेको राज्य पुनर्संरचना आयोगले बुझाएको विवादास्पद प्रतिवेदन पार्टीले कुनै हालतमा स्वीकार नगर्ने बताएका छन्  "
	मधेसी जनअधिकार फोरम नेपालका अध्यक्ष उपेन्द्र यादवले मधेस आन्दोलनको भावना र सहमति विपरीत मधेसी मोर्चाका प्रतिनिधिसमेत रहेको राज्य पुनर्संरचना आयोगले बुझाएको विवादास्पद प्रतिवेदन पार्टीले कुनै हालतमा स्वीकार नगर्ने बताएका छन्   
	मधेस आन्दोलनपछि भएको आठ बुँदे सहमतिको दोस्रो बुँदामा स्वायत्त मधेस प्रदेश सहित अन्य प्रदेश बनाउन सहमति भए पनि प्रतिवेदनमा मधेस नभएको उनले बताए  फोरमको दोस्रो जिल्ला अधिवेशन उद्घाटनका लागि शनिबार मलंगवा आएका यादवले पत्रकारसँगको अन्तरक्रियामा आयोगले बुझाएको एउटा प्रतिवेदन पञ्चायतको पुनरावृत्ति गराउने विकास क्षेत्रजस्तो र अर्काे जबरजस्ती घुमाएर नारायणी प्रदेश निकालेको गंगटाजस्तो भएको उल्लेख गरे  
	मधेस आन्दोलनको भावना र विगतको सहमति विपरीत प्रतिवेदन हाम्रो पार्टीले अस्वीकार गर्छ उनले भने दलित जनजातिलाई पनि यो प्रतिवेदनले समेटेको छैन  उनले सत्तारुढ मधेसी मोर्चाले राज्य पुनर्संरचना आयोगको प्रतिवेदनको विरोध गर्नु नाटक भएको बताए  मोर्चाका प्रतिनिधि राज्य पुनर्संरचना आयोगमा बसेर मधेस टुक्र्याउने र नेताहरू विरोधको नाटक गर्ने भन्दै यादवले आक्रोस पोखे  
	मोर्चामा रहेका कसैले पनि मधेस आन्दोलन नगरेको उल्लेख गर्दै यादवले सत्ता भत्ता र भ्रष्टाचार गर्न मन्त्री बनाइएका मोर्चामार्फत मधेस टुक्र्याउने काम गराइएको आरोप लगाए  उनले भने मोर्चालाई भ्रष्टाचार र लुट मच्चाउने छुट दिएर मधेस मुद्दालाई कमजोर पार्न सरकारमा लगिएको हो  
	पार्टी फुटाउने बेला विजय गच्छदार र जयप्रकाश गुप्ताले आफूलाई माओवादी निकट भएको आरोप लगाउने गरेको स्मरण गर्दै यादवले प्रश्न गरे अहिले उनीहरू नै किन माओवादीलाई बोकेर बसेका छन्  किन इतिहासमै सर्वाधिक भ्रष्ट माओवादी नेतृत्वको सरकार टिकाउन तल्लीन छन्   
	अर्काे प्रसंगमा यादवले वर्तमान सरकारले अर्बाैंको भ्रष्टाचार गर्दै इन्धन ग्यासजस्ता अत्यावश्यक सामग्रीको अभाव सिर्जना गर्ने वर्तमान सरकार इतिहासकै सबैभन्दा निकम्मा रहेको बताए  प्रधानमन्त्री बाबुराम भट्टराई नेतृत्वको सरकार भ्रष्ट र असफल भएको उल्लेख गर्दै यादवले यही सरकार रहे संविधान बन्न नसक्ने बताए   
	 
"
