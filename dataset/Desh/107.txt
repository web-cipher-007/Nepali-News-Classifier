कैदीद्वारा गन्ती बहिष्कारजेलरले आधा सजाय भोगिसकेका कैदीको सजाय मिनाहा गराउन सिफारिस नगरेको र कैदीबन्दीबाट अनुचित रकम उठाएको भन्दै पाँचथर कारागारका बन्दीहरुले बुधबार नियमित गन्ती बहिष्कार गरेका छन्  "
	जेलरले आधा सजाय भोगिसकेका कैदीको सजाय मिनाहा गराउन सिफारिस नगरेको र कैदीबन्दीबाट अनुचित रकम उठाएको भन्दै पाँचथर कारागारका बन्दीहरुले बुधबार नियमित गन्ती बहिष्कार गरेका छन्   
	उनीहरुले स्थानीय प्रशासनसित सहमती हुन नसकेपछि डाँका मुद्दामा जेल सजाय भोगिरहेका कैदी सुजन थापा मगरको सजाय छुटको लागि सिफारिस गर्नु पर्ने माग राखी सुरु गरिएको आमरण अनसनसमेत जारी छ   
	कैदीबन्दीहरुले दैनिक साँझ हुँदै आएको गन्ती बहिष्कार गर्दै दिउँसो काम गर्न लिएका खुकुरीलगायतका हतियार डोरी र अन्य सामानहरुसमेत फिर्ता नगरेको सहायक प्रमुख जिल्ला अधिकारी लक्ष्मी खरेलले बताए  हतियार फिर्ता नगरी गिन्ती बहिष्कार गरेपछि स्थानीय प्रशासनले जेल वरिपरि सुरक्षा बढाएको छ   
	प्रमुख जिल्ला अधिकारी बाबुराम खतिवडाले मुद्धा सर्वोच्चमा पुनरावेदन गएकोले सिफारिस नगरिएको भन्दै असल चालचलन नभएका कैदीहरुले अनावश्यक माग राखी आन्दोलन गरेको बताए  जेलर रेणु ओझाले छुटाइदिने भन्दै  हजार रुपैंया लिएर दुई पटकसम्म सिफारिस गरिएको आफूलाई पछिल्लो पटक माफीको लागि सिफारिससमेत नगरेको भन्दै नाइके सुजन थापा मगरले हिंजो मंगलबारदेखि आमरण अनसन सुरु गरेका हुन   
	उनीसँगै नाइके दुर्गा राई र कैदी जसबहादुर नेम्बाङसमेत आज बुधबारदेखि आमरण अनसनमा बसेका छन्  कारागार प्रशासनको सिफारिसमा स्थानीय प्रशासनले पुसको दोस्रो साता  जना कैदीहरुको बाँकी सजाय माफी गराई प्रजातन्त्र दिवसको अवसरमा काराकारमुक्त गराउन सिफारिस गरेको थियो   
"
