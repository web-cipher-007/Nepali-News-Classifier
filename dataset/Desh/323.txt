मधेसी सभासदको पहाडी अनुभव"पूर्वी तराईकी सभासद आशाकुमारी सरदार कालिकोट र दैलेखका दुर्गम गाउँ पुगेर फर्केकी छिन्  उनीसँगै संसदीय समितिको टोलीले त्यहाँ हुँदै आएको जातीय विभेदबारे अध्ययन गरेको छ  ""
	पूर्वी तराईकी सभासद आशाकुमारी सरदार कालिकोट र दैलेखका दुर्गम गाउँ पुगेर फर्केकी छिन्  उनीसँगै संसदीय समितिको टोलीले त्यहाँ हुँदै आएको जातीय विभेदबारे अध्ययन गरेको छ   
	जातीय विभेदकै निहुँमा हत्या गरिएका कालिकोटका मनवीरे विक र दैलेखका सेते दमाईंबारे बुझ्न संसदीय टोली मध्यपश्चिमी पहाड पुगेको हो  अरू सभासदका लागि पहाडको उकालो नौलो लागेन  तर  वर्षीया मधेसी जनजाति सभासद सरदारले भनिन् ठाडै उकालो रहेछ  स्याँस्याँ भएर हिँड्नै गाह्रो भो   
	सभासद हुनुअघि उनलाई मधेसी समुदाय मात्र विभेदमा परेको जस्तो लाग्थ्यो रे  एकपटक काठमाडौं गएबाहेक उनलाई पहाडको खासै अनुभव थिएन  सभासद भएपछि भने पूर्वका भोजपुर ताप्लेजुङ पाँचथर र इलामदेखि मध्यपश्चिमका पहाडी तथा हिमाली जिल्ला जुम्ला कालिकोट र दैलेख पुगिन्  उनलाई त्यहाँको रहनसहन छुट्टै खालको लाग्यो  तर जहाँसुकैका हुन् गरिब वर्ग दलित र महिलाका समस्या भने समान पाएको सरदारले बताइन्  पहाडका हुन् वा तराईका उनलाई महिलाको दुःख जहाँसुकै उस्तै लाग्यो  काठमाडौंका महिला मात्र भाग्यमानी रैछन्  नत्र पहाडमा घाँसदाउराको भारी छ तराईमा घुम्टो ओढेर चुलोचौका उनले भनिन् सभासद छु  तर मै गाउँ जाँदा घुम्टो ओढ्नुपर्छ   
	प्ाहाडका सुन्दर दृश्य सभासद सरदारलाई खुबै मन परेछ  सबैभन्दा बढी इलामका चियाबारी मनोरम लागेको उनले बताइन्  त्यहाँको अलैंची र अदुवा खेतीको पनि राम्रो सम्भावना देखिन्  
	उनले  कणर्ाली अञ्चलको कालिकोट सोचेभन्दा धेरै विकट लागेको उनले बताइन्  दैलेखको तोली र भोजपुरको दामा पुग्दा साढे तीन घन्टा हिँड्नुपरेको उनले सुनाइन्  हाम्रो मधेसमा भन्दा पहाडमा हिँड्न गाह्रो हँुदो रैछ  धेरै हिँड्दा थकाइ मात्र होइन रिंगटा नै लाग्यो उनले भनिन्  
	मधेसी जनजातिभित्र पर्ने गनगाईं जातिकी एक्ली महिला सभासद हुन्  मोरङ र झापामा झन्डै  हजार जनसंख्या रहेको गनगाइर्ंले मण्डल सरदार सिंह र गणेश थर लेख्छन्  मोरङ पोखरिया  स्थित गाउँकी उनी पहिलो एसएलसी पास महिला  
	हुन्  छोरीलाई एसएलसी उत्तीर्ण गराएकामा त्यो बेला बुबा नारायणको वरपर गाउँसम्मै प्रशंसा भएको थियो  अहिले अल्पसंख्यक गनगाईं जातकी सभासद भनेर पूर्वी मधेसमा उनको चर्चा छ  सभासद भएपछि सभासदका बुबा भनेर बुबाको पनि प्रशंसा छ  छोरी बेलैमा पढाएको बुबा गर्व गर्नुहुन्छ उनले भनिन्  
	सभासद सरदार पत्रकारिता सुरु गर्दा नगर्दै राजनीतिमा आएकी हुन्  स्थानीय जनतापथ साप्ताहिकमा काम सुरु गरेलगत्तै उनी गाउँको भवानी प्राविमा शिक्षिका भइन्  मधेस आन्दोलनमा सक्रिय अगुवाइ गरेपछि उनलाई मधेसी जनअधिकार फोरमले सभासद बनाएको हो  पार्टी विभाजनपछि उनी अहिले फोरम  
	लोकतान्त्रिक मा छिन्  सभासद भएपछि नेतृत्व विकास भएको उनले ठानेकी छन्  संविधानसभा जानुअघि उनी घरधन्दामै व्यस्त हुन्थिन्  पति जगत मण्डल खेतीकिसानी गर्थे  जेठी छोरी सपनालाई उनी एक्लैले स्याहारेर हुर्काइन्  कान्छी छोरी प्रगतिलाई भने अहिले पति मण्डलले काठमाडौं घट्टेकुलोस्थित डेरामा हुर्काउँदै छन्  म सधैँ व्यस्तको व्यस्त  तीन वर्षकी छोरी छाडेर हिँड्नुपर्छ उनले हाँस्दै भनिन् जेठी छोरी मैले हुर्काएँ अब श्रीमान्को पालो   
	सरदार अचेल राम्रो भाषण गर्छिन्  हिमाल पहाड र तराई जहाँसुकै उनले आफ्नो विचार व्यक्त गरिसकेकी छन्  पहिले संविधानसभामा बोल्दासमेत हातखुट्टा काँप्थ्यो सरदारले भनिन् अहिले क्षमता विकास भएको छ  धेरै कुरा बुझियो  सिंगो देश बुझ्न पाइयो  समानुपातिक सभासद भएकाले पनि निर्वाचन क्षेत्रको मात्र नभई सिंगो देशको प्रतिनिधि महसुस भएको उनले सुनाइन्  
"
