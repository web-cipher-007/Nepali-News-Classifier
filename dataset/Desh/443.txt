सुनसरीमा फेरि बर्डफ्लुसुनसरीमा फेरि बर्डफ्लुको संक्रमण बढेको छ  जिल्लाको नरसिंह  मा स्थानीयले पालेका कुखुरामा बर्डफ्लुको विषाणु फेला परेपछि जिल्लामा फेरि बर्डफ्लुको संक्रमण पुष्टि भएको हो  "
	सुनसरीमा फेरि बर्डफ्लुको संक्रमण बढेको छ  जिल्लाको नरसिंह  मा स्थानीयले पालेका कुखुरामा बर्डफ्लुको विषाणु फेला परेपछि जिल्लामा फेरि बर्डफ्लुको संक्रमण पुष्टि भएको हो   
	यसअघि इटहरी  बज्राहास्थित पिके पोल्ट्री एन्ड सप्लायर्स र खनार  को पाथीभरा पोल्ट्री र्फममा बर्डफ्लुको संक्रमण भएको पुष्टि भएको थियो  ती दुवै पोल्ट्रीमा संक्रमणका कारण आठ हजार कुखुरा मरेका थिए भने संक्रमण पुष्टि भएपछि सरकारी प्राविधिकले थप आठ हजार कुखुरा मारेका थिए  सातायता नरसिंह  स्थित मुस्लिम बस्तीमा भकाभक कुखुरा मर्न थालेपछि चार दिनअघि जिल्ला पशु सेवा कार्यालयले नमुना संकलन गरी परीक्षणका लागि पठाएको थियो  विराटनगरस्थित पूर्वाञ्चल क्षेत्रीय पशु रोग परीक्षण प्रयोगशालामा परीक्षण गर्दा शंकास्पद परिणाम आएपछि थप अनुसन्धानका लागि राजधानीस्थित केन्द्रीय परीक्षण प्रयोगशाला पठाइएको थियो   
	त्यहाँ गरिएको परीक्षणमा नरसिंहको नमुनामा बर्डफ्लुको विषाणु फेला परेको पूर्वाञ्चल क्षेत्रीय पशु स्वास्थ्य निर्देशक डा बोलराज आचार्यले बताए  उनका अनुसार नरसिंहस्थित कुखुरा मर्न थालेको बस्तीमा संक्रमित कुखुरालाई नष्ट गरिने बताए  यता जिल्ला पशु सेवा कार्यालय सुनसरीका प्रमुख महिनारायण चौधरीले नरसिंहमा बर्डफ्लुको संक्रमण फेला परेको बारे आफूहरूलाई जानकारी नभएको बताए  उनले नरसिंहमा सातायता कुखुरा मर्न थालेपछि नमुना परीक्षणका लागि पठाएको भए पनि परीक्षणबाट आएको रिपोर्टबारे आफू अनभिज्ञ रहेको बताए   
	बर्डफ्लुको संक्रमण पुष्टि भएको खबर आएलगत्तै संक्रमित क्षेत्रको कुखुरा नष्ट गरिने चौधरीले बताए  यसैबीच जिल्लामा बर्ड्फ्लुको संक्रमण फैलिँदै गएपछि कोसी टप्पु वन्यजन्तु आरक्षमा प्राविधिकले निगरानी बढाएका छन्  जाडो छल्न साइबेरियालगायत स्थानबाट चरा आउने गरेको र आगन्तुक चराले बर्डफ्लुको विषाणु ल्याउन सक्ने सम्भावना रहेकाले आरक्षको भित्री भागमा निगरानी बढाएको आरक्षका सहायक संरक्षण अधिकृत शिवनारायण साहले जनाए  
"
