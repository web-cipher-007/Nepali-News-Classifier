पूर्वलडाकु भन्छन् धेरै सपना पूरा भएजनताको अधिकारका लागि युद्धमा होमिएका सल्यान सुइकोटका लालबहादुर ओलीले युद्धमै दुवै आँखा गुमाए "जनताको अधिकारका लागि युद्धमा होमिएका सल्यान सुइकोटका लालबहादुर ओलीले युद्धमै दुवै आँखा गुमाए जनताका लागि लड्दा आँखा गुमाउनुपरेको भनेर उनले चित्त बुझाए यसलाई उनले जनताका लागि बलिदानी ठाने  सालमा माओवादी युद्धमा सहभागी ओलीले  वर्षपछि जनताले संविधान लेखेको सुन्न पाए

आइतबार संविधान जारी हुँदै गर्दा गर्वले उनको छाती ढक्क फुल्यो संविधान घोषणा हुँदाको प्रत्यक्ष प्रसारण देख्न सक्ने सामथ्र्य नभए पनि राष्ट्रपति रामवरण यादव र संविधानसभा अध्यक्ष सुवास नेम्वाङको आवाज ध्यान दिएर सुने चारैतिर दीपावली भएको सुने अनि उनलाई लाग्यो आफ्ना गुमेका दुई आँखाले पनि यो संविधान निर्माणका लागि पक्कै योगदान गरेका छन्

आज हाम्रा धेरै सपना पूरा भएका छन् युद्धमा हिँड्दाका सबै सपना विपनामा देख्न नपाए पनि जनताले खुसी मनाएको यो समय निकै महत्त्वपूर्ण छ उनले भने जनताका लागि भनेर लडेको खेर जान्छ कि भन्ने चिन्ता थियो अब सन्तोष मिलेको छ हामीसँगै ज्यान गुमाउने साथीहरूको आत्माले पनि आज शान्ति पाएको होला

युद्धकालमा दाङको भालुबाङस्थित सशस्त्र प्रहरी क्याम्पमा आक्रमण गर्दा घाइते भएका ओली उपचारका क्रममा भारतको तुलसीपुरमा गएका बेला घाउ देखेपछि भारतीय प्रहरीले पक्राउ गरेर नेपाली प्रहरीलाई बुझाएको थियो नेपाल प्रहरीले कपिलवस्तु ल्याएर  महिना जति थुन्यो गर्धनमा करेन्ट लगाएर दिनहुँ यातना दियो जसका कारण ओलीका दुवै आँखा बिग्रिए ती दिन अब सम्झनामा छन् देशमा यसैगरी शान्ति भइदिए हुन्थ्यो भन्ने उनको कामना छ आफूजस्ता युद्धमा लडेका घाइते अपांग लडाकुहरूको मनमा संविधान पाएपछि शान्ति मिलेको उनले बताए

संविधान जारी हुँदै गर्दा दस वर्षे सशस्त्र द्वन्द्व र जनआन्दोनका घाइते अपांग सहिद र बेपत्ता भएकाहरूको स्मरण गरिएको छ अनौपचारिक क्षेत्र सेवा केन्द्र इन्सेक र मानवअधिकार सञ्जालले सशस्त्र द्वन्द्वमा ज्यान गुमाएका र बेपत्ता नागरिकको सम्झनामा तुलसीपुरमा निर्मित शान्ति स्मारकमा दीप प्रज्वलन गरेर उनीहरूको स्मरण गरेका छन्  फागुन  गतेदेखि  सालसम्म सशस्त्र द्वन्द्व र जनआन्दोलनका क्रममा जिल्लामा ज्यान गुमाएका  सय  र बेपत्ता  नागरिकको सम्झनामा इन्सेकले शान्ति स्मारक निर्माण गरेको थियो

परिवर्तनका लागि बलिदानी गर्ने नागरिकको सम्मान र सम्झना गर्न दीप प्रज्ज्वलन गरिएको मानव अधिकार सञ्जालका संयोजक केशव कुमार शर्माले बताए यी नागरिकको बलिदानीकै जगमा नेपाली नागरिकले संविधान पाएका छन् नागरिक समाज दाङका संयोजक टीकाराम रेग्मीले भने यो बेला उनीहरूप्रति श्रद्धाञ्जलि व्यक्त गर्न जरुरी छ

आज उनीहरूको सपना पूरा भएको छ दीप प्रज्ज्वलनमा सहभागी नेपाल बार एसोसिएसनका केन्द्रीय उपाध्यक्ष एवं संविधान सूचना केन्द्रका संयोजक पदमप्रसाद वैद्धिकले नयाँ संविधानले थुप्रै विभेदको अन्त्य गरेकाले आन्दोलनमा ज्यान गुमाएकाहरूको सपना साकार भएको बताए प्रदेश सीमांकनका क्रममा ज्यान गुमाएका  जनाको पनि सम्झना गर्दै शान्ति स्मारकमा  वटा दीप प्रज्ज्वलन गरिएको थियो
"
