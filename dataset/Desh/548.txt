ललितपुरको कुम्भेश्वर मेलामा दर्शनार्थीको घुइँचो फोटोहरुआज बिहानैदेखि ललितपुरको बङ्गलामुखीस्थित कुम्भेश्वरमा हजारौँ दर्शनार्थी मेला भर्न लामबद्ध भएका छन् "आज बिहानैदेखि ललितपुरको बङ्गलामुखीस्थित कुम्भेश्वरमा हजारौँ दर्शनार्थी मेला भर्न लामबद्ध भएका छन् 

जनैपूर्णिमाको दिन सो स्थानमा मेला भर्न स्थानीय पाटनवासी चापागाउँ हरिसिद्धि ठैव धापाखेल सुनाकोठी बुङ्मती खोकना गोदावरीलगायत उपत्यकाका विभिन्न स्थानबाट दर्शनार्थीको भीड लाग्ने गरेको छ  मेला भर्न गएका भक्तजनले त्यहाँ स्नान गर्ने रक्षा बन्धन बाँध्ने जनै फेर्ने पूजा गर्ने चलन रहँदै आएको छ 

बिहानैदेखि भक्तजनलाई टीका लगाई हातमा रक्षा बन्धन डोरो बाँध्ने काममा ब्राह्मण पुरोहितको लाम नै लाग्ने गरेको दृश्य देख्ने गरिन्छ  त्यहाँ आएका भक्तजन कोही त्यहाँ रहेको धारामा त कोही पोखरीमा स्नान गरेको दृश्य पनि देख्न सकिन्छ त कोही पूजा गर्न लामबद्ध भएर बसेका देख्न सकिन्छ 

आजकै दिन तामाङ समुदायका झाँक्री बोम्बो ले ढ्याँङ्ग्रो बजाउँदै नाचगान गर्ने चलन मेलाको अवसरमा गर्ने गरिन्छ  लामबद्ध रुपमा आफ्नो धर्म संस्कृति जोगाउन उनीहरु जिल्लाकै दुर्गम गाउँहरु कालेश्वर शङ्खु गोटीखेल माल्टालगायतका स्थानबाट आउने गर्छन् 

दिनभरि नै कुम्भेश्वरको मेलामा भाग लिन टाढाटाढाबाट भक्तजन आउने गरेको स्थानीय अमीर बज्राचार्यले बताए  यहाँ स्नान गरी पूजा गरेमा परिवारमा सुख शान्ति मिल्ने उनको तर्क छ 

तस्बिरहरु हेमन्त श्रेष्ठ र संजोग मानन्धरईकान्तिपुर
"
