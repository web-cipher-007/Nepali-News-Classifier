हत्याको विरोधमा बन्द आह्‌वानमाडीको बघौडामा शुक्रबार भएको हत्याको विरोधमा शनिबार पश्चिम चितवनको माडी क्षेत्र बन्द  आह्‌वान गरिएको छ  "
	माडीको बघौडामा शुक्रबार भएको हत्याको विरोधमा शनिबार पश्चिम चितवनको माडी क्षेत्र बन्द आह्वान गरिएको छ   
	थारू कल्याणकारिणीसभाले आह्वान गरेको बन्दका कारण त्यस क्षेत्रमा चल्ने कुनै सवारी साधन चलेका छैनन् भने बजार पसल पनि खुलेका छैनन्   
	चालीस वर्षीया ढेगनीदेवी महतोलाई बोक्सीको आरोपमा आफन्तले नै कुटपिट गरी बीभत्स ढङ्गबाट आगो लगाएर हत्या गरेपछि माडी क्षेत्र हिजो दिनभर नै तनावग्रस्त बनेको थियो  आज पनि माडी क्षेत्रमा बिहानदेखि नै प्रदर्शन भइरहेका छन्  
	दोषीलाई कारबाहीको माग गर्दै प्रदर्शनमा उत्रिएका स्थानीयवासीले अझैसम्म महतोको शव उठाउन दिएका छैनन्   
	घटनामा संलग्न रहेका महतोकी जेठाजुकी छोरी रञ्जु र ज्वाँई विक्रम महतो स्थानीय विक्रमिया महतो सञ्जु महतो कृष्ण महतोसहित दस जनालाई पक्राउ गरी जिल्ला प्रहरी कार्यालय चितवनमा राखिएको प्रहरीनायब उपरीक्षक रवि पौडेलले बताए  
	आफन्तले घेरा हाली कुटपिट गरी मुखमा पराल कोची निर्मम ढङ्गबाट महतोको हत्या गरिएको थियो  स्थानीय कृष्ण चौधरीका अनुसार महतोलाई जोगाउन गएका छमेकीलाई पनि उनीहरूले रोकेका थिए   
	 
"
