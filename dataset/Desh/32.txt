चुरेक्षेत्रको काठ बिक्रि र ओसार पसारमा रोक चुरेक्षेत्रमा भएको व्यापक वन फडानीको स्थलगत निरीक्षण र छानविनका लागि आएको वनविभागको टोलीले कटान भएको काठ बिक्री वितरण तथा ओसार पसारमा रोक लगाएको छ  "
	चुरेक्षेत्रमा भएको व्यापक वन फडानीको स्थलगत निरीक्षण र छानविनका लागि आएको वनविभागको टोलीले कटान भएको काठ बिक्री वितरण तथा ओसार पसारमा रोक लगाएको छ   
	कञ्चनपुर र डडेलधुराको सिमाक्षेत्रमा रहेका  सामुदायिक व्यापक वन फडानी भएको सूचनापछि आएको वन विभागका महानिर्देशक व्रज किशोर यादवको नेतृत्वमा आएको छानविन टोलीले उक्त निर्देशन डडेलधुरा वन कार्यालयलाई दिएको छ   
	चुरेक्षेत्रमा भएको वन फडानी र काठ ओसार्न बनाइको सडकको स्थलगत निरिक्षणपछि टोलीले बुधबार उक्त निर्देशन दिएको हो  महानिर्देशकको निर्देशन अनुसार डडेलधुरा वन कार्यालयले हस्तान्तरण गरेका चुरेक्षेत्रमा पर्ने जोगुढा गाविस  को बैजनाथ दुर्गा भगवती सल्लेरी र जोगबुडा  मा पर्ने झिलमिला र भैरवनाथ सामुदायिक वन बाट काठ बिकि्र र ओसार पसारमा रोक लगाइएको छ  
	महानिर्देशक यादवले कञ्चनपुर वन कार्यालयमा पत्रकार सम्मेलन गरी ती  वटै सामुदायिक वनहरुमा काटिएका काठ र सडक वनाइएका सम्वन्धमा जाँचबुझ गरी दोषी देखिएका वन कर्मचारी उपभोक्ता समुहका पदाधिकारी ठेकेदार उपर प्रचलित कानुन बमोजिम कारवाही बढाउन निर्देशन पत्रमा उल्लेख गरिएको जानकारी दिए  
	चुरेक्षेत्रका ति सामुदायिक वनमा केहि समय यता व्यापकरुपमा वन फडानी भइरहेको र काठहरु ओसार्न स्वीकृती विना नै सडक निर्माण गरिएको बिषयमा स्थलगत निरीक्षणका लागि महानिर्देशक यादवको संयोजकत्वमा वन विभागको  स्दस्यीय टोली आइतवार कञ्चनपुर आएको हो   
	यसैगरि कञ्चनपुर वन कार्यालयलाइ पनि दिइएको यस्तै व्यहोराको निर्देशनमा कञ्चनपुरका सामुदायिक वनक्षेत्रमा आधिकारिक निकायबाट स्वीकृती नलिएर सडक निर्माण गर्नेहरु उपर कारवाही गर्न तथा सडक निर्माणमा प्रयोग भएका डोजर लगायतका उपकरण नियन्त्रणमा लिइ निर्माण कार्य तुरुन्त रोक्का गर्न आदेश दिइएकोछ   
	पत्रकार सम्मेलनमा उपस्थित कञ्चनपुरका तिन प्रमुख राजनैतिकदल माओवादी कांग्रेस र एमालेका प्रतिनिधिहरुले महानिर्देशक यादवले वन कार्यालयहरुलाइ दिएको निर्देशन चुरे संरक्षणका लागि अप्रयाप्त भएको बताए  
	 
	सामुदायिक वनका दुइ अध्यक्ष पक्राउ 
	चुरेक्षेत्रका सामुदायिक वनहरुमा भएको फडानी र काठ ओसार पसार गर्न निर्माण गरिएका सडक बारे छानविन भइरहेकै बेला मंगलवार नै कञ्चनपुर वन प्रशासनले दुइ सामुदायिक वन उपभोक्ता समितिका अध्यक्षलाइ पक्राउ गरेकोछ  
	जिल्ला वन अधिकृत रमेश चन्दका अनुसार कञ्चनपुरको चुरेफेदीका गणेश सामुदायिक वन उपभोक्ता समितिका अध्यक्ष चन्द्रकान्त भटृ तथा शहिद स्मृति सामुदायिक वनका अध्यक्ष कर्ण बहादुर विष्टलाइ पक्राउ गरिएको हो  चुरे वन क्षेत्रमा पूर्व स्वीकृती विना सडक निर्माण गरेको बिषयमा छानविनका लागि पक्राउ गरिएको हो उनले भने  
	
"
