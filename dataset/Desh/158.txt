सरकारी कर्मचारी भेटिन छाडेहिमपातले सेवाग्राही नआएको भन्दै सरकारी कर्मचारी कार्यालयमा भेटिन छाडेका छन्  "
	 

	हिमपातले सेवाग्राही नआएको भन्दै सरकारी कर्मचारी कार्यालयमा भेटिन छाडेका छन्  

	सदरमुकाम धुन्चेमा बाक्लो हिउँ परेपछि चिसोको कारण देखाई सेवाग्राही नआएको सरकारी कर्मचारी बताउँछन्  सेवाग्राहीहरूले भने माथिल्लो तहका कर्मचारी नभेटिएको गुनासो गरे  

	मान्छे आउँदैनन् कार्यालयमै फुकेको आगो ताप्दै एक कर्मचारीले भने चिसो छ सेवाग्रही छैनन्  

	जिविस मालपोत नापी कृषि विकास जिविस वातावरण शाखा स्वास्थ्य लाङटाङ राष्ट्रिय निकुञ्ज खानेपानी तथा सरसफाइ प्राविधिक हुलाक वन लगायतका कार्यालयमा सेवाग्राही आउनै छाडेको कार्यालयमा रहेका कर्मचारीहरू भन्छन्   

	पासाङ ल्हामु मार्गमा तीन दिनदेखि सार्वजनिक र निजी सवारी साधन सञ्चालनमा नआएको र चिसोले सेवाग्राही आउन छाडेको सरकारी कर्मचारीले बताए  तर सेवाग्रही भने कार्यालयका हाकिम नभेटिएको बताउँछन्  

	चिसो छ  भोलि आउनुस् भनेर काम गरिदिँदैनन् धैबुङका मिसिङ तामाङले भने झन् हिउँ परेपछि कार्यालयमा हाकिमै भेटिँदैनन्  तल्लो तहका कर्मचारीलाई सोध्दा मन्त्रालय जानुभएको जानकारी दिन्छन्  

	हिमपातले पासाङ ल्हामु मार्गको धुन्चे स्याप्रु चिलिमे गोल्जुङ थाम्बुचेत लगायतका स्थानबाट काठमाडौं आवतजावत गर्ने सवारी साधन आइतबारबाट खुलेका छन्  

	जिल्लाको पासाङ ल्हामु मार्गको सोलेठाडे  किलोमिटर हिउँग्रस्त सडक खण्ड लाङटाङ राष्ट्रिय निकुञ्ज सुरक्षार्थ खटिएको अहि्रदमन गणले आइतबार हिउँ हटाई यातायात सुचारु गरेको थियो  हिउँ जमेर अवरुद्ध भएको सडक गणका  सय  जना अधिकृत र जवानको टोलीले जमेको हिउँ पिक साबेल गल प्रयोग र हिउँ तताएर उमालेको पानी प्रयोग गरी सडकमा जमेको हिउँ पन्छाएका थिए  यहाँ आधा दर्जन बस दर्जनौं जिप र मोटरसाइकल ओहोरदोहोर गर्छन्  

	सडकमा परेको हिउँ पग्लिएर सवारी साधन सञ्चालनमा आए पनि जिल्लामा माथिल्लोपदका सरकारी कर्मचारी विभाग र मन्त्रालयमा काम छ भन्दै जाडो छल्न घर गएको निमित्त बसेका कर्मचारी बताउँछन्  

	जिविस मालपोत नापी कृषि विकास जिविस वातावरण शाखा स्वास्थ्य लाङटाङ राष्ट्रिय निकुञ्ज खानेपानी तथा सरसफाइ प्राविधिक हुलाक वन लगायतका कार्यालयहरूमा सुब्बा खरिदार र पियनलाई निमित्त छाडिएको छ  

	तीन दिनपछि जिल्ला प्रशासन कार्यालयमा सोमबार मध्याह्न मात्र निमित्त कार्यालय प्रमुख आएको कार्यालयमा आगो तापेर बसेका कर्मचारीले नाम उल्लेख नगर्ने सर्तमा बताए  प्रशासनका प्रमुख तीन दिनअघि नै मन्त्रालयमा काम भएको भन्दै घर गएको ती कर्मचारीले बताए  

	हिउँ पग्लिन नपाउँदै पुनः हिमपात 

	तीन दिनअघि परेको हिउँ पग्लिन नपाउँदै जिल्लाको पर्यटकीय क्षेत्रको उच्च हिमाली भेग लाङटाङ र गोसाइँकुण्डमा सोमबार हिमपात भइरहेको छ  

	जिल्लाको थुमनको नागथली गत्लाङ डाँडा बृद्धिमको गोदेग्याङ डाँडागाउँ र ठूलोगाउँको दहरेचुली यार्सा र सरमथलीको सातधारे लगायतका स्थान राम्चे र भोर्ले बीचको जुरेढुंगा करुमर्याङ डाँडा ठूलो र सानो हाकु गाउँको डाँडा लगायतका स्थानमा सोमबार साँझसम्म हिमपात भइरहेको छ  हिमपातले चिसो बढेपछि स्थानीय बासिन्दा घरभित्र दाउराको जोहो गरी आगो तापेर बसेका छन्  
"
