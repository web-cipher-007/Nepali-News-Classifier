प्रशासनबाटै महत्वपूर्ण कागजात हराउँदैजिल्ला प्रशासन सुनसरीवाट महत्वपुर्ण कागजातहरु हराउन थालेका छन्  कर्मचारीको मिलेमतोमा भएका गलत कार्यहरुको कागजात हराएको हो "
	जिल्ला प्रशासन सुनसरीवाट महत्वपुर्ण कागजातहरु हराउन थालेका छन्  कर्मचारीको मिलेमतोमा भएका गलत कार्यहरुको कागजात हराएको हो  त्यस्तै केही वर्षअघि रकमको प्रलोभनका परि कर्मचारीहरुले गरेको गलत कार्य समबन्धी कागजातहरु पनि हराउन थालेका छन्   
	पछिल्लोपटक सुनसरी जिल्ला अदालतका न्यायधिसले आदेश गरि प्रसासन कार्यालयवाट मागिएकोे कागजात फेला नपरेपछि कार्यालयवाट कागजात हराउन थालेको पुष्टी भएको हो  भारतीय नागरिक नारायण भगतले अमडुवा गाबिसवाट लिएको नागरिकतावारेको कागजात जिल्ला अदालतले माग गरेपछि प्रशासनले फेला नपरेको लिखित पत्र पठाएको थियो   
	भारत बिहारको अररिया जिल्ला स्थित जोगवनीका नागरिक भगतले  जेठ  मा सुनसरी प्रशासन मार्फत किर्ते कागजात पेश गरि नागरिकता लिएका थिए  उनको नागरिकता गलत भएको भन्दै जिल्ला प्रशासनले खारेजी प्रक्रियामा राखेको छ   
	यसबारे अमडुवा  का गोपाल भगतले दायर गरेको जालसाज मुद्दामा तात्कालिन जिल्ला न्यायाधीश रामप्रसाद अधिकारीको इजलासले नारायणप्रसादको नागरिकतासम्बन्धी सक्कल अनुसुची फारमसहितको कागजात पेश गर्न आदेश दिएको थियो  आदेशपछि जिल्ला अदालतले तीन पटक प्रशासन कार्यालयमा अनुसुचीसहितको फारम उपलब्ध गराउन पत्राचार गरेको थियोेे  तर प्रशासन कार्यालयले जवाफ फर्काउदै नारायणको नागरिकता समबन्धी कुनै पनि कागजात फेला नपरेको लिखित पत्र पठाएको थियो  
	बिभिन्न समयमा पक्राउ परेका अन्तर्राष्ट्रिय अपराधीहरुको नागकिरता सुनसरीबाटै दिइएको पाइन्छ  यसअघि अन्तरराष्टिय अपराधी बंगलादेशी नागरिक अली असरफ अन्सारी भारतको नागाल्याण्ड र असममा सशस्त्र आन्दोलन गरिरहेका निरन्जन होजाइ कोसी क्षेत्रको आतंक भनेर उपनाम पाएका भारतीय नागरिक धिरेन्द्र यादव बंगलादेशी नागरिक हासिम अन्सारीलगायतका  जना भारतीयसहितका गैरनेपालीले सुनसरीवाट नागरिकता लिएको खुलिसकेको छ  
	पछिल्लोपटक जिल्ला अदालतमा चलिरहेको नारायणप्रसादसम्बन्धी नागरिकताको जालसाजी मुद्दामा प्रसासन कार्यालय सुनसरीले गत पुस  मा अदालतलाई पठाएको चलानी नम्बर  को पत्रमा भगतको नागरिकतासम्बन्धी अनुसुची फेला नपरेको उल्लेख छ  
	पत्रमा भनिएको छ नारायणप्रसाद भगतको नागरिकता अनुसुची तत्काल कार्यालयमा फेला परेन्  स्रोतका अनुसार जिल्ला अदालतले न्यायधिशको आदेशमा कागजात माग गर्न थालेपछि भगतको मिलेमतोमा प्रशासनका कर्मचारीहरुले उनको नागरिकता सम्बन्धी सबै कागजात गायव गरेका हुन्   
	अदालतले माग गरेको कागजात फेला नपर्नुको पछाडी ठुलै रकमको चलखेल भएको प्रशासन कार्यालय स्रोतले बतायो  सुनसरीका सहायक प्रमुख जिल्ला अधिकारी बासुदेब घिमिरेले रेकर्ड प्रणाली भरपर्दे नभएका कारण नारायणप्रसादको नागरिकता सम्बन्धी अनुसुची सहितको कागजात फेला नपरेको बताए   
	 
"
