प्रजिअको विरोधमा प्रदर्शनप्रमुख जिल्ला अधिकारीले व्यापक भ्रष्टाचार गरेको आरोप लगाउँदै सत्ता साझेदार दल सद्भावना पार्टीले विरोधमा मंगलबार सदरमुकाम मलंगवामा लाठी र झाडु जुलुस प्रदर्शन गरेको छ "
	प्रमुख जिल्ला अधिकारीले व्यापक भ्रष्टाचार गरेको आरोप लगाउँदै सत्ता साझेदार दल सद्भावना पार्टीले विरोधमा मंगलबार सदरमुकाम मलंगवामा लाठी र झाडु जुलुस प्रदर्शन गरेको छ  
	भ्रष्टाचार शून्यमा झार्ने र विधिको शासन लागू गर्ने सरकारको प्रतिबद्धता विपरीत प्रमुख जिल्ला अधिकारी रामप्रसाद थपलियाले जिल्लालाई भ्रष्टाचारको अखडा बनाएको उनीहरूको आरोप छ  प्रजिअको विरोधमा पहिलो पटक जिल्लामा प्रदर्शन भएको हो  
	जुलुसमा हजारभन्दा बढी सहभागी थिए  महिलाले झाडु र पुरुषले लाठी बोकेर प्रजिअको विरोधमा नाराबाजी गर्दै नगर परिक्रमा गरेका थिए  दण्डका लागि लाठी र भ्रष्टाचार बढार्न झाडु सांकेतिक रूपमा जुलुसमा प्रदर्शन गरिएको पार्टीले जनाएको छ  जुलुसमा भ्रष्ट प्रजिअ मुर्दावाद प्रजिअलाई कारबाही गरलगायतका नारा लगाइएको थियो  जुलुसको अघि र पछि कडा सुरक्षासहित प्रहरी परिचालन गरिएको थियो   
	आर्थिक वर्ष  मा शान्ति समितिको बारुदी सुरुङ जोखिम कार्यक्रमको  लाख  हजार कामै नगरी नक्कली बिल भर्पाइ बनाई प्रजिअले खाएको सरुवा भएका सुन्दरपुर उमाविका प्रधानाध्यापकलाई आर्थिक लेनदेन गरी रोकेको गाविस सचिवसँग पैसा लिएर भ्रष्टाचार गर्न छुट दिएको नागरिकतामा अनावश्यक झन्झट लगाएर मोटो रकम असुल गर्ने गरेको पासपोर्टमा महिनौं झुलाउने गरेको सीमापार अवैध व्यापारमा कालोबजारी गर्नेसँग प्रत्यक्ष मिलेकोलगायत दर्जनभन्दा बढी भ्रष्टाचारको आरोप सद्भावना पार्टीले लगाएको छ  रक्षक नै भक्षक बनेपछि भ्रष्टाचार चरम बढेकाले रोकथामका लागि दबाब सिर्जना गर्नुपरेको सद्भावनाका जिल्ला अध्यक्ष प्रमोद साहले बताए  भ्रष्टाचार छानबिन र रोकथाम गर्नुपर्ने मुख्य व्यक्तिले तल्लो स्तरमा गिरेर भ्रष्टाचार गर्न थालेपछि बाध्य भएर सार्वजनिक रूपमा विरोधमा उत्रिएका हौं साहले भने कुनै यस्तो काम छैन जसमा प्रजिअले घूस नखाएका हुन् सद्भावना पार्टीले निकालेको जुलुसमा जिल्लाका कर्मचारीको पनि अप्रत्यक्ष सहयोग रहेको स्रोतले बतायो  जिल्लाका सबै विकासे कार्यालयसँग पैसा मागेर प्रजिअले हैरान पार्ने गरेकाले कर्मचारीले पनि उनीविरुद्धको प्रदर्शनका लागि सहयोग गरेका हुन्   
	प्रदर्शन रोक्न आफूलाई विभिन्न ठाउँबाट प्रमुख जिल्ला अधिकारीले दबाब दिन लगाएको साहले उल्लेख गरे  दबाब आउन थालेपछि फोन बन्द गरिदिएँ साहले भने मलाई अनेक प्रलोभन देखाएर प्रदर्शन रोक्न उनले ठूलो प्रयत्न गरेका थिए  विरोध प्रदर्शनपछि जुलुसले जिल्ला प्रशासनमार्फत प्रजिअविरुद्धको ज्ञापन प्रधानमन्त्री र गृह मन्त्रीलाई बुझाएको थियो   
	प्रशासन स्रोतले सुन्दरपुर उमाविको प्रअ सरुवा विषयमा साहको रुचि पूरा नभएकाले रुष्ट भएर शक्ति प्रदर्शन गरेको बतायो  स्रोतका अनुसार राहदानी परराष्ट्र मन्त्रालयका कारण ढिला भएको र नागरिकतामा विवरण बुझ्न केही समय लाग्ने गरेको हो  प्रशासनलाई गलाउन र स्वार्थ पूरा गर्न विरोध प्रदर्शन गरिएको एक जिल्ला प्रशासनका एक अधिकारीले बताए   
"
