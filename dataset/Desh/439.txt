दोश्रो दिनको बन्दले जनजीवन प्रभावितसिन्डीकेटको माग गर्दै यहाँका व्यवसायीले मंगलवार देखि थालेको धौलागिरी अञ्चल बन्दले बुधवार पनि जनजीवन प्रभावित भएको छ  "
	सिन्डीकेटको माग गर्दै यहाँका व्यवसायीले मंगलवार देखि थालेको धौलागिरी अञ्चल बन्दले बुधवार पनि जनजीवन प्रभावित भएको छ  
	बागलुङको बुर्तिवाङमा खोलिएको व्यवसायिक समितिको खारेजी नभएसम्म यातायात संचालन नगर्ने भन्दै धौलागिरी बस र जीप व्यवसायी समितिले यातायात ठप्प पारेका हुन्  
	अस्वस्थ्य प्रतिष्पर्धा गराउन प्रशासनले गैर व्यवसायीको संस्था बुर्तिवाङ यातायात समिति दर्ता गरेको भन्दै धौलागिरी यातायात व्यवसायी समितिले सार्वजनिक यातायातका साधनहरु चल्न नदिएको समितिका अध्यक्ष कुमार खड्काले बताए  यातायातका साधन नचल्दा लामो तथा छोटो दुरीमा यात्रा गर्ने सयौं यात्रुहरु दुइ दिनदेखि सदरमुकाममा अलपत्र परेका छन्  सोमबार प्रशासनले बुर्तिवाङ यातायात समिति दर्ता गरेको थियो  
	बन्द गर्ने व्यवसायीहरुले भने आफ्नो लगानीको सुरक्षा माग गर्दै यातायात संचालन नगरेको बताएका छन्  प्रशासनले पहल नगरेसम्म हामीले अनिश्चित कालिन बन्द गर्ने निर्णय गरेको खड्काले बताए  संस्था दर्ता ऐन अनुसार प्रकृया पुगेका सबैलाइ दर्ता गर्न मिल्ने भएकोले दर्ता खारेज गर्न नमिल्ने प्रजिअ ख्यामबहादुर थापाले बताएका छन्  
	यसैबीच व्यवसायीले आम उपभोक्ताको हित विपरित काम गरेको भन्दै उपभोक्ता मञ्चले विरोध गरेको छ  व्यवसायीको दादागिरी कायम रहेमा उपभोक्ताहरु सडकमा उत्रन बाध्य हुनेछन् मञ्चका अध्यक्ष शैलेन्द्रकुमार श्रेष्ठले भने जनताको हितमा काम गर्न आउँदा वाधा गर्न खोज्नेलाई खारेज गर्ने प्रावधान राख्नुपर्छ  बन्द जारी रहेमा उपभोक्ता र सर्वसाधारण यात्रुले व्यवसायी विरुद्धमा सडक संघर्ष गर्न समेत पछि नपर्ने चेतावनी श्रेष्ठले दिएका छन् 
"
