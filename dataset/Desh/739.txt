 संविधानले जगायो आशासंविधान जारीपछि तेस्रोलिंगी शिल्पा चौधरीका अपेक्षा बढेका छन् अब उनले आफ्नै नाम र लिंगमा सवारी चालक अनुमतिपत्र पाउने रहर गरेकी छन् "संविधान जारीपछि तेस्रोलिंगी शिल्पा चौधरीका अपेक्षा बढेका छन् अब उनले आफ्नै नाम र लिंगमा सवारी चालक अनुमतिपत्र पाउने रहर गरेकी छन् आजसम्म म बिनालाइसेन्स स्कुटी चलाइरहेकी छु मलाई मेरै लिंग लेखेको लाइसेन्स पाउन मन छ उनले भनिन् नयाँ संविधान हामीजस्ता अल्पसंख्यकका लागि उपहार हो अब नागरिकता लाइसेन्सजस्ता महत्त्वपूर्ण कागजात सजिलै पाइन्छ होला संविधानले पहिलोपटक हामीजस्ता उपेक्षित समुदायमा आशा जगाएको छ

अब अन्य समुदायजस्तै तेस्रोलिंगीको आरक्षण हुने आशा जागेको उनले बताइन् अन्य उपेक्षित उत्पीडित समुदायलाई आरक्षण भएजस्तै हाम्रो कोटा छुट्टिन्छ भन्ने आशा छ उनले भनिन् अब फेरि अधिकारका लागि लडाइँ गर्नु पर्दैन भन्ने आशा छ नयाँ नेपालको संविधानले नयाँ अनुभूति पक्कै दिलाउने छ

अपांगलाई पनि संविधानले त्यत्तिकै आशा जगाइदिएको छ यो मेरो होइन हाम्रो संविधान हो अधिकांश नेपालीका भावना समेटिएका छन् अपांग समाज सुधार केन्द्रका अध्यक्ष हुमाकान्त कँडेलले भने अधिकार मागिरहेका हामीजस्ता फरक क्षमताकाले अब अवसर पाउने छन् अब देशमा स्थिरता हुने र विकासले गति लिनेमा आशावादी छौं

मानव अधिकार रक्षक सञ्जालकी केन्द्रीय सदस्य लक्ष्मी आचार्यले संविधानले लैंगिक समानता कायम गर्न महत्त्वपूर्ण भूमिका खेल्ने बताइन् संविधानले लिंगका आधारमा विभेद हुने हरेक संरचनालाई परिवर्तन गर्ने आशा जागेको उनले बताइन् नयाँ संविधान समानताका लागि महत्त्वपूर्ण दस्ताबेज हुने छ

अब वर्षौंदेखिका विभेद अन्त्य गर्न यो संविधान सफल होस् उनले भनिन् आजसम्मका उपलब्धिलाई बचाउन संविधान कार्यान्वयन गर्नेहरू अझै जिम्मेवार हुने छन् देशमा स्थिरता आउने छ मानव अधिकार रक्षक सञ्जालकी पूर्वजिल्ला अध्यक्ष लालिका पोख्रेलले संविधानले देशमा देखिएका चुनौती सामना गर्ने सामथ्र्य राख्नुपर्ने बताइन् मानव अधिकारको रक्षा गर्दै संविधान कार्यान्वयनमा देखिन थालेका चुनौतीलाई पार गर्न नेताहरू जिम्मेवार हुनुपर्ने आवश्यकता रहेको उनले बताइन् संविधान जारी गर्न त नेताहरू सफल भए तर अब बाँकी चुनौती पार गर्न पनि नेताहरूको एकता कायम हुने आशा छ उनले भनिन् शान्ति स्थापना गर्न यो संविधानले भूमिका खेल्ने आशा छ

मानव अधिकार सञ्जालका अध्यक्ष केशवकुमार शर्माले संविधान जारी भएपछि जनताका अपेक्षा बढेको बताए उपेक्षित उत्पीडित र अल्पसंख्यक नागरिकमा बढी उत्साह थपिएको उनले बताए यी आकांक्षा पूरा गर्न संविधान सफल होस् भन्ने चाहना छ उनले भने वर्षौंदेखि अधिकार नपाएका समुदायले आफ्ना आवाज संविधानमा समेटिएको महसुस गरेका छन् यसको कार्यान्वयन हुनुपर्छ
"
