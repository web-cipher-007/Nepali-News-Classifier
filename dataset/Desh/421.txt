तातोपानी नाका दिनभर तनावग्रस्त"प्रहरीको विरोधमा तातोपानी नाका सोमबार दिनभर तनावग्रस्त रह्यो  स्थानीयको आह्वानमा सीमा क्षेत्रमा यातायात बजार र वैंकसमेत बन्द भएका छन् ""
	प्रहरीको विरोधमा तातोपानी नाका सोमबार दिनभर तनावग्रस्त रह्यो  स्थानीयको आह्वानमा सीमा क्षेत्रमा यातायात बजार र वैंकसमेत बन्द भएका छन्  तातोपानी भन्सारबाट हुने कारोबार प्रभावित भएको छ  
	स्थानीय दोर्जे शेर्पाका अनुसार कानुनको पालना गराउने नाममा सीमा प्रहरी कार्यालयले स्थानीयलाई अनावश्यक दुःख दिएको भन्दै तातोपानी नाका दिनभर बन्द गरिएको हो  स्थानीयले नारा जुलुस गर्दै प्रहरी दमन बन्द गर्नुपर्ने माग राखेका छन्  स्थानीयले आइतबारदेखि अवरोध गरेका थिए   
	उनीहरूले तस्करी नियन्त्रण गर्ने र ट्राफिक नियम पालना गराउने वहानामा प्रहरीका निरीक्षक विश्व कार्कीले स्थानीयको दैनिक जीवनयापनसमेत कठिन बनाएको आरोप लगाएका छन्  विरोध जुलुसमा स्थानीय साना व्यापारी होटल व्यवसायी र क्लबहरु सहभागी भएका थिए  प्रदर्शनकारीले दशकिलो तातोपानी कोदारी र लिपिङ बजारमा बन्द गराएर जुलुस निकालेका थिए  
	यातायात अवरुद्ध हुँदा तातोपानी भन्सारबाट हुने आयात निर्यातका सयौं कन्टेनर बाटैमा अलपत्र परेका छन्  प्रदर्शनकारीले निरीक्षक कार्कीको सरुवाको माग गर्दै सीमा प्रहरी चौकी लार्चा नजिकै कन्टेनर तेस्र्याएर अवरुद्ध पुर्याएका हुन्  जिल्ला प्रहरी कार्यालय सिन्धुपाल्चोकका प्रहरी नायव उपरीक्षक वसन्त लामाले स्थानीयसँग वार्ताको पहल भैरहेको जानकारी दिनुभएको छ  
"
