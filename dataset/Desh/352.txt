फेरी नचल्दा ढुवानी सेवा प्रभावित एक सातादेखि फेरी बन्द भएपछि भोजपुरका लागि ढुवानी सेवा प्रभावित भएको छ  धनकुटा र भोजपुरको सिमावर्ती अरुण नदीमा फेरी बन्द भएपछि सवारी आवागमन बन्द भएको छ  "
	एक सातादेखि फेरी बन्द भएपछि भोजपुरका लागि ढुवानी सेवा प्रभावित भएको छ  धनकुटा र भोजपुरको सिमावर्ती अरुण नदीमा फेरी बन्द भएपछि सवारी आवागमन बन्द भएको छ   
	हिलेभोजपुर सहायक राजमार्गको अरुण नदीमा सवारी आवागमन नहुँदा तराईबाट आयात हुने उपभोग्य सामग्री ढुवानीमा कठिनाइ भएको छ  दैनिक उपभोग्य सामग्री ढुवानी नहुँदा भोजपुर सदरमुकाममा अभाव हुन थालेको छ  भोजपुरमा खाना पकाउने ग्यास चिनी नुन मट्टितेल लगायत दैनिक उपभोग्य सामग्री अभाव भएको व्यापारीहरूले बताएका छन्  एलपी ग्यास पाइन छाडेपछि सदरमुकामबासी वैकल्पिक व्यवस्था गर्न थालेका छन्  पछिल्लो समय यातायातको पहुँच पुगेपछि भोजपुरमा दाउरा कोइलाको दुःखले ग्यास प्रयोग गर्न थालेका उपभोक्ता सहज आपूर्ति नहुँदा कष्टकर जीवन धान्न बाध्य छन्  
	अरुण नदीमा पक्की पुल नहुँदा सडक विभागले फेरीबाट यात्रु तथा सवारी तार्दै आएको छ  कुनैबेला बन्द हडताल फेरी बन्द लगायत समस्याले सहज आपूर्ति नहुदा कठिनाइ हुने गरेको छ  फेरी जीर्ण भएकाले मर्मतसम्भारका लागि एक सातादेखि सेवा बन्द गरिएको सडक विभाग धनकुटाले जनाएको छ  फेरी बन्न अझै एक साता लाग्ने विभागका एक कर्मचारीले बताए  
	फेरी नचलेकोले ढुवानीका सामग्री अरुण पारी लेगुवामा राखिएको भोजपुर बजारस्थित बुद्ध सप्लायर्सका बद्री श्रेष्ठले बताए  उनले लामो समय ढुानी नहुँदा उपभोक्तालाई ग्यास उपलब्ध गराउन नसकेको बताए  
"
