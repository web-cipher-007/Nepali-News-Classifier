ब्रम्हायणी मन्दिरमा बिहानै हजारौँको भीडविजयादशमीको दिन आज भक्तपुर च्यामासिंहस्थित ब्रम्हायणी मन्दिरमा लाग्ने ब्रम्हायणी जात्रामा बिहानैदेखि दर्शनार्थीको भीड लागेको छ  " "" ""विजयादशमीको दिन आज भक्तपुर च्यामासिंहस्थित ब्रम्हायणी मन्दिरमा लाग्ने ब्रम्हायणी जात्रामा बिहानैदेखि दर्शनार्थीको भीड लागेको छ 

नवदुर्गाको शक्तिपीठका रूपमा मानिने ब्रम्हायणी मन्दिरमा नवदुर्गा प्रकट हुने जनविश्वासअनुरुप परम्परादेखि नै आजको दिन यहाँ भव्य मेला लाग्ने गर्दछ 

ब्रम्हायणी मन्दिरमा पूजा गर्न भक्तपुर मध्यपुरथिमि ताथली सुडाल बागेश्वरी चित्तपोल सिपाडोल नङ्खेल गुण्डुलगायत काभ्रे ललितपुर र काठमाडौँदेखिका भक्तजन आउने गर्दछन्  मन्दिरमा जमरा हाँसको फूल हाँस बोका कुखुराको भालेको बलिसमेत दिने गरिन्छ 

गठेमङ्गलका दिन नवदुर्गा मन्दिरमा ल्याएर पालिएको महिषासुर दैत्यको प्रतीक खःमेय् अर्थात् राँगोलाई नवदुर्गा मन्दिरबाट जाँड खुवाई मत्ताएर लखेट्दै ब्रम्हायणी मन्दिर पुर्याएर बध गरेपछि रातिदेखि नै यो मेला सुरु हुने गर्दछ 

बुधबारदेखि व्रत बसेका बिहान  बजेदेखि नै घरदेखि मन्दिरसम्म घस्रिँदै पल्टिँदै र शरीरमा   र  वटा दीप दियो बालेर जाने र पूजा गर्ने प्रचलन छ  यसो गरेमा चिताएको पूरा हुने र पाप नष्ट हुने जनविश्वास रहेको छ 

महिषासुर दैत्यको प्रतीक खःमेय् जात्रा सम्पन्न

विजयादशमीको अवसरमा दशमीको अघिल्लो दिन साँझ मनाइने भक्तपुरको प्रसिद्ध खःमेय् अर्थात् राङ्गो जात्रा गएराति सम्पन्न भएको छ 

धार्मिक एवम् सांस्कृतिक दृष्टिले महत्वपूर्ण मानिने सो जात्रा महिषासुर दैत्यको प्रतीकका रूपमा गठेमङ्गलका दिन खःमेय् अर्थात् राँगोलाई ल्याएर भक्तपुरको नवदुर्गा मन्दिर प्राङ्गणमा बाँधेर राख्ने र सोही राँगोलाई राति बध गरी मनाइने परम्परा रहिआएको छ 

महानवमीको राति नवौदेवी त्रिपुरासुन्दरी प्रकट भई नवदुर्गा भवानी पूर्ण हुने हुँदा परम्परागतरुपमा खःमेय्को बधजात्रा मनाउने प्रचलन रहेको स्थानीयवासीको भनाइ रहेको छ 

तान्त्रिक विधिअनुसार ब्रम्हायणीमा खःमेय् अर्थात् महिषासुर दैत्यको प्रतीक राङ्गोको बध गरिएको हो  बध गरिएको खःमेय् राङ्गोको एक टुक्रा मासु लिन हजारौँ व्यक्तिको भीड लागेको थियो 

सो मासुको टुक्रा प्रसादका रूपमा घरमा लगेर सुकुटी बनाई धूलो पारेर घ्युमा मुछेर धूप बनाई बाल्ने गरिन्छ  लक्ष्मीपूजाका दिन सो धूप बालेमा भूतप्रेत नलाग्ने शत्रुनाश हुने र घरमा लक्ष्मीवास हुने जनविश्वास रहेको छ  रासस
"
