रुकुममा यातायात बन्दले यात्रु अलपत्रतीनदिनदेखि दुई यातायात व्यावसायीबीचको बिबादका कारण यातायात सेवा बन्द भएपछि तिहार मान्न जिल्लामा भित्रिने र बाहिरिने यात्रुहरु अलपत्र परेका छन् "तीनदिनदेखि दुई यातायात व्यावसायीबीचको बिबादका कारण यातायात सेवा बन्द भएपछि तिहार मान्न जिल्लामा भित्रिने र बाहिरिने यात्रुहरु अलपत्र परेका छन् 

रुकुम यातायात प्रालि र सिस्ने हिमाल वस तथा मिनीबस व्यावसायी समितिको बिबादको कारण देखाउदै यातायात व्यावसायी समितिहरुले यातायात सेवा बन्द गरेका हुन  यातायात सेवा बन्द भएका कारण आईतवारदेखि रुकुमबाट बाहिर जाने र रुकुम भित्रिने यात्रुहरु मर्कामा परेका हुन  हिडेर आउन निकै समस्या छ गाडि चल्न सकेका छैनन दाङको तुल्सीपुरमा अलत्रपत्र परेका मुसीकोट नपा  का चन्द्रबहादुर कसीले भने गाडि खुल्नेबारे कुनै टुङ्गो नलागेकाले यात्रुहरु थप समस्यामा छन् 

यातायात सेवा बन्द भएपछि जिल्ला भित्रिने र बाहिरिने यात्रुहरु सल्यानको श्रीनगर कपुरकोटथारमारे लगायतका व्यापारिक केन्द्रहरुमा अलपत्र परेका छन्  गाडि खुल्ने आशमा उनीहरु हिडेर गन्तव्यमा जान नसकेका हुन  यातायात बन्दले विरामीहरु बिशेष कामका लागि बाहिर जानेहरु र तिहार मनाउन जानेहरु अलपत्र परेको नागरिक समाजका अगुवा डानवराज गौतमले बताए  तिहारको मुखमा गाडि बन्द हुँदा यात्रुहरुलाई निकै समस्या छ उनले भने तत्काल यातायात सुचारु गर्न प्रहरी प्रशासनले सहयोग गर्नुपर्छ 

रुकुम यातायात प्रालिले आईतवार मिनीवस हाईस सेवा संचालन गरेपछि सहमतिबेगर यातायात सेवा संचालन गरेको भन्दै सिस्ने हिमाल समितिले यातायात संचालनमा अबरोध गरेपछि दुबै पक्षबिच झडप भएको थियो  झडपपछि यातायात संचालनको वातावरण नभएको भन्दै व्यावसायीहरुले यातायात सेवा बन्द गरेका हुन  नेपाल यातायात व्यवसायी राष्ट्रिय महासंघका अंचल संयोजक भरतनाथ योगीले यातायात सेवा संचालनको वातावरण नभएसम्म यातायात सेवा सुचारु नहुने जानकारी दिए  प्रमुख जिल्ला अधिकारी अन्तरबहादुर सिलवालले यातायात सुचारुका लागि पहल गरिने बताए  


"
