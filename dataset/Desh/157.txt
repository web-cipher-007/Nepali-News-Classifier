"धादिङबेसीमा तनाव प्रहरीद्वारा अश्रु ग्यास र हवाई फायर" प्रहरी जवान दलबहादुर तामाङको आत्महत्या शंकास्पद भएको भन्दै धादिङवेसीका स्थानीय तामाङ समुदायले निष्पक्ष छानबिनको माग राखी सदरमुकाम धादिङवेसीमा प्रदर्शन गरेका छन् "
	प्रहरी जवान दलबहादुर तामाङको आत्महत्या शंकास्पद भएको भन्दै धादिङवेसीका स्थानीय तामाङ समुदायले निष्पक्ष छानबिनको माग राखी सदरमुकाम धादिङवेसीमा प्रदर्शन गरेका छन्  त्यस क्रममा भिडलाई नियन्त्रणमा लिन प्रहरीले हवाई फायर र अश्रुग्यास समेत प्रहार गरेको छ  सोमबार दिउँसो निस्किएको भिड नियन्त्रण गर्ने क्रममा प्रहरीले चार राउण्ड हवाई फायर र अश्रु ग्यास प्रहार गरेको हो  
	धादिङ जिल्लाको झार्लाङ गाविस स्थायी घर भई जिल्ला प्रहरी कार्यालय सिन्धुपाल्चोकमा कार्यरत प्रहरी जवान दलबहादुर तामाङ घर बिदामा आएको बेला पुस  गते राति धादिङ जिल्लाको सदरमुकाम धादिङबेसी स्थित नीलकण्ठ क्याम्पस हाता भित्र डोरीको पासो लगाई आत्महत्या गरेको अवस्थामा भेटिएका थिए  तामाङका आफन्त र सदरकमुकाममा रहेका तामाङ समुदायले भने उक्त आत्महत्या शंकास्पद भएको भन्दै तामाङले प्रयोग गर्ने मोवाइलमा घटना भएको दिनको कल डिटेल हेरेर छानबिन गर्नुपर्ने बताउँदै आएका छन्  छानबिनको माग राखेर परिवारले शव बुझ्न इन्कार गरेका कारण तामाङको शव तीन दिनदेखि धादिङ जिल्ला अस्पतालको शव गृहमा राखिएको छ  
	तामाङ समुदायले दलबहादुरको आत्महत्या शंकास्पद भएको भन्दै छानबिनको माग गर्दै सोमबार दिउँसो  बजे तिरबाट सदरमुकाम धादिङबेसीमा प्रदर्शन गरेका थिए  प्रदर्शनका क्रममा जबरजस्ति बजार बन्द गराउने सवारी साधन सञ्चालनमा अवरोध पुर्याउने जस्ता क्रियाकलाप भएपछि आंफूहरुले जनताको शान्तिसुरक्षाका लागि बल प्रयोग गर्नु परेको धादिङका प्रहरी नायव उपरीक्षक गणेश रेग्मीले बताए  
	यता प्रदर्शनमा रहेका तामाङ समुदायले भने प्रहरी प्रमुख स्वंयले महिला तथा बालबालिकालाई समेत बल प्रयोग गरी ज्यादती गरेको आरोप लगाएका छन्  प्रदर्शनमा रहेका तामाङ समुदाय र प्रहरी बीच पटकपटक झडप भएपछि वजारमा तनाव बढेको थियो  दुई पक्षका बीच बढेको तनावका कारण दिउँसोदेखि धादिङबेसीका सम्पूर्ण बजार बन्द हुनुका साथै यातायात समेत ठप्प हुन पुगेको छ  एकीकृत नेकपा माओवादी राष्ट्रिय प्रजातन्त्र पार्टी राष्ट्रिय जनशक्ती पार्टी लगायतले तामाङ समुदायको प्रदर्शनमा प्रहरीले बल प्रयोग गरेर ज्यादती गरेको भन्दै सदरमुकाममा कोण सभा गरेर घटनाको निष्पक्ष छानबिनको माग गरेका छन् 
"
