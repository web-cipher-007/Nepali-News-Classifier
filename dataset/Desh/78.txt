ठूला दल संघीयता विरोधीः लेखी "आदिवासी जनजाति महासंघका अध्यक्ष राजकुमार लेखीले कांग्रेस एमाले र माओवादी संघीयताविरोधी रहेको आरोप लगाएका छन्  सुनसरीको इटहरीमा पत्रकार सम्मेलनमा बोल्दै उनले भने संघीयताकै कारण ठूला दलले संविधान बनाउन ढिला गरिरहेका छन् ""
	आदिवासी जनजाति महासंघका अध्यक्ष राजकुमार लेखीले कांग्रेस एमाले र माओवादी संघीयताविरोधी रहेको आरोप लगाएका छन्  सुनसरीको इटहरीमा पत्रकार सम्मेलनमा बोल्दै उनले भने संघीयताकै कारण ठूला दलले संविधान बनाउन ढिला गरिरहेका छन्  
	संविधान बनाउन जति ढिला भयो संघीयताको नाराबाट जातीय समूह पछि हट्ने ठानेर ठूला दलले राजनीति गरिरहेको उल्लेख गर्दै उनले संविधान लेखनमा संघीयताबाहेक सबै कुरा मिलिसकेको दाबी पनि गरे  सबै कुरा मिलेका छन् र राष्ट्रपतिकी प्रधानमन्त्री शक्तिशाली  लडाकु समायोजन संख्यालगायत कुरा मिल्छन् पनि उनले भने संघीयताले धेरै विवाद ल्याउने र आफुहरू समाप्त हुने भयले ठूला दल खुलेर आउन सकिरहेका छैनन्  
	आदिवासी जनजाति महासंघ संघीयताप्रति प्रतिबद्ध रहेको र नभए देशमा फेरि द्वन्द्वको सम्भावना रहेको लेखीले बताए  उनले भने ठूला दलहरू संविधान ढिलो गरी बनोस् भन्ने चाहन्छन् तर जेठ  मा संविधान बनेन भने हामी सडकमा उत्रन्छौं  
	सर्वोच्च अदालतले नेपाली नागरिकको आम भावनालाई बुझेर फैसला गरेको उल्लेख गर्दै लेखीले सत्तामा टाँसिइरहन चाहने मधेसवादी दल र ठूला दलले त्यसको विरोध गर्नुको कारण नै सत्ता भएको आरोप लगाए  कानुनी राज्य भएको मुलुकमा सर्वोच्चको फैसलाविरुद्ध सरकार र सदन एक भएर विरोधमा लागेको कतै भेटिन्न उनले भने प्रधानमन्त्री र संविधानसभाका अध्यक्ष आफ्नो पदीय आयु बढाउने सवालमा एक भएको देखियो  
	एक मधेस एक प्रदेश आफूहरूलाई मान्य नभएको लेखीले स्पष्ट पारे  कुनै पनि हालतमा एक मधेस एक प्रदेश हुँदैन उनले भने जातीय जनसंख्याका आधार हेरेर संघीय राज्यको परिकल्पना गर्नुपर्छ  मधेसमा मधेसीमात्र होइन थारू मुस्लिम बाहुन क्षेत्री आदिवासी जनजातिको उल्लेख्य बसोवास छ  
	आफूहरूले राज्यपुनर्सरचना आयोगलाई चाँडै संघीयताको खाका प्रस्तुत गर्ने तयारी गरिरहेको लेखीले जानकारी दिए 
"
