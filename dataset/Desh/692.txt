संविधानपछि नयाँ आशासंविधानसभामा संविधान पारित भएपछि विभिन्न क्षेत्रबाट मिश्रित प्रतिक्रिया आएको छ  संविधान जारी हुने मिति तोकिनु स्वागतयोग्य भएको र अब मुलुकमा स्थायी शान्ति तथा आर्थिक समृद्धि हुने आशा पलाएको विभिन्न क्षेत्रका प्रतिनिधिहरूको प्रतिक्रिया छ "संविधानसभामा संविधान पारित भएपछि विभिन्न क्षेत्रबाट मिश्रित प्रतिक्रिया आएको छ  संविधान जारी हुने मिति तोकिनु स्वागतयोग्य भएको र अब मुलुकमा स्थायी शान्ति तथा आर्थिक समृद्धि हुने आशा पलाएको विभिन्न क्षेत्रका प्रतिनिधिहरूको प्रतिक्रिया छ 

तर कतिपय असन्तुष्ट दल संगठन र समुदायका माग सम्बोधन हुन नसकेको भन्दै उनीहरूले तिनका जायज मागलाई सम्बोधन गरिनुपर्नेमा जोड दिएका छन् 

झापाका अधिकारकर्मी लक्ष्मी निरौला संक्रमणको अवस्थाबाट मुलुकले पार पाएको बताउँछन्  संक्रमणको भूमरीमा परेको देशमा अब पारिलो घाम लागेको छ उनले भने यो पारिलो घाममा बादल मडारिने मौका दिनुहुँदैन 

दमककी इन्दिरा चापागाईँ अब मुलुकमा शान्तिको वातावरण भए विकासको गति अघि बढ्ने आशा गर्छिन्  संविधानबाट हामीलाई धेरै केही अपेक्षा छैन उनले भनिन् तर देशमा अब शान्ति छाओस् सबै नेपालीले गरिखान पाऊन् देश छिटै समृद्ध होओस् 

नेपाल जेसिजका कार्यकारी उपाध्यक्ष प्रकाश अधिकारी लामो प्रतीक्षापछि जारी भएको संविधानबाट जनताले धेरै अपेक्षा गरेको बताउँछन् 

राजनीतिक दलहरूले जनताका अपेक्षा सम्बोधन गर्न र संविधानको संरक्षण गर्न सक्नुपर्छ उनले भने यो संविधानले अधिकांश मुद्दालाई समेटेको भए पनि संविधानसभा बाहिर भएका शक्तिका मागलाई पनि सम्बोधन गरिए संविधानको आयु लामो हुन्छ 

महिला मानव अधिकार रक्षक सञ्जाल झापाकी अध्यक्ष कविता शर्मा विगतको तुलनामा अहिलेको संविधान महिलामैत्री भएको बताउँछिन् 

आमाको नामबाट नागरिकता प्रजनन अधिकारको सुरक्षाजस्ता संविधानको मुख्य उपलब्धि भएको उनले बताइन्  साहित्यकार प्रकाश बुढाथोकीले अहिलेका लागि सबैले संविधानलाई मानेर जानुको विकल्प नभएको बताए  सधैंभरि झगडामा समय बिताउने होइन अब सिर्जनामा लाग्नुपर्छ बुढाथोकीले भने 

तेह्रथुमका शिक्षक भुपाल कार्की आफूहरूले दिएको कतिपय सुझाव नसमेटिए पनि संविधान बनेकामा खुसी छन्  नेपाली जनताको भविष्यसँग जोडिएको संविधान बन्यो यो नै खुसीको कुरा हो उनले भने लामो प्रतीक्षापछि संविधानसभाबाट नयाँ संविधान बनेको छ अब देश विकासमा लाग्नुपर्छ 

तेह्रथुमकै इसिबुकी जमुना कार्कीले संविधान आउनु महत्त्वपूर्ण भएको बताउँदै अब मुलुकमा स्थायी शान्ति हुने आशा व्यक्ति गरिन्  सिरहाको लहानका दलित अधिकारकर्मी उमेश विशुन्के वर्षौंको पर्खाइपछि दलित समुदायका प्रतिनिधिसमेतको सहभागितामा संविधानसभाबाट संविधान जारी हुनु सकारात्मक मान्छन् 

पूर्ण दलितमैत्री संविधान नभए पनि विगतकाभन्दा राम्रो रहेको उनले बताए  जातीय छुवाछूतलाई अमानवीय तथा मानवताविरुद्धको अपराधका रूपमा राखिनु स्वागतयोग्य भएको उनले बताए 

माटोमा श्रम गर्ने दलितहरूको आफैं बस्ने माटो नभएको सन्दर्भमा संविधानमा सबैभन्दा पहिले दलित समुदायका लागि जमिन र आवासको व्यवस्था गर्ने कुरा संविधानमा समेटिएकामा उत्साहित भएको उनी बताउँछन् 

यसैगरी नागरिक समाज सिरहाका राजकुमार राउत कुर्मी  सालदेखि प्रतीक्षारत नेपाली जनताका लागि आफ्ना प्रतिनिधिमार्फत नयाँ संविधान पारित हुनु राम्रो र सकारात्मक रहेको बताउँछन् 

दुई तिहाइको गणितीय हिसाबले मात्र जारी गर्नु केही त्रुटिपूर्णजस्तो देखिएको बताउँदै उनी तराई मधेस थरुहट आदिवासी जनजातिका आन्दोलनको मर्मलाई समेत ध्यानमा राखी उनीहरूको माग समेटिनुपथ्र्यो उनी भन्छन्  अझै पनि असन्तुष्ट स्वरलाई समावेश गरी जायज माग पूरा गर्नतर्फ अग्रसरता हुनुपर्ने उनको जोड छ 

पशुपति आदर्श उच्चमावि लहानका शिक्षक शोभितलाल चौधरी जनआकांक्षाअनुसार संविधान जारी हुनुलाई राम्रो मान्छन्  संविधान सुनिश्चित हुनु राम्रो भए पनि तर सबै नेपाली जनताको भावना समेटिन नसकिनु दुखको कुरा भएको उनले बताए 

तराई मधेसलगायत आदिवासी थारू आदिवासी जनजाति दलित मुस्लिमलगायत पिछडिएका समुदायको आन्दोलनको मर्मलाई आत्मसात् गर्दै तिनका मागलाई सम्बोधन गर्दै समेट्दा झन् उत्तम हुने उनको धारणा छ 

इलामका पुराना राजनीतिज्ञ तोयनाथ भट्टराई नयाँ संविधान पारित भएपछि हर्षित छन्  वीपी कोइरालाको संगत पाएदेखि नै राजनीतिमा होमिएका उनलाई संविधानले देशमा विकासको ढोका खुल्ने अपेक्षा छ 

यो संविधानले सबै प्रकारका विभेद अन्त्य गरेर शान्तिपूर्ण वातावरणमा बाँच्ने र उन्नति प्रगति गर्ने वातावरण मिलोस् उनले भने 

राणा शासनविरुद्धको लडाइँमा सहभागी भएका पासाङ शेर्पालाई पनि संविधान बन्ने खबरले खुसी बनाएको छ  राणाविरुद्धको लडाइँमा वर्षौं सहभागी भएर  सालपछि इलाम भित्रिएका यी योद्धा  दशक पार गरिरहँदा पनि देशको चिन्तामा छन् 

नयाँ संविधानको पक्षमा कांग्रेस एमाले एमाओवादीलगायतका कार्यकर्ता हर्षित देखिन्छन्  बिहीबार साँझ नयाँ संविधानको स्वागत गर्दै तरुण दल वाईसीएल र अनेरास्ववियुले सदरमुकामस्थित चोकबजारमा दीपावली गरेका छन् 

यता नयाँ संविधानले दुई सय  वर्षदेखिको उत्पीडनलाई निरन्तरता दिएको भन्दै लिम्बुवान माग गर्दै आन्दोलनरत भने निराश देखिन्छन्  संविधान आउनु राम्रो कुरा हो संघीय लिम्बुवान पार्टीका अध्यक्ष डम्वर लोरेङदेनले भने नयाँ संविधान जारी हुँदा सबैले दीपावली गर्ने अवस्था हुनुपथ्र्यो तर पुरानै राज्य सत्तालाई निरन्तरता दिने काममात्र भएको छ 

अरुण पूर्वका नौ जिल्लालाई लिम्बुवान राज्य नामकणरणसहित संविधान जारी हुनुपर्ने उनको माग छ  
संखुवासभाका अधिकारकर्मी रुद्रनाथ दाहाल संविधानसभाले गणतन्त्र नेपालको संविधान जारी गर्ने निश्चित हुनु सार्वभौम नेपालीका लागि खुसीको कुरा भएको बताउँछन् 

राष्ट्र राष्ट्रियता र क्षेत्रीय अखण्डता कायम राख्न सम्पूर्ण नेपालीहरूको दायित्व हुन्छ उनले भने जसलाई संविधानको घोषणाले सुनिश्चित र सवल बनाउन निश्चय सहयोग गर्छ  संविधानविरोधी देशीविदेशी तत्त्व सल्बलाइरहेको अवस्थामा र संविधान निर्माणको अनिश्चिततालाई चिर्दै संविधान जारी हुनु नेपालका लागि ऐतिहासिक राजनीतिक उपलब्धि भएको उनको भनाइ छ 

संखुवासभा सदरमुकाम खाँदबारीकी मन्जिला पौडेल नमिलेका केही कुरा भए असन्तुष्ट पक्षहरूले पछि पनि संशोधन प्रक्रियाबाट ती कुराहरूको व्यवस्था गर्न सक्ने लचिलोपना संविधानमा रहेकाले यसतर्फ ध्यान दिनुपर्ने बताइन्  संविधान जारी हुनु स्वागतयोग्य भए पनि असन्तुष्ट बनेका समुदायको भावना समेट्दा राम्रो हुने उनको भनाइ छ 

लीलाबल्लभ घिमिरे चेतन अधिकारी चन्द्र कार्की भरत जर्घामगर बिप्लव भट्टराई र दीपेन्द्र शाक्य

 

"
