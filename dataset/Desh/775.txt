नाकाबन्दीविरूद्ध काठमाडौंमा प्रदर्शनभारतले नेपालमा लगाएको अघोषित नाकाबन्दीविरूद्ध काठमाडौंमा सोमबार पनि प्रदर्शन भएका छन् "भारतले नेपालमा लगाएको अघोषित नाकाबन्दीविरूद्ध काठमाडौंमा सोमबार पनि प्रदर्शन भएका छन् 

कोटेश्वर व्यवसायी संघले प्रदर्शन गर्दै भारतको हस्तक्षेप अन्तर्राष्ट्रिय मान्यता विपरीत भएको जनाएको छ  संघले भारतको नाकाबन्दीविरुद्ध नाराबाजी गर्यो 

यसैगरी भारतले नेपालमा लगाएको अघोषित नाकाबन्दीविरूद्ध यहाँका विद्यार्थी संगठनहरू सोमबार भारतीय दुतावास अघि गएर विरोध गरेका छन्  संयुक्त विद्यार्थी आन्दोलनमा सबै दलका विद्यार्थी संगठनहरूले सहभागिता जनाएका थिए 

उनीहरूले भारतीय सरकार नाका खोल हाम्रो सार्वभौमिकता किमार्थ खोसिन दिने छैनौं जस्ता नारा लगाएका थिए 

अनेरास्वयूकी विदेश विभाग प्रमुख अमृता बरालले भारतको हस्तक्षेप अन्तर्राष्ट्रिय मान्यता विपरित गलत भएको बताइन्  एक वर्षअघि परेको स्कुटर दुर्घटनामा पनि वाया खुट्टामा चोट लागेपछि उनी वैशाखी टेक्न बाध्य छिन्  उहि वैशाखी नै टेकेर उनी उनी  बजेको घाममा पनि दुतावास अघि हिडेर आइन् आफ्नो देशविरूद्ध भएको नाकाबन्दीको विरोध गर्न  
 
भारतले आन्तरिक हस्तक्षेप गर्न हुदैन र यो नाकाबन्दीको कुनै अर्थ पनि छैन उनले भनिन्  उनले यो समस्या राजनीतिक र कुटनीति हिसाबमा सल्टाउनु पर्ने बताइन्  कार्यक्रममा अनेरास्वयु क्रान्तिकारी वैद्य का अध्यक्ष रत्न ढकाल अनेरास्वयु क्रान्तिकारी एमाओवादी का अध्यक्ष रमेश मल्ल र एमाले अनेरास्वयुका अध्यक्ष किशोर विक्रम मल्लले भारतीय हस्तक्षेपविरूद्ध विरोध जनाएका थिए 
"
