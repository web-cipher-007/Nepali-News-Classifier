मधेश हेर्न छुट्टै विभाग कांग्रेस नेतृ सुजाता कोइरालाले मधेशलाई हेर्न पार्टीले छुट्टै विभाग बनाउने तैयारी गरेको बताएकी छन्  "
	कांग्रेस नेतृ सुजाता कोइरालाले मधेशलाई हेर्न पार्टीले छुट्टै विभाग बनाउने तैयारी गरेको बताएकी छन्  
	बुधवार वीरगन्जमा आयोजित पत्रकार सम्मेलनमा बोल्दै केन्द्रीय सदस्य कोइरालाले मधेशको समस्या समाधानका निम्ति यथाशिघ्र मधेश विभाग गठन गरिने जानकारी दिइन  मापदण्ड पूरा गररे जति संख्यामा पनि मधेशी राष्ट्रिय सेनामा समावेश हुनुपर्ने उनले धारणा व्यक्त गरिन्  
	उनले समूहगत प्रवेश कांग्रेसलाई मान्य नभएको बताइन  शिविरमा रहेका लडाकु समायोजन र पुनःस्थापनमा माओवादीले फेरी आलटाल गरेकोमा उनले शंका व्यक्ति गरिन्  माओवादीले पटक पटक जनतालाई धोखा दिएकाले लडाकु समायोजनामा भएको ढिलाईले फेरी शंका उब्जेको छ उनले भनिन्  
	शान्ति प्रक्रिया र संविधान निर्माणमा माओवादीकै कारण ढिलाई भएको आरोप लगाउदै नेतृ कोइरालाले माओवादीले मुलुकलाई अनिर्णयको बन्दी बनाएको बताइन्  उक्त अवसरमा उनले बाबुराम भट्टराई नेतृत्वको सरकारलाई मुलुकको इतिहासकै भ्रष्ट सरकारको संज्ञा दिइन्  राज्यको हरेक निकायमा भ्रष्टचार मौलाएको छ उनले भनिन् यो इतिहासकै भ्रष्ट सरकार हो  राष्ट्रलाई असफल तुल्याउन षड्यन्त्र भएको उनले बताइन् 
"
