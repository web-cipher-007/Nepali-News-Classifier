पेशागत संघ संगठनपनि आन्दोलनमासंयुक्त लोकतान्त्रिक मधेसी मोर्चाले गरेको बन्दमा जिल्लास्थित पेशागत संघ संगठनले ऐक्यबद्धता जनाएर आन्दोलनमा उत्रेका छन् "संयुक्त लोकतान्त्रिक मधेसी मोर्चाले गरेको बन्दमा जिल्लास्थित पेशागत संघ संगठनले ऐक्यबद्धता जनाएर आन्दोलनमा उत्रेका छन्  
प्राध्यापक संघ इकाइ सूर्य नारायण सत्य नारायण मोरबैता यादव बहुमुखी क्याम्पस सिरहाका प्राध्यापकहरुले मोर्चाको आन्दोलनप्रति ऐक्यबद्धता जनाएर सोमवार जिल्ला सदरमुकाममा मौन जुलुस प्रदर्शन गरेको छ  सिरहा क्याम्पसबाट शुरु भएको मौन जुलुस नगर परिक्रमा गरेर क्याम्पस गेट चौकमा कोण सभामा परिणत भएको थियो  कोण सभामा प्राध्यापक संघ इकाइका सभापति कपिलदेव यादवले संबिधान सभाबाट जारि हुने संबिधानमा संघीय संरचनामा मधेसलाई टुक्रयाउन नमिल्ने बताए  उनले मधेसीले अधिकार प्राप्तीका लागि गरेको आन्दोलनमा सरकारले दमन गरिरहेकोमा खेद प्रकट गरे  
यस्तै सिरहा नगर उद्योग बाणिज्य संघ सिरहा नेपाल शिक्षक यूनीय शिक्षक मञ्च फोरमलगायतका शिक्षकहरुको पेशागत संगठनले समेत मोर्चाको आन्दोलनप्रति ऐक्यबद्धता जनाएर आन्दोलनमा उत्रेका छन्  उनीहरुले जिल्ला सदरमुकाममा सोमवार छुट्टाछुट्टु जुलुस प्रदर्शन गरेका छन्  यस्तै जिल्लाका बुद्धिजीवीहरुले समेत मौन जुलुस प्रदर्शन गरे  
उद्योग बाणिज्य संघ सिरहाका अध्यक्ष संजय महोठले संबिधान सभामार्फत जारि हुने संबिधानमा मधेसलाई टुक्रयाएर बिभिन्न प्रदेशमा बाडने षडयन्त्रलाई विफल पार्न आफू ब्यापारीहरुले आन्दोलनमा ऐक्यबद्धता जनाएको बताए 


"
