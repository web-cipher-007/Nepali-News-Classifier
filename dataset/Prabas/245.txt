"नाऊ किनारामा आएको छ मिलेर जाऊ" दक्षिणी छिमेकीको नेपालनीतिमा महत्त्वपूर्ण प्रभाव पार्ने ठानिएका एक शीर्ष भारतीय नेताले शान्ति र संविधानका दुई प्रमुख कार्यभार पूरा गर्न नसके नेपालको लोकतान्त्रिक भविष्यका साथै द्विपक्षीय सम्बन्धसमेत प्रभावित हुने टिप्पणी गरेका छन्  "
	दक्षिणी छिमेकीको नेपालनीतिमा महत्त्वपूर्ण प्रभाव पार्ने ठानिएका एक शीर्ष भारतीय नेताले शान्ति र संविधानका दुई प्रमुख कार्यभार पूरा गर्न नसके नेपालको लोकतान्त्रिक भविष्यका साथै द्विपक्षीय सम्बन्धसमेत प्रभावित हुने टिप्पणी गरेका छन्   
	अहिले नाऊ किनारामा आएको छ  यस्तो अवस्थामा मन्त्रालयको बाँडफाँड ठूलो सवाल होइन  लोकतान्त्रिक संविधान बनोस् शान्ति आओस् भन्ने कुरा प्राथमिक हुन् दिल्लीस्थित आफ्नै निवासमा सोमबार राति कुरा गर्दै जनता दल युनाइटेडका अध्यक्ष शरद यादवले भने   
	उनले जेठ  भित्र शान्ति प्रक्रिया र संविधान लेखन पूरा नहुने परिस्थितिको आफूले कल्पनासमेत गर्न नचाहेको बताउँदै त्यस्तो अवस्था आए अन्धकारमय अध्याय सुरु हुने चिन्ता व्यक्त गरे  डार्क च्याप्टर सुरु हुन दिनु हुँदैन  शान्ति र संविधान पूरा गर्न जनताले मत दिएका हुन् यादवले भने त्यसैले अहिलेको अवधि नेपालको भविष्यका लागि असाध्यै महत्त्वपूर्ण छ साथै नेपाल र भारतका जनता द्विपक्षीय सम्बन्ध र लोकतन्त्रको भविष्यमा पनि यसले अर्थ राख्छ  
	यादवले अहिले भारतभित्रका शक्तिहरूबीच नेपाल मामिलालाई लिएर एक मत रहेको पनि सञ्चारकर्मीलाई सुनाए  सरकारसहित सबै भारतीय दल नेपालमा तोकिएकै समयभित्र संविधान र शान्ति पूरा होस् त्यसपछि चुनाव होस् भन्नेमा एक ठाउँमा छन् विपक्षी गठबन्धन नेसनल डेमोक्रेटिक एलायन्स एनडीए का संयोजकसमेत रहेका यादवले भने  विपक्षी नेता भए पनि विदेश मामिलामा सरकारले उनीहरूसँग संवाद तथा परामर्श गर्ने र सल्लाह लिने परिपाटी भारतमा छ   
	माओवादी र भारतीय संस्थापनबीचको सम्बन्धबारे सोधिएको प्रश्नमा यादवले भारतले सबै दलप्रति समदृष्टि अपनाउनुपर्ने धारणा राखे  माओवादी र नयाँदिल्लीबीच सम्बन्ध चिसिएपछि करिब एक वर्षयता अघोषित रूपमा यादवले सम्बन्ध सुधारको प्रयास तीव्र पारेका थिए   
	नेपालमा कसको नेतृत्वमा वा कुन पार्टीको सरकार बन्छ भन्ने कुरा भारतको चासोको विषय होइन  संसद्का सबै शक्तिलाई विश्वासमा लिनुपर्छ भन्ने मेरो धारणा हो उनले भने   
	फरक प्रसंगमा उनले नेपालद्वारा राजदूतका रूपमा प्रस्तावित राम कार्कीको एगि्रमो स्वीकृतिमा देखिएको समस्या समाधान गर्न आफू लागिपरेको बताए  जुन सरकार नेपालमा छ त्यसले निर्णय गरेर प्रस्ताव गरेको विषयलाई हामीले मानेर चल्नुपर्छ  यो एगि्रमो स्वीकृतिमा ढिलाइ ठीक भएन भनेर मैले भारत सरकारका साथीहरूलाई भनिसकेको छु यादवले सुनाए 
"
