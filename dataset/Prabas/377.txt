भारतमा आज राष्ट्रपति निर्वाचनभारतमा नयाँ राष्ट्रपति चयन गर्न बिहीबार निर्वाचन हुँदै छ  राष्ट्रिय र प्रान्तीय राजधानीहरूमा हुने उक्त निर्वाचनका लागि सुरक्षा लगायतका सबै तयारी पूरा भइसकेको भारतीय अधिकारीहरूले बताएका छन्  "
	भारतमा नयाँ राष्ट्रपति चयन गर्न बिहीबार निर्वाचन हुँदै छ  राष्ट्रिय र प्रान्तीय राजधानीहरूमा हुने उक्त निर्वाचनका लागि सुरक्षा लगायतका सबै तयारी पूरा भइसकेको भारतीय अधिकारीहरूले बताएका छन्   
	भारतको उक्त सर्वोच्च पदका लागि सत्तारूढ कंग्रेस पार्टीका वरिष्ठ नेता प्रणव मुखर्जी र पूर्व सभामुख पीए सांग्मा चुनावी मैदानमा छन्  अधिकांश दलको समर्थन पाएका मुखर्जी राष्ट्रपति चुनिने निश्चितप्राय छ  सत्तारूढ गठबन्धन युनाइटेड प्रोग्रेसिभ एलायन्स् यूपीएको अप्ठ्यारो घटक तृणमूल कंग्रेसले पनि अन्तिम समयमा आएर मुखर्जीलाई समर्थन दिने घोषणा गरेपछि कंग्रेस हौसिएको छ  कंग्रेससहित यूपीएका सबै गठवन्धनकारी घटकका अतिरिक्त बाहिरबाट सरकारलाई समर्थन गरिरहेका र विपक्षमा रहेका केही दलले समेत मुखर्जीलाई साथ दिने सार्वजनिक गरिसकेका छन्  समाजवादी पार्टी बहुजन समाज पार्टी केही वाम दल जनता दल युनाइटेड र शिव सेना जस्ता घटकले मुखर्जीको पक्षमा मतदान गर्ने बताएका छन्  यस हिसाबले इलेक्टोरेल कलेजको करिब  प्रतिशत मत मुखर्जीर्ले प्राप्त गर्ने निश्चित छ  मनोनीतबाहेकका सबै केन्द्रीय सांसद र राज्यहरूका विधायक इलेक्टोरेल कलेजमा मतदाता रहने व्यवस्था छ   
	अर्का प्रत्याशी सांग्मालाई भने प्रमुख विपक्षी दल भारतीय जनता पार्टी जयललिताको एआईडीएमके शिरोमणि अकाली दल बिजु जनता दल लगायतका घटकहरूले समर्थन गरेका छन्  यो समर्थनलाई हेर्दा सांग्माले पाउने मत करिब  प्रतिशतको हाराहारीमा रहनेछ   
	राष्ट्रपति चयनका लागि बिहीबार निर्वाचन भए पनि मतगणना भने आइतबार मात्रै हुनेछ  आइतबारै साँझ मतपरिणाम पनि आउने अपेक्षा गरिएको छ  हालकी राष्ट्रपति प्रतिभादेवी सिंह पाटिलको अवधि आउँदो मंगलबार सकिने भएकाले नयाँ राष्ट्रपतिले बुधबारदेखि मात्रै रायसिना हिलमा आफ्नो काम सुरु गर्नेछन्   औं राष्ट्रपतिका रूपमा रायसिना हिल पुग्ने व्यक्तिका लागि राष्ट्रपति पदको गरिमामय छवि पुनःस्थापना गर्ने चुनौती छ   
	
"
