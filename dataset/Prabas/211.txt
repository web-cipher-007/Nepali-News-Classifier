नेपालमा जारी प्रक्रियाबारे बान भन्छन् भारतीय भूमिका अहम्आफ्नो तीनदिने भारत भ्रमणको दोस्रो दिन राष्ट्रसंघका महासचिव बान कि मुनले नेपालमा हाल जारी राजनीतिक प्रक्रियालाई सफलतापूर्वक टुंग्याउन नयाँदिल्लीको भूमिका अहम् हुने बताएका हुन्  "
	राष्ट्रसंघका महासचिव बान कि मुनले नेपालमा हाल जारी राजनीतिक प्रक्रियालाई सफलतापूर्वक टुंग्याउन नयाँदिल्लीको भूमिका अहम् हुने बताएका हुन्  आफ्नो तीनदिने भारत भ्रमणको दोस्रो दिन शुक्रबार उच्च भारतीय नेताहरूसँग भेटका क्रममा महासचिव बानले त्यस्तो धारणा राखेको अधिकारीहरूले बताएका छन्  प्रधानमन्त्री मनमोहन सिंह सत्तारूढ गठबन्धन युनाइटेड प्रोगेसिभ एलायन्स अध्यक्ष सोनिया गान्धी विदेशमन्त्री एसएम कृष्णालगायतसँग भेटेका बानले नेपालमा भारतले निर्वाह गरिरहेको भूमिकाको प्रशंसा पनि गरे   
	नेपालमा खेलेको भूमिकाका लागि महासचिव बानले भारतलाई धन्यवाद दिनुभयो भारतीय विदेश मन्त्रालयका प्रवक्ता सइद अक्रबुद्धिनले कान्तिपुरसँग भने लोकतन्त्र र स्थायी शान्तितर्फ नेपालको संक्रमणमा भारतको भूमिका महत्त्वपूर्ण हुने उहाँको भनाइ थियो  शान्ति प्रक्रियामा सक्रिय सहभागी रहेको राष्ट्रसंघीय मिसन अनमिन फर्किएपछि सानो टोलीमात्रै नेपालमा भएको उल्लेख गर्दै बानले त्यस्तो परिस्थितिमा भारतको भूमिकाको झन् उपयोगिता रहेको धारणा पनि राखे   
	जवाफमा विदेशमन्त्री एसएम कृष्णाले नेपाल र भारतबीच अत्यन्तै गहिरो सम्बन्ध रहेको उल्लेख गर्दै नेपाली प्रक्रियालाई सफल बनाउन सक्दो सहयोग प्रयास गरिरहेको बताएको अक्रबुद्धिनले जनाए   
	यसैगरी बानले नेपालसम्बन्धी मामिलामा प्रधानमन्त्री सिंहसँग पनि कुराकानी गरेका थिए   
	सिरिया श्रीलंका पाकिस्तान म्यान्मारसहित नेपालसँग सम्बन्धित मामिलामा सिंहसँग आफूले छलफल गरेको बान स्वयंले सञ्चारकर्मीहरूलाई बताए  नेपालको परिस्थितिबारे छलफल गरेको बताइए पनि कुन विषयमा छलफल भयो भन्ने तत्काल प्रस्ट हुन सकेको छैन   
	स्थगन नभएको भए लगभग यसै साताको आसपास महासचिव बान नेपाल पनि पुग्ने कार्यक्रम थियो  लुम्बिनी अन्तर्राष्ट्रिय सम्मेलनमा माओवादी अध्यक्ष पुष्पकमल दाहालसँगै उनी सहभागी हुने विषयलाई नेपालभित्रै एउटा समूहले विवादमा ल्याएपछि तत्काल त्यहाँ जान उपयुक्त नहुने निष्कर्षमा उनको कार्यालय पुग्यो  र उनको भ्रमण योजनामा भारत र म्यान्मारमात्रै परे  त्यसैअनुसार हाल भारतमा रहेका बान यो भ्रमणलगत्तै म्यान्मार पुग्ने छन्  
	 
	
"
