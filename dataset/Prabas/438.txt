मुलुकको जिम्मेवारी जनजातिको काँधमाआदिवासी जनजाति संयुक्त सघर्ष समितिका संयोजक पर्शुराम तामाङले अब मुलुकको राज्यसत्ता सम्हाल्ने जिम्मेवारी जनजातिको काँधमा आएको बताएका छन् "
	आदिवासी जनजाति संयुक्त सघर्ष समितिका संयोजक पर्शुराम तामाङले अब मुलुकको राज्यसत्ता सम्हाल्ने जिम्मेवारी जनजातिको काँधमा आएको बताएका छन्  जनजातिका पक्षमा भएका सम्झौता बारम्बार तोडिएकाले आफ्ना हकअधिकारका लागि सिंगो मुलुकलाई नै नेतृत्व गर्नेगरी परिवर्तनको जिम्मा लिनुपर्ने अवस्था सिर्जना भएको उनको जिकिर थियो   औं विश्व आदिवासी दिवसका अवसरमा आइतबार आयोजित समारोहमा सहभागी हुन हङकङ आएका उनले यस्तो भनाइ राखेका हुन्  नवीन सोच र जोशका साथ नयाँ शक्तिको उदय भएको छ भेलालाई सम्बोधन गर्दै उनले भने यसबाट मात्रै उत्पीडितहरूको मुक्ति सम्भव छ  अब निर्माण हुने नयाँ राजनीतिक शक्तिले नै बहुसंख्यक जनताको मर्म बुझी मुलुकलाई रुपान्तरण गर्ने उनको दाबी थियो  मुसाहरूको नेता मुसालाई नै बनाए मात्र मुसाको संरक्षण हुनसक्छ इतिहास समेत साक्षी रहेको तर्क पेश गर्दै उनले व्यङ्ग्यात्मक शैलीमा भने बिरालोलाई नेता बनाइयो भने मुसाको समेत सर्वनाश हुन्छ  जनजातिहरूको नेतृत्वमा बन्ने नयाँ राजनीतिक शक्तिले नै अब नयाँ संविधान बनाएर परिर्वतन ल्याउँछ उनले थपे   
	नेपाली आदिवासी जनजाति महासंघ हङकङद्वारा याउ मा तेइस्थित हेनरी जी लियोङ हलमा आयोजित समारोहमा उनले संघीयता पक्षधरहरूको एउटै शक्ति कसरी निर्माण गर्ने भन्नेबारे छिट्टै सर्वपक्षीय सम्मेलन हुने समेत खुलासा गरे  पहिचानसहितको संघीयताका पक्षमा माओवादी र मधेशवादी दल समेत रहेकाले सबैलाई एकैठाउँमा ल्याई मोर्चाबन्दी गरे संविधान बन्ने उनको दाबी थियो  अब बाहिर बसेर राजनीति हेर्ने होइन हामी मगन्ते होइनौं आक्रोशित देखिएका उनले भने भिक्षा होइन अब अधिकार माग्ने हो  जनजाति मधेसी र दलितसमेत गरी  प्रतिशत जनता आफ्ना पक्षमा रहेको बताउँदै उनले सबै एकजुट हुन सके अबको चुनावमा दुई तिहाई मत आउने दाबी गरे  
	पहिचान अग्राधिकार र आत्मनिर्णयको अधिकारसहितको संविधान बन्ने सुनिश्चितता भए संविधानसभा पुनःस्थापना गरेर संसदको चुनावमा जान सकिने उनको तर्क थियो  यसो हुन नसके राज्यलाई निकाश दिने अर्को पनि विकल्प रहेको बताउँदै उनले भने सबै पक्ष सम्मिलित सर्वपक्षीय सम्मेलन बोलाई सहमति गरेर चुनावमा जानुपर्छ  राज्यले जनताको जनादेश अनुसार काम गर्नुपर्ने बताउँदै उनले स्वायत्तता माग्दा विखण्डन आउँछ भन्नु हास्यास्पद बताए  यो अधिकार हो कसैको दया मायाले दिने कुरा होइन उनले थपे  
	आदिवासीहरूले व्यक्तिगत मात्र होइन सामुहिक अधिकार नै पाउने छन् भनी सयुंक्त राष्ट्र संघको अन्तर्राष्ट्रिय कानुनमै स्पष्ट किटान भएको बताउँदै उनले यो उपलब्धिलाई राज्यले उपहास गर्नु दुःख लाग्दो कुरा भएको सुनाए  विश्व इतिहासमै पहिलोपटक आदिवासीहरूले यस्तो अधिकार पाएका हुन् राज्यले समेत हस्ताक्षर गरी यो सबै कार्यान्वयन गर्छु भनी प्रतिबद्धता व्यक्त गरेको बताउँदै उनले भने तर पनि अन्तर्राष्ट्रिय कानुनले गरेको मानवअधिकार सुनिश्चितालाई राज्यले उपहास गरेको छ  हाम्रो लडाई यसैमा हो कमसेकम अन्तर्राष्ट्रिय कानुनले मान्यता दिएको कुरालाई राज्यले स्वीकारोस उनले थपे 
"
