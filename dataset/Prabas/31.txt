पश्चगामी सोच नै बाधक महरानेकपा माओवादी पार्टीका बिदेश बिभाग प्रमुख कृष्णबहादुर महराले शान्ति र संबिधानको बाधक माओबादी पार्टी नभई अन्य राजनीतिक दलहरुको पश्चगामी सोच रहेको बताएका छन्  "
	

	नेकपा माओवादी पार्टीका बिदेश बिभाग प्रमुख कृष्णबहादुर महराले शान्ति र संबिधानको बाधक माओबादी पार्टी नभई अन्य राजनीतिक दलहरुको पश्चगामी सोच रहेको बताएका छन्  उनले अग्रगामी सोचको आधारमा बन्न लागेको संबिधान लेखिनु पर्ने बताए |

	सोमबार सोलमा पार्टी प्रवास संगठन नेपाली जनअधिकार मन्च दक्षिण कोरियाको दोस्रो अधिबेशन लाई सम्बोधन गर्दै नेता महराले सो कुरा बताएका हुन् | महराले नेपाली राजनीतक परिबर्तन अझै संस्थागत हुन नसकेको औल्याउदै पुरानो संसदीय ढर्राले नेपाललाई गति दिन नसक्ने पनि ढोकुवा गरेका थिए | माओबादी पुन जंगल जाँदैन द्वन्द ब्याबस्थपन गर्न लाग्दा बिपक्षी दलहरुले जनसत्ता र जनयुद्ध उल्ट्याएको सरकारलाई आरोप लगाएका छन् भन्दै शान्ति प्रक्रियामा माओवादी ईमान्दार रहे पनि एजेण्डाहरुमा भने नझुक्ने पनि नेता महराले बताए |

	एनआरएन कोरियाले पनि सोमबार साँझ सोल जोंगाकस्थित दुर्गा रेस्टुरेन्टमा भेटघाट कार्यक्रम आयोजना गरि नेता महरालाई कोरियामा रहेका नेपालीहरुको समसामयीकस्थिति बारे अवगत गराइएको थियो | विभिन्न बक्ताहरुको प्रश्नको जवाफ दिदै महराले देशमा रेमिटेन्स भित्र्याउने प्रक्रियालाई ब्याबस्थित गर्न र बिदेशी लगानीलाई प्रोत्साहनका लागि सुरक्षाको बातावरण बनाउन आफूले सकेसम्म भूमिका निर्बाह गर्ने पनि बताए |"
