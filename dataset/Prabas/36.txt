जोगले भयो मुन्द्रेसँग भेटसहरका रैथाने चिनियाँहरू नयाँ वर्षको उमंगमा उर्लिरहेका बेला हङकङेली नेपालीहरूको लामै लर्को चुन वान टाउन हलतर्फ सोझएिको थियो  "
	सहरका रैथाने चिनियाँहरू नयाँ वर्षको उमंगमा उर्लिरहेका बेला हङकङेली नेपालीहरूको लामै लर्को चुन वान टाउन हलतर्फ सोझएिको थियो  आठौं लालीगुराँस साँझमा निम्त्याइएका नेपथ्य र  
	द एज ब्यान्ड हास्य अभिनेता जितु नेपाल मुन्द्रे लगायतका प्रस्तुतिले करिब तीन घन्टा माहौल  
	मजाले गर्मायो  
	दुई वर्षअघि मात्र नेपथ्यले हङकङमा आफूलाई प्रत्यक्ष सुनाएको थियो  तर यो लोकरक ब्यान्डलाई सुन्ने रहर बुधबार साँझ पनि उस्तै देखियो  उद्घोषकसमेत रहेका जितुले जब समूहलाई स्टेजमा बोलाए परर ताली र सुईसुई सिठीले हलै गुन्जियो  वाद्यवादक पहिले नै तयार थिए  सुन्दर शान्त नेपाल छापिएको टिसर्ट पहिरिएका त्यो ब्यान्डका गायक अमृत गुरुङ देब्रे कुनाबाट स्टेजमा छिर्नासाथ अघिल्तिर राखिएको माइक समाते र सुरु भइहाले छेक्यो छेक्यो देउराली डाँडा हुस्सु र कुइरोले  
	नेपथ्यको वर्षौं पुरानो यो गीतमा समेत नयाँ र पुराना पुस्ता सरोबरी झुमे  पहिलो गीत सकिएको मात्र के थियो गायकले तुरुन्तै अर्को प्रक्षेपण गरे आज भोलि के भयो के  
	भयो  अनि बल्ल उनले दोहोरो संवाद थाले नमस्ते सन्चै हुनुहुन्छ  तपाईंहरू सबैलाई चिनियाँ नयाँ वर्षको शुभकामना  श्रोताहरूले पनि उत्तिकै जोसिलो पारामा अभिवादन फर्काए  त्यसपछि लगालग उनले जीवन हो घामछायाँ उडायो रेलैले  
	लगायत सुनाए  
	अमृतका अधिकांश गीतमा सँगै भाका नहाल्ने विरलै देखिए  सात समुद्रपारि पनि आपनो यतिबिघ्न क्रेज देख्दा नेपथ्य नफुर्किने कुरै थिएन  अमृतले घँाटी चिस्याउँदासम्म ब्यान्ड मेम्बरहरूले आआपना वाद्यवादनमा औंला दौडाउन सुरु गरिसकेका थिए  गायकले समेत उत्तिकै जोसिलो पाराले गलो खोले मै नाचें छमछमी  आखाँबाट उछिट्टँिदै गरेको चस्मा माथि सुर्काउँदै उनी पनि गीतको लयसँगै फनफनी नाचे  यतिन्जेल श्रोताहरू मज्जाले तातिसकेका  
	थिए  गायकले पनि यसको भेउ पाइसकेका थिए  नाच्नुस् तर कुर्सी भाँच्न पाइँदैन है यस्तो सर्त तेस्र्याउँदै उनी सुरु भए जोगले हुन्छ भेट मायाले हुन्छ सम्झना  उनको यो गोरखाली लोकभाकामा के पाका के जवान सबै जुरुकजुरुक उचालिए  समयले नेटो काटिसकेको थियो श्रोताहरूका वाहवाहीबाट निकै हौसिएका अमृतले  
	जादँाजँादै देशप्रेमले ओतप्रोत रातो र चन्द्र सूर्य जंगी निसान हाम्रो गाएर फेरि एकपटक सबैलाई बुरुकबुरुक उफारे  अनि लामो सुरिलो हाल्दै बोले जहाँ रहे पनि आपनो राष्ट्र र भाषालाई माया गरिदिनुस् है  कन्र्सटमा द एज ब्यान्डले समेत टिनएजरहरूको मन जित्यो  ब्यान्डले प्रयास मेरो प्रयास मेरो आँसु जिउनलाई गाह्रो भो लगायत गीत गाएर आठ डिग्रीको चिसोमा पनि ठिटाठिटीलाई सक्दो ततायो   
	उक्त कन्र्सटमा गायन मात्र थिएन  बेलाबेला प्रस्तुत हुने ठटयौलीले समेत माहौल थप मनोरञ्जनात्मक बनाउन राम्रै सघायो  कन्सर्टको उद्घोषक हास्यकलाकार भएपछि यसको  
	अपेक्षा हुने नै भयो  नामले भन्दा उपनामले चिनिएका जितु आठौं हङकङ भ्रमणमा समेत उत्तिकै खरो दरिए  समसामयिक विषय समेटिएको व्यंग्यात्मक प्रस्तुति कौन बनेगा प्रधानमन्त्री लगायत उनका व्यंग्य र ठटयौलीले नाचगान र ताली गुन्जिइरहने हलमा धेरैपटक हाँसोको फोहरा छुटयो  
	कन्र्सटमा भारतीय नृत्य प्रतियोगिता झलक दिखला जा र डान्स इन्डिया डान्स मा सहभागी नेपाली मूलका प्रतियोगीहरू पनि थिए  तिनका रापिला नृत्यले युवाका के कुरा पाकाहरूका रौंसमेत ठडिएका थिए 
"
