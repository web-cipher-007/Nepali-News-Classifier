नेपाली साहित्यको ऊर्वरभूमि बन्दै हङकङफेसन र ग्ल्यामरका लागि कहलिएको हङकङ नेपाली साहित्यको समेत ऊर्वरभूमि बन्दै गएको धेरैलाई पत्तो नहुन सक्छ  फुर्सदमा गरिने साहित्य सिर्जना बेफुर्सदीका बसमा कहाँ यस्तो पनि लाग्दो हो कतिपयलाई "
	फेसन र ग्ल्यामरका लागि कहलिएको हङकङ नेपाली साहित्यको समेत ऊर्वरभूमि बन्दै गएको धेरैलाई पत्तो नहुन सक्छ  फुर्सदमा गरिने साहित्य सिर्जना बेफुर्सदीका बसमा कहाँ यस्तो पनि लाग्दो हो कतिपयलाई  तर खाने मुखलाई जुँगाले छेक्दैन भन्ने चल्तीको उखानलाई हङकङेली साहित्यप्रेमीहरूले थप बल पुर्याएका छन्  सात समुद्रपारिको यो थलोमा साँघुरो घेराभित्र समेत यिनले नेपाली साहित्यलाई मन लगाएर डोर्याएका छन्  विगत एक दसकमा यहाँबाट विभिन्न विधाका चार दर्जन बढी कृतिहरू प्रकाशित भइसकेको बताउँछन् नेपाली साहित्य प्रतिष्ठान हङकङका अध्यक्ष टंक साम्बाहाम्फे  भिन्न स्वादका विषयवस्तु र शैली हामी प्रवासी लेखकका विशेषता हुन् स्थानीय स्तरमा राम्रा कविको परिचय बनाएका साम्बाहाम्फेले भने लेखनकै लागि भनेर फुर्सद निकाल्न यहाँ निकै गाह्रो छ तर साहित्यप्रेमीहरूले समय चोरेरै भए पनि जाँगर चलाएका छन्   
	हङकङमा नेपाली भाषा साहित्यको श्रीवृद्धिका लागि गठन भएको नेपाली प्रतिष्ठानले हालै कविता गोष्ठी सहित औं वाषिर्कोत्सव मनाएको छ  साहित्यप्रेमीहरूलाई अभिभावकत्वका साथै खुलामञ्च प्रदान गर्ने हेतु यसको गठन भएको हो  स्थानीय स्रष्टाहरूलाई साहित्यिक गतिविधिमा अल्झिाइराखेर सिर्जनाका लागि प्रेरित गर्ने प्रतिष्ठान मातहत दस पुस्तक समेत प्रकाशन भएका छन्  यिनमा कथा कविता उपन्यास गीत वैचारिक चिन्तन संग्रह लगायत छन्  बुद्ध चेम्जोङको कथा संग्रह रूपकी रानी रूपा प्रतिष्ठानको पछिल्लो प्रकाशन हो  त्यसो त व्यक्तिगत तथा स्थानीय संघसंस्थाका पहलमा प्रकाशन भएका कृतिहरू पनि मनग्य छन्  यसैमध्येको कुण्ठित मनका चित्कारहरू चन्द्र मादेन आन्छन् को हालै प्रकाशित कविता संग्रह हो  प्रवासमै बसे पनि स्वदेशी माटोको गन्ध कहाँ बिर्सन सकिँदो रहेछ र अधिकांश देशप्रेमको भाव झल्कने करिब पाँच सय कविता कोरिसकेको बताउने मादेनले भने नेपाली भाषा साहित्यलाई माया गर्नु बाहेक हाम्रो कुनै स्वार्थ छैन  स्वदेश छँदै छिटपुट कविता लेख्ने डीबी पालुङ्वालाई भने यही आएपछि साहित्यमा रस पसेको रहेछ  वास्तवमा मलाई गाउँठाउँ र घरपरिवारको सम्झनाले यसप्रति रुचि जगायो आफ्नो शब्दमा गीति एल्बम आलाप सार्वजनिक गरिसकेका उनले भने आफ्ना भावना साहित्यका माध्यमबाट पोख्दा मन हल्का हुँदो रहेछ  पालुङ्वाले कविता संग्रह प्रकाशनको तया गरिरहेको समेत सुनाए  
	कालान्तरमा आफ्नो पहिचान नामेट हुने हो कि भन्ने विश्वभरका प्रवासी नेपाली स्रष्टाहरूका साझा पिरलोले यहाँकालाई पनि उत्तिकै गाँजेको रहेछ  प्रज्ञा प्रतिष्ठानले डायस्पोरा नेपाली साहित्य अध्ययन केन्द्र छिट्टै गठन गरोस् भन्ने यिनको माग छ  सिर्जना जहाँसुकैबाट भएको होस् मूलधारसँग नजोडिए नेपाली साहित्य अधुरो हुन्छ स्वदेश बाहिर लेखिने साहित्य समेत नेपाल र नेपालीकै लागि भएको भावना पोख्दै अध्यक्ष सम्बाहाम्फेले भने सम्बन्धित निकायले प्रवासी स्रष्टाहरूबारे खोजीनीति ग यिनका कृति संरक्षणको व्यवस्था मिलाउनुपर्छ  विदेशमा भारतको दार्जिलिङपछि हङकङ नै नेपाली साहित्यको र्ऊवरभूमि भएको समेत उनको दाबी थियो  हामीले साहित्य सिर्जनाबाट कुनै आर्थिक लाभको अपेक्षा गरेका छैनौं त्यो अवस्था पनि छैन कविता संग्रह युद्धभित्र उभिएका बुद्धहरू प्रकाशित गरेका साम्बाहाम्फेले भने यसप्रतिको झुकाव र प्राप्त हुने आत्मसन्तुष्टिका कारण तानिएका छौं   
	यो चिनियाँ भूमिमा नेपाली साहित्यले विस्तारै जरो गाडेदै छ  यहाँबाट प्रकाशित हुने स्थानीय पत्रिका र वेबसाइट समेत यिनका भावना पाठकसम्म पुर्याउने गतिलो माध्यम बनेका छन्  साहित्यिक गुण र लेखकीय शैलीमा प्रकाशित सबै कृति उम्दा नरहे पनि अनेकन जटिलताका बाबजुद नेपाली भाषाप्रति यिनका लगाव प्रशंसायोग्य रहेको स्थानीय एभरेस्ट साप्ताहिकका सम्पादक किसन राई बताउँछन्  त्यसो त हङकङ बेलायतको उपनिवेश रहेकै बेला बि्रटिस गोर्खाली सेनाका साहित्यप्रेमीहरूले पर्वते नामको पत्रिका प्रकाशित गरेर यसको बीउ रोपिसकेका थिए  स्वदेशबाट बेलामौकामा हुने चर्चित कवि तथा साहित्यकारहरूको आगमनले पनि यिनमा जोस भदिने गरेका छन्  कहलिएका कवि तथा साहित्यकार सरुभक्त श्रेष्ठ प्रकट पँगेनी र तीर्थ श्रेष्ठ लगायत स्रष्टाहरूले गरेका कविता वाचन यहाँ प्रवेश शुल्क तिरेरै सुनिएका छन्  बेलायती सेनाको पहिलो पुस्ताबाट हामीमा आएको जिम्मेवा अबको नयाँ पिँढीसम्म जोड्न निकै चुनौती देखेका छौं कवि साम्बाहाम्फेले भने बेलैमा ध्यान नपुर्याए यो प्रवासी भूमिमा नेपाली भाषा र साहित्यप्रतिको श्रद्धा घट्दै जाने हो कि भन्ने डर छ   
"
