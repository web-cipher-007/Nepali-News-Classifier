अमेरिकामा थकाली पर्व तोरन्ल्हा"जता पुगे पनि कला संस्कृति र पर्वलाई कहाँ छाड्न सकिन्थ्यो र  त्यसैले त अमेरिकामा पहिलो पल्ट तोरन्ल्हा पर्व मनाउन देशको विभिन्न कुनामा रहेका थकालीहरु जम्मा भए अमेरिकाको राजधानी डिसी नजिकै बाल्टिमोर शहरमा  ""
	 

	जता पुगे पनि कला संस्कृति र पर्वलाई कहाँ छाड्न सकिन्थ्यो र  त्यसैले त अमेरिकामा पहिलो पल्ट तोरन्ल्हा पर्व मनाउन देशको विभिन्न कुनामा रहेका थकालीहरु जम्मा भए अमेरिकाको राजधानी डिसी नजिकै बाल्टिमोर शहरमा  

	हिमालपारी मुस्ताङका थकाल्नीहरुको परम्प्रागत पहिरन नाँकोन चोलो टेखी गलामा हरियो तिलहरी अनि सुन तथा मुगाका झपक्का मालामा सजिएका सहभागीहरुले नेपालकै झल्को दिएका थिए  पुरुषहरु पनि थकाली दौरा सुरुवाल इष्टकोट र पाल्पाली ढाका टोपीमा ठाँटिएका थिए  

	कार्यक्रमका प्रमुख अतिथि अमेरिकाका लागि नेपाली राजदुत डा शंकर शर्माले नेपालमा थकाली जाति सम्पन्नमा पर्ने भन्दै काठमाडौंको दरबारमार्गमा जस्तै थकाली खाना संसारभर पुगोस भनेर शुभकामना दिए  

	नेपालमा थकाली खानाका निकै पारख गरिए पनि थकाली शेरचन भट्टचन तुलाचन गौचन को यो पर्वबारे कमै चर्चा हुने गर्छ  तर आफ्नो पर्व मनाउन सयौ किलोमिटर टाढाबाट थकालीहरु जम्मा भएका थिए  विदेशमा रहेर नेपाली संस्कृति र पर्यटन प्रवर्धन गरेको भन्दै थकाली समाज अमेरिकालाई दुतावासको तर्फबाट राजदुत शर्माले प्रदान गरेको प्रशंसापत्र बयोबृद्ध थकाली गोविन्द शेरचनले पढेर सुनाएका थिए  पेन्सिलभानियाबाट आएका चार्टर्ड एकाउन्टेन्ट भिमप्रकाश भट्टचनले तोरन्ल्हाका बारेमा जानकारी दिएका थिएभने अबैतनिक महाबाणिज्य दुत प्रेमराजा महतले कार्यक्रममा शुभकामना दिए  

	सात बर्षीय बालिका शान्तिमाया शेरचनले गाएको नेपाली राष्ट्रिय गीतबाट शुरु भएको कार्यक्रममा ओम तुलाचनले धन्यवाद ज्ञापन गरेका थिए  अमेरिकाको सबैभन्दा जेठो संस्था अमेरिका नेपाल सोसाइटीका पूर्व अध्यक्ष खेम भट्टचनले कार्यक्रम सञ्चालन गरेका थिए  
"
