पापी मायासँगै उध्रेको चोली देशभक्तिपूर्ण गीत जहाँ छन् बुद्धका आँखा गाउँदै प्रमोद खरेल र इन्दिरा जोशी स्टेज उक्लिएपछि मात्रै दर्शकश्रोता अलि शान्त देखिए "
	देशभक्तिपूर्ण गीत जहाँ छन् बुद्धका आँखा गाउँदै प्रमोद खरेल र इन्दिरा जोशी स्टेज उक्लिएपछि मात्रै दर्शकश्रोता अलि शान्त देखिए  
	त्यसअघि अलअरबी स्पोर्टस् क्लबको माहौल निकै उत्तेजित बन्दै गएको थियो  मा सञ्चालिका कला सुब्बा र कलाकारको तालमेल मिल्दै गएपछि इद धमाका को रंग जम्दै गयो  गायिका मल्लिका कार्कीले धानको बाला देखि मुसुमुसु हाँसिदेऊ सानु सुनाउँदा श्रोतादीर्घा तात्न सुरु भइसकेको थियो  गायक धिरज राईले तिमी रुँदा एक्लै हुँदा सोइ ढोले सोइ र लुकीलुकी आँखा तिमी मा श्रोताहरूले स्वर मिलाए   
	अनि पालो आयो नाचको  कलाले बिनिता बरालको नाम उद्घोष गरेपछि श्रोतादीर्घा मानौं उचालियो  उनकै आउँदो फिल्म फुलस्टप को तिमी मान या नमान गीतमा उनको नाच चल्दा साइसाइ सुइसुइ भएको भयै भयो  त्यसमाथि विनीताको आई लभ यू उद्घोषले तन्नेरीहरूलाई बहकिने बहाना दिइहाल्यो  डान्सर साजन सिंह जो डान्स इन्डिया डान्स डीआईडी  का टपटेन हुन् फिल्मी गीत दिल को तुम से प्यार हुआ मा बिबोइङ देखाए  उनी नेपाली नै रहेछन् तर पञ्जाबमा जन्मिएकाले नेपाली बोल्न त्यति जान्दा रहेनछन्   
	अब स्टेजमा देखिए कमेडियन सीताराम कट्टेल धुर्मुस  एमाले नेता केपी ओलीको क्यारिकेचरमार्फत उनले नेतालाई उडाए भने दर्शकश्रोताहरूलाई पेट मिच्न बाध्य बनाए  खड्काजी का तुक्का जोडेर पनि रमाइलो बाँडे   
	डीआईडी  मा दोस्रा भएका नेपाली मूलका असमेली प्रदीप गुरुङले फिल्मी गीत इस्क भी किया रे दर्द भी दिया रे मा आकर्षक नाच देखाए  डीआईडीकी अर्की सहभागी भावना पुरोहितले चिकनी चमेली मा आइटम डान्स गर्दा दर्शकश्रोताले धमाका मच्चिएको अनुभव गरे   
	उसले जति माया तिमीलाई मैले पनि दिन्थें होला भनेपछि प्रमोद गुनासिए डुबायो पापी मायाले  सदाबहार मुस्किल छ पोखरामा सुन्न पाउँदा दर्शकश्रोताहरू उफ्री पाफ्री गरे   
	नव नायिका रिया श्रेष्ठले पनि पारा चाहिं ल्याएकी थिइन् है  देखाइदिन्छु सबै कुरा पैसा तिरेपछि गीतमा नाचेकी उनले चालले भन्दा बढी पहिरनले तानेकी थिइन्  सपरिवार आएकाहरूले उनको ड्रेसअप देखेर आँखा अन्तै मोडेका थिए  त्यसमा सिक्वेन्स मिलाउन जस्तै गरी स्टेज सम्हालिन् इन्दिराले  उध्रेको चोली छ है भन्दै बारुले कम्मर मर्काएकी गायिकाले माछी मार न है दाइ हो को रिमिक्ससँगै सानु माया भन्छन् मा बेली डान्स देखाउन भ्याइन्   
	दुईदिने कन्सर्टको दोस्रो दिन धुर्मुस र उनकी बाहुनी सुन्तली कुञ्जना घिमिरे ले प्रहसनै गरे  अन्य कलाकारले नाचगान दोहोर्याए   
	कुमार रेग्मीको अयोजना तथा लक्ष्मण खतिवडाको व्यवस्थापनमा भएको कन्सर्ट उद्घाटनमा यहाँस्थित राजदूत मायाकुमारी शर्माले नेपाली कला र संस्कृतिलाई विदेशी सामु चिनाएकामा खुसी जनाएकी थिइन्  
"
