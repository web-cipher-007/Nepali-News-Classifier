"नेपालका दुई मन्त्री भारतका एक"भारतसँगको जलस्रोत मन्त्रीस्तरीय वार्तामा नेपालबाट दुई जना मन्त्री एकैपटक सहभागी भएपछि कूटनीतिक वृत्तमा गम्भीर प्रश्न उब्जिएका छन् "
	भारतसँगको जलस्रोत मन्त्रीस्तरीय वार्तामा नेपालबाट दुई जना मन्त्री एकैपटक सहभागी भएपछि कूटनीतिक वृत्तमा गम्भीर प्रश्न उब्जिएका छन्  कूटनीतिक क्षेत्रका ज्ञाताहरूले नेपालको त्यस्तो कदमलाई हास्यास्पद बताउँदै त्यसले अन्तर्राष्ट्रिय जगत्मा मुलुकको कद होचो बनाएको टिप्पणी गरेका छन्  सरकारले भने भिन्नाभिन्नै मन्त्रालयसँग सम्बन्धित विषय बैठकमा रहेको भन्दै दुवै मन्त्री सहभागी हुने निर्णयको औचित्य पुष्टि गर्न खोजेको छ  
	बुधबार नयाँदिल्लीमा बसेको नेपाल र भारतका जलस्रोतमन्त्रीहरूको संयुक्त आयोगको पहिलो बैठकमा नेपालबाट दुई जना क्याबिनेटस्तरका मन्त्री सहभागी थिए भने भारतबाट एक जना मात्रै  ऊर्जामन्त्री पोस्टबहादुर बोगटी तथा सिँचाइमन्त्री महेन्द्रप्रसाद यादवसहितको नेपाली टोलीले बैठकमा भाग लिएको थियो  जलस्रोतमन्त्री पवनकुमार वंशलले नेतृत्व गरेको भारतीय टोलीमा जलस्रोत राज्यमन्त्री भिन्सेन्ट एच पाला र बिहारका जलस्रोतमन्त्री विजयकुमार चौधरीसहितका अधिकारीहरू थिए  
	मेरो सक्रिय कूटनीतिक जीवनमा विदेशमा हुने मन्त्रीस्तरीय वार्ताहरूमा नेपालबाट दुईदुई जना मन्त्री एकैपटक गएको थाहा पाएको छैन परराष्ट्र मन्त्रालयका पूर्वशिष्टाचार महापाल गोपालबहादुर थापाले काठमाडौंबाट टेलिफोनमा भने  
	ठूलै ब्रेकथ्रु हुने बैठक राष्ट्रसंघीय महासभा वा स्टेट भिजिटबाहेकको अवस्थामा क्याबिनेटस्तरका दुवै मन्त्री एकैचोटि एउटै बैठकमा सहभागी हुन जानु सरासर नमिल्ने विषय हो  यो हास्यास्पद छ उनले भने  त्यसबारे सोध्दा सिँचाइमन्त्री महेन्द्रप्रसाद यादवले जलस्रोत मन्त्रालय टुक्रिएपछि बनेका अलग दुई मन्त्रालयसँग सम्बन्धित विषय बैठकमा उठेकाले आफूहरू  ऊर्जामन्त्री बोगटीसहित दुवै जनाले बैठकमा भाग लिएको बताए  
	ऊर्जा र सिँचाइ मन्त्रालयसँग सम्बन्धित विषयहरू बैठकमा रहेकाले ऊर्जामन्त्रीसहित मैले पनि भाग लिनुपरेको हो यादवले भने  बोगटीले पनि यादवको जस्तै प्रस्टीकरण दिँदै उक्त विषयलाई धेरै विवादित नबनाउन सुझाव दिए  यसअघि दुवै मन्त्रीबीच नेपाली टोलीको नेतृत्व कसले गर्ने भन्ने विवाद भएको समाचार आएका थिए  हामी दुवै जना क्याबिनेटस्तरको मन्त्री भए पनि मन्त्रिपरिषद्मा बोगटीजी मभन्दा माथिल्लो तहमा हुनुहुन्छ  त्यसैले उहाँको नेतृत्वमा आउन कुनै समस्या भएन यादवले भने  
	बैठकमा सहभागी नेपाली अधिकारीहरूले दुवै जना मन्त्री भए पनि उनीहरूको मन्त्रालयसँग सम्बन्धित विषय अलग भएकाले वार्तामा कुनै कठिनाइ नआएको दाबी गरे  
	ऊर्जा र सिँचाइ मन्त्रालयसँग सम्बन्धित विषयहरू भिन्नाभिन्नै रहेकाले सम्बन्धित मन्त्री र मन्त्रालयका अधिकारीहरूले आआफैं डिल गरे  वार्तामा कुनै असामाञ्जस्यता आएन एक अधिकारीले भने  
	टोलीमा सहभागी अर्का नेपाली अधिकारीले भने अलग विषयहरू उठ्ने भए पनि मन्त्रीस्तरीय वार्ता भएकाले कुनै एक मन्त्रीलाई म्यान्डेट दिएर पठाउनु उपयुक्त हुने धारणा राखे  कि त ऊर्जामन्त्री कि सिँचाइमन्त्री मात्रै आएको भए उपयुक्त हुने थियो  अलग विषयहरू उठ्ने भए पनि मन्त्री नै आउनुपर्छ भन्ने थिएन ती अधिकारीले भने दुवै मन्त्रालयका सचिवसहितका उच्च अधिकारी पनि टोलीमा थिए  
	दुवै मन्त्रालयमा राज्यमन्त्री पनि भएकाले कुनै एक जनालाई पठाएको भए राम्रो हुने उनको धारणा थियो   
	 
	 
	 
	 
	
"
