हङकङमा जनजाति महाबाणिज्यदूत मागनेपाल आदिवासी जनजाति महासंघ हङकङले महाबाणिज्यदूत महेशप्रसाद दाहालको नियुक्ती खारेज गरी जनजाति मुलकै पठाउन माग गरेको छ  य"
	नेपाल आदिवासी जनजाति महासंघ हङकङले महाबाणिज्यदूत महेशप्रसाद दाहालको नियुक्ती खारेज गरी जनजाति मुलकै पठाउन माग गरेको छ  

	यसअघिका विनोदकुमार उपाध्यायले उमेर हदबन्दीका कारण अवकाश पाएपछि बाबुराम भट्टराई सरकारले दाहाललाई नयाँ महाबाणिज्यदूत नियुक्त गरेको हो  भिसा प्रक्रियामै रहेकाले उनले कार्यभार भने सम्हालिसकेका छैनन्  यसअघि समेत तत्कालिन प्रधानमन्त्री माधव कुमार नेपालले परराष्ट्र मन्त्रालयको सिफारिस बेवास्ता गर्दै प्राविधिक क्षेत्रका सहोदर भाई उपाध्यायलाई महाबाणिज्यदूतमा नियुक्त गरेका थिए   
	यतिबेला सघर्ष समिति नै खडा गरी आन्दोलनमा रहेको महासंघले दाहालको नियुक्तीका विरोधमा तीनपटक दूतावास भवन परिसरमा धर्ना दिइसकेको छ  आन्दोलनको अर्को चरण अन्र्तगत विरोध र्यालीको आयोजना गरिने सोमबार आयोजित पत्रकार सम्मेलनमा जानकारी गराइयो  
	परम्परागत बाजागाजा र जातिय पहिरनसहित आगामी आइतबार काउलुन पार्कबाट दूतावास भवनसम्म निस्कने र्याली शान्तिपूर्ण हुने समेत जनाइएको छ  हङकङमा जनजातिहरूको बाहुल्यता रहेकाले उसै अनुरुपको महाबाणिज्यदूत नियुक्त हुनुपर्ने महासंघले धेरै अघिदेखि माग राख्दै आएको छ  
	गैरजनजाति प्रशासक जनजातिप्रति सकारात्मक हुन नसकेको समेत यिनको आरोप छ  सरकारले आश्वासन दिएर पनि बारम्बारको आग्रह लत्याइएकाले अन्तर्राष्ट्रिय समुहको ध्यानाआकर्षण गराउँनै बाध्य भएर र्यालीको आयोजना गर्ने निर्णय गरिएको महासंघका अध्यक्ष एमबी थापामगरले बताए  
	जनजातिका मागलाई बेवास्ता गरी दाहाललाई नै पठाइए सामाजिक बहिष्कारमै उत्रने समेत संघले चेतावनी दिएको छ  यद्यपि विरोध कुनै व्यक्ति विशेष भन्दा पनि सरकारको रवैयाप्रति लक्षित रहेको समेत महासंघले स्पष्ट पार्यो   
	
"
