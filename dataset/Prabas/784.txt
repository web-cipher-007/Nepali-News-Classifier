 यसरी चुनिँदै छ चिनियाँ नेतृत्वचीनले दस वर्षपछि नयाँ नेतृत्व घोषणा गर्दैछ  तर विश्वकै दोस्रो ठूलो अर्थतन्त्र भएको मुलुकको नेतृत्व परिवर्तन प्रक्रियाबारे भने अधिकांश बेखबर छन्  "
	चीनले दस वर्षपछि नयाँ नेतृत्व घोषणा गर्दैछ  तर विश्वकै दोस्रो ठूलो अर्थतन्त्र भएको मुलुकको नेतृत्व परिवर्तन प्रक्रियाबारे भने अधिकांश बेखबर छन्   
	विश्वभरका सञ्चारमाध्यमले महिनौंदेखि सी जिनपिङलाई भावी राष्ट्रपतिका रूपमा चिनाइरहे पनि चीनले अहिलेसम्म यसबारे आधिकारिक धारणा सार्वजनिक गरेको छैन  बेइजिङमा जारी नेसनल पिपुल्स कंग्रेस एनपीसी को बैठकले वर्तमान राष्ट्रपति हु जिन्ताओ र प्रधानमन्त्री वेन जियाबाओलाई प्रतिस्थापन गर्ने पक्का छ   
	चिनियाँ कम्युनिस्ट पार्टी सीपीसी को महासचिव नै केन्द्रीय सैन्य आयोग अध्यक्ष तथा राष्ट्रपति हुने सामान्य प्रचलन हो  तर सन्  को संविधानले राष्ट्रपति चुन्ने र हटाउने अधिकार एनपीसीलाई दिएको छ  यो राज्य सञ्चालनका लागि संस्थागत नीति नियम बनाउने सबैभन्दा प्रभावशाली तथा अधिकारसम्पन्न निकाय हो  एनपीसीको  औं अधिवेशनको पहिलो वाषिर्क सम्मेलन मार्च  देखि बेइजिङमा सुरु भएको हो  बैठकले यसपटक नेतृत्व परिवर्तनको घोषणा गर्नेछ  करिब दुई साता चल्ने बैठकमा  प्रान्त  स्वायत्त क्षेत्र  नगरपालिका  विशेष प्रशासनिक क्षेत्र र सेनाबाट चुनिएका गरी करिब तीन हजार प्रतिनिधि सहभागी छन्  
	चिनियाँ कम्युनिस्ट पार्टीको  औं राष्ट्रिय कंग्रेसद्वारा महासचिवमा नियुक्त सीलाई नै एनपीसीले राष्ट्रपति चुन्ने पक्का भए पनि एनपीसीका बहुमत सदस्यले यिनलाई प्रस्ताव गर्नुपर्ने संवैधानिक प्रावधान छ   
	कतिको टिप्पणी छ आखिर एक्ला प्रतिस्पर्धीलाई मतदान गर्नु वा नगर्नुको के नै अर्थ रह्यो र  एकदलीय शासनमा पनि प्रजातान्त्रिक पद्धतिअनुसार नेतृत्व छनोट गर्ने दाबी गर्दै आएको चीनले विश्वलाई देखाउन यस्तो माध्यम रोजेको विश्लेषकहरूको ठहर छ  संविधानमा एनपीसीभित्र नेतृत्वका लागि प्रतिस्पर्धा गर्न र असहमति जाहेर गर्न पाउने अधिकार खुला छ  तर पार्टी नीति उल्लंघन गर्ने आँट विरलैले गर्छन्   
	एनपीसीमा  प्रतिशत चिनियाँ कम्युनिस्ट पार्टीका सदस्य रहने व्यवस्था छ  यसलाई अधिकारसम्पन्न छुट्टै निकायका रूपमा व्याख्या गरिए पनि पार्टीकै मार्ग निर्देशनअनुरूप चल्ने भएकाले फरक निर्णय आउने सम्भावना रहँदैन  प्रधानमन्त्री उपराष्ट्रपति उपप्रधानमन्त्री सर्वोच्च न्यायालयका प्रमुखलगायत राज्य सञ्चालनको महत्त्वपूर्ण भूमिकामा रहने व्यक्तिहरूको छनोटसमेत एनपीसीले नै गर्छ  तर नेतृत्वमा रहनेहरूका सूची पार्टीद्वारा पहिले नै तय भइसकेकाले यस सवालमा एनपीसी बैठक औपचारिकतामा मात्र सीमित रहन्छ  पश्चिमा सञ्चारमाध्यमले एनपीसीलाई रबर स्ट्याम्प संसद् को संज्ञा दिँदै आएका छन्  
	चिनियाँ राजनीतिक ढाँचामा सबैभन्दा माथि पार्टी त्यसपछि सेना र सरकार रहन्छ  पार्टी महासचिव केन्द्रीय सैन्य आयोगका अध्यक्ष तथा राष्ट्र प्रमुखसमेत हुन्छन्  यिनैका मातहत राज्य परिषद् रहन्छ  तर सरकारको दैनिक कार्य सञ्चालनको जिम्मेवारी भने प्रधानमन्त्रीको हुन्छ  राज्यशक्तिको नेतृत्व अलगअलग व्यक्तिमा विभाजित हुँदा शक्ति टकराब हुन सक्ने सम्भावनाप्रति चीनले निकै सजकता अपनाएको विश्लेषकहरूको टिप्पणी छ   
"
