लन्डनमा सुनिए चौधरीविरलै साहित्यिक जमघट हुने लन्डनस्थित नेपाली दूतावास भवन खचाखच छ  सधैं कुटनीतिमा चासो दिने राजदूत सुरेशचन्द्र चालिसे श्रीमतीको साथमा प्रमुख अतिथी छन्  कार्यक्रम संयोजन र सभापतित्व गरिरहेकी छिन् नर्स बविता लामा  "
	मेघा तिमी मेरो सपनाहरुको सुन्दर विहानी बनेर आयौ 
	मेरो सृजनाको सुन्दर कल्पना बनेर आयौ 
	तिमी पहिले मेरो जीवनको केवल एउटा छन्द थियौ 
	आज मेरो जीवनका आंखाको सिंगो काव्य हौ 
	पहिलो तिमी एउटा हर्ष थियौ अब चम्किलो भाग्य हौ 
	विरलै साहित्यिक जमघट हुने लन्डनस्थित नेपाली दूतावास भवन खचाखच छ  सधैं कुटनीतिमा चासो दिने राजदूत सुरेशचन्द्र चालिसे श्रीमतीको साथमा प्रमुख अतिथी छन्  कार्यक्रम संयोजन र सभापतित्व गरिरहेकी छिन् नर्स बविता लामा   
	भिन्न माहोल भिन्न अतिथी र भिन्न दर्शक श्रोताको माझमा सर्जक वसन्तकुमार चौधरी आफ्ना कविता सुनाइरहेका छन् 
	यो रात किन निर्वस्त्र छ 
	तिमी मेरो अंकमा व्याप्त भई अटाएकी छौ 
	तिमी एक टुक्रा नरम आकाश हौ तिम्रो अधर फुल हो 
	तर तिमी कहिल्यै नमेटिने प्यास हौ 
	मेरो मुटु तिमी धड्क्याउंछौ 
	भन म तिमीलाई मन भनुं कि मीत भनुं 
	 
	तालीको निरन्तर गडगडाहटबीच वसन्त गुञ्जन्छन्  
	जीवनभरि चोट दियौ अब सुम्सुम्याइदेऊ 
	थोरै भएपनि माया खन्याइदेऊ 
	यो मुटु तिमीलाई सम्झि धड्किन लायक बनाइदेऊ 
	छोटो लन्डन बसाइका क्रममा उद्योगपति चौधरी आफ्नो पछिल्लो कविता संग्रह मेघा का केही थान र नयां कविता लिएर झुल्किए  कार्यक्रमको खास उद्देश्य उनका नेपाली एवं हिन्दी कविताहरुको संग्रह मेघा को विद्युतीय संस्करण इ बुक विमोचन गर्ने थियो  राजदूत चालिसेले इ बुक विमोचन गरिसकेपछि चौधरीले जीवन दर्शन माया पिरती र राष्ट्रिय भावनाले ओतप्रोत करिब दर्जन कविता सुनाए  मिसन टु हेल्प च्यारिटीले संयोजन गरेको उक्त कार्यक्रममा बीबीसी नेपाली सेवाका सुमन खरेलले व्यापारिक घरानामा जन्मिएर पनि चौधरीले वाल्यकालमा धेरै संघर्ष गरेको उल्लेख गरे  मलाई हेक्का भएसम्म सानोमा उहांले कपडा बेच्ने र भुईं पुछ्ने काम समेत गर्नुभयो खरेलले अर्को प्रसंग जोडे स्कुल पढ्दा खाजा खर्च वापत पाउने  पैसाबाट जोगाएर सिनेमा हेर्न जानुले पनि उहांमा सानैदेखिको कलाकारिता र साहित्य मोह झल्कन्छ  लाराले सञ्चालन गरेको कार्यक्रममा एनआरएनए यूके अध्यक्ष कुल आचार्यले चौधरीको व्यापारिक तथा साहित्यिक सफलताको चर्चा गरे भने मिसन टु हेल्पका सल्लाहकार शिवजी श्रेष्ठले स्वागत मन्तव्य दिए   
	नेपलिज नर्सिङ एसोसिएसन यूकेको नयां वर्ष सांस्कृतिक कार्यक्रममा विशिष्ठ अतिथीका रुपमा सहभागी हुन लन्डन आएका चौधरीलाई नेपाली साहित्य विकास परिषद यूकेले समेत विशेष सम्मान गर्यो   
	चौधरीका यसअघि मेरो डायरीका पानाहरु कविता संग्रह बजारमा आइसकेको छ  शान्ति लुकाऊं कहां  गीतको चर्चासंगै सर्जकका रुपमा परिचित उनका  भन्दा बढि गीत रेकर्ड भइसकेका छन्  माया बल्झेछ तिम्रै नाममा रिफ्लेक्शन अफ लभ वन्ली लभ गरी चारवटा गीति एल्बम सार्वजनिक गरिसकेका चौधरीको पांचौ एल्बम लभ फर एभर प्रकाशनको संघारमा छ  यसबाहेक उनका समसामयिक लेखहरुको संगालो संवाद र राष्ट्रियता नदुखोस् नामक दुई कृति समेत प्रकाशित छन्   
	
"
