नेपालका निकट मित्र बन्दै छन् भारतका राष्ट्रपतिनेपालको धरातलीय यथार्थका जानकारका रूपमा दर्साइने गरिएका वरिष्ठ भारतीय नेता प्रणव मुखर्जी भारतको नयाँ राष्ट्रपति चुनिने पक्कापक्की जस्तै छ  "
	नेपालको धरातलीय यथार्थका जानकारका रूपमा दर्साइने गरिएका वरिष्ठ भारतीय नेता प्रणव मुखर्जी भारतको नयाँ राष्ट्रपति चुनिने पक्कापक्की जस्तै छ  त्यसको औपचारिकताका लागि मतदानको दिन जुलाई  कुर्नुपर्ने भए पनि मुखर्जीको पक्षमा प्राप्त दलीय समर्थन हेर्दा उनी निर्वाचित हुने स्पष्ट चित्र अहिल्यै देख्न सकिन्छ   
	भारतको दुवै सदनका मनोनीत बाहेकका सांसद र राज्य विधानसभाका सदस्यहरू सहितको इलेक्टोरल कलेजबाट राष्ट्रपति चुनिन आवश्यक  प्रतिशतभन्दा बढी मत मुखर्जीले पाउने प्रस्ट छ  उनको दल कंग्रेस नेत्तृत्वको सत्तारूढ गठबन्धन युनाइटेड प्रोगेसिभ एलायन्स् यूपीए बाट तृणमूल कंग्रेस बाहेकका घटकले मुखर्जीको समर्थन गरेका छन्  विपक्षी गठबन्धन नेसनल डेमोक्रेटिक एलायन्स् एनडीएबाट जनता दल युनाइटेड र शिव सेना जस्ता महत्त्वपूर्ण शक्ति पनि मुखर्जीका पक्षमा छन्  उत्तर प्रदेशका प्रमुख शक्तिहरू समाजवादी पार्टी र बहुजन समाज पार्टी मात्रै होइन वामघटक मध्येका केहीले मुखर्जीलाई खुलेरै समर्थन दिएका छन्   
	मुखर्जीका प्रतिद्वन्द्वीका रूपमा मेघालयका पूर्वमुख्यमन्त्री एवं पूर्वसभामुख पीए सांग्मा राष्ट्रपतीय दौडमा छन्  सत्तारूढ यूपीएको महत्त्वपूर्ण घटक नेसनलिस्ट कंग्रेस पार्टीमा आबद्ध भए पनि राष्ट्रपतीय चुनावमा आफूलाई सहयोग नगर्ने जनाउ पाएपछि उनले दलै परित्याग गरिदिए  प्रमुख विपक्षी घटक भारतीय जनता पार्टी क्षेत्रीय शक्तिहरू बिजु जनता दल अकाली दल एआईडीएमके जस्ता घटकहरू उनको समर्थनमा अघि सरेका छन्  यद्यपि यो समर्थन मुखर्जीलाई हराउन त के उनको आधाआधी पुग्न पनि पर्याप्त हुने छैन  यसैले भारतको इतिहासमा  औं निर्वाचित राष्ट्रपतिका रूपमा मुखर्जी नै रायसिना हिल राष्ट्रपति भवन रहेको स्थान पुग्नेछन् भन्दा फरक पर्ने छैन  
	नेपालप्रति विशेष लगाव  
	भारतका यी प्रेसिडेन्टइनवेटिङ बंगाली नेता मुखर्जीको छिमेकी नेपालप्रति विशेष लगाव छ  आंलकारिक भूमिकाको राष्ट्रपति पदमा पुगेपछि अहिलेकै तहको लगाव प्राविधिक रूपमा नरहने प्रस्टै छ  तर नेपालप्रतिको चासो र नेपाली साथीहरूसँगको उनको निकट सम्बन्धमा भने कमी नआउने उनलाई नजिकबाट चिन्ने नेता तथा सहयोगीहरू बताउँछन्   
	मुखर्जीको नेपालप्रतिको चासो कोलकातामा राजनीतिक यात्रा थाल्दादेखि नै रहेको नेपाल मामिलामा उनीसँग निकट रहेर काम गर्ने नेसनलिस्ट कंग्रेस पार्टीका महासचिव डीपी त्रिपाठी सम्झन्छन्  तर खासगरी सन्  पछि उनले नेपालमा गहिरो चासो राख्न थाले   
	चन्द्रशेखरजीसँगै हामी  मा नेपाल जाँदा प्रणव मुखर्जीले मलाई नेपालमा लोकतान्त्रिक संघर्षलाई सहयोग गर्नुपर्ने विचार राख्नुभएको थियो  लोकतन्त्र स्थापना भए मात्र बीपीप्रतिको साँचो श्रद्धाञ्जलि हुन्छ भनेर उहाँले मलाई भन्नुभएको थियो त्रिपाठीले सुनाए  नेपाल मामिलामा मुखर्जीको चासो सन्  पछि झन् गहिरिएर गयो  सशस्त्र संघर्षरत माओवादी र सक्रिय राजतन्त्रविरुद्ध सडक संघर्ष गरिरहेको तत्कालीन सात दलीय गठबन्धनबीच सम्झौताको प्रयास भइरहेको थियो त्यो   
	विवादस्पद इराकी तेल काण्डमा मुछिएका तत्कालीन भारतीय विदेशमन्त्री नटवर सिंहले राजनीमा दिएपछि मुखर्जीले साउथ ब्लकमा नेपाल मामिला समन्वय गर्न थाले  राजीनामापछि विदेश मन्त्रालय प्रधानमन्त्रीले सम्हाले पनि नेपाल मामिला हेर्ने जिम्मा भने त्यतिबेला रक्षामन्त्री रहेका मुखर्जीले पाएको उनी निकट रहेर काम गरेका साउथ एसिया फाउन्डेसनका महासचिव राहुल बरुवाले सुनाए   
	तत्कालीन विद्रोही माओवादी र दलहरूबीच सम्झौता गराउन माक्र्सवादी नेता सीताराम येचुरीलाई संलग्न गराउन पनि मुखर्जीको ठूलो भूमिका थियो  त्यसपछि तीव्र रूपमा विकास भएका राजनीतिक घटना क्रमलाई मसिनो ढंगले मुखर्जीले हेर्थे र पटकपटक येचुरीसँग सम्पर्कमा बस्थे  त्यही क्रममा  बुँदे समझदारी भयो राजतन्त्रको अन्त्य भयो संविधानसभाको निर्वाचन भयो तैपनि नेपालप्रतिको मुखर्जीको चासोमा कमी आएन   
	साताअघि मात्रैको कुरा हो  उनी राष्ट्रपतिको उम्मेदवार घोषित भइसकेका थिए  आफूलाई भेट्न आएका त्रिपाठीसँग उनले नेपालबारे चासोपूर्वक चर्चा गरे  संविधानसभा विघटनपछिको स्थितिमा चार शक्ति माओवादी कांग्रेस एमाले र मधेसी मोर्चाबीच एकता जरुरी छ भनेर उहाँले मलाई भन्नुभयो त्रिपाठीले भने   
	मुखर्जीका राजनीतिक सचिव प्रद्य्युत गुहाको बुझाइमा उनी संकटको घडीमा नेपालका मित्रहरूलाई सघाउन सधैं तत्पर हुन्छन्  वास्तवमा उहाँ नेपाली मित्रहरूका सक एब्जर्भर हुनुहुन्छ गुहाले भने   
	नेपाली नेताहरूसँग घनिष्ठता  
	मुखर्जीको अर्काे पाटो हो नेपाली नेताहरूसँग उनको घनिष्ठ सम्बन्ध  कांग्रेस एमाले माओवादीदेखि लिएर मधेसवादी दलका प्रायः सबै प्रमुख नेतासँग मुखर्जीको अत्यन्तै सुमधुर सम्बन्ध रहेको गुहाले बताए   
	मुखर्जीको सम्बन्ध कांग्रेसका दिवंगत नेता गिरिजाप्रसाद कोइरालासँग विशेष खालको थियो  उनीहरूले एकअर्कालाई अत्यन्तै आदर गर्ने गरेको र पारिवारिक रूपमा पनि निकट सम्बन्ध बनेको कोइरालाकी सुपुत्री सुजाता कोइरालाको भनाइ छ  इन्दिरा गान्धीको पालादेखिका अनुभवी नेता र नेपालको हितैषी भएकाले मुखर्जीलाई निकै सम्मान गर्नुहुन्थ्यो बुवाले  बुवाप्रति पनि मुखर्जीको ठूलो आदरभाव थियो सुजाताले काठमाडौंबाट टेलिफोनमा भनिन्  कोइरालाको निधन भएका बेला मुखर्जी उच्च भारतीय टोलीको नेत्तृत्व गर्दै श्रद्धाञ्जलिका लागि काठमाडौं पुगेका थिए  केही वर्षयता माओवादी नेताहरूसँग पनि मुखर्जीको व्यक्तिगत सम्बन्ध रहँदै आएको छ  प्रचण्डजी र बाबुरामजीसँग उहाँको निकट मित्रता छ मुखर्जीका राजनीतिक सचिव गुहाले भने   
	नेपाल मामिलामा मुखर्जीसँग निकट रहेर काम गरेका राहुल बरुवाका अनुसार उनी नै भारतबाट पहिलो व्यक्ति थिए जसले पुष्पकमल दाहाललाई संविधानसभा चुनावमा प्राप्त गरेको सफलताका लागि बधाइ दिएका थिए  मुखर्जी त्यतिबेला भारतका विदेशमन्त्री थिए   
	राष्ट्रपति यादवसँग हार्दिकता 
	गुहाका अनुसार राष्ट्रपति रामवरण यादवसँग पनि प्रणव मुखर्जीको घनिष्ठ सम्बन्ध छ  राष्ट्रपति यादव त प्रणव दा उनलाई सम्मान साथ बोलाइने नाम सँग बंगालीमै बातचित समेत गर्नुहुन्छ गुहाले सुनाए  कोलकाताबाट एमबीबीएस गरेका राष्ट्रपति यादव बंगाली भाषाका जानकार हुन्  बरुवाले राष्ट्रपति यादव र मुखर्जीबीचको सम्बन्धको अर्काे प्रसंग सुनाए  सामान्य बोलचालका क्रममा पनि राष्ट्रपति यादवले प्रणव मुखर्जीलाई दाइको सम्मान दिँदै दादा भनेर बोलाउनुहुन्छ  व्यक्तिगत सम्बन्ध भए पनि मुखर्जीले राष्ट्रपतिज्यूलाई महामहिम भनेर सम्बोधन गर्नुहुन्छ बरुवाले भने  उनका अनुसार राष्ट्रपति पदका लागि उम्मेदवार मनोनीत भएको खबर पाए लगत्तै राष्ट्रपति यादवले मुखर्जीलाई फोन गरेर बधाइ दिएका थिए   
	 
	 
	 
"
