साउथ अष्ट्रेलियामा नेपाली वाणिज्यदुतावासको कार्यलयसाउथ अष्ट्रेलियामा नेपाली वाणिज्यदुतावास कार्यलयको बुधबार औपचारिक उदघाटन गरिएको छ "
	साउथ अष्ट्रेलियामा नेपाली वाणिज्यदुतावास कार्यलयको बुधबार औपचारिक उदघाटन गरिएको छ  उक्त राज्यको एडिलेड शहरमा स्थापना गरिएको वाणिज्यदुतावास कार्यलयको अष्ट्रेलियाकालागि नेपाली राजदुत रुद्र नेपाल र शिष्टाचार महापाल वेभरी स्मार्टले संयुक्त रुपमा उदघाटन गरेका छन्  सोही अवसरमा वाणिज्यदुत दीपक धमलाले आफ्नो ओहोदाको प्रमाणपत्र लिएका थिए   
	यसपहिले भिक्टोरिया र न्यु साउथ वेल्स राज्यमा नेपाली महावाणिज्यदुतावासको कार्यलय स्थापना भइसकेको छ  दुईदेशबीचको सम्बन्ध सुमधुर बनाउन र यहाँ रहेका नेपालीहरुलाई छिटो छरितो सेवा दिने उद्देश्यले उक्त कार्यलयहरुको स्थापना गरिएको हो  
	कार्यलय उदघाटनपछिको समारोहमा बोल्दै राजदुत नेपालले यसले नेपाल र अष्ट्रेलियाबिचको सम्बन्ध अझ सुमधुर बनाउन मद्दत पुराउने बताए  उनले दक्षिण अष्ट्रेलियाबाट पनि नेपालको पर्यटन प्रबर्द्धनमा महत्वपूर्ण योगदान पुग्ने बाटो खुल्नुका साथै दुई देशबीच लगानी र ब्यापारको सम्भावनालाई बढाउने धारणा राखे   
	कार्यक्रममा दक्षिण अष्ट्रेलिया सरकारकी शिष्टाचार महापाल वेभरी स्मार्टले यसले दक्षिण अष्ट्रेलिया र नेपाल बिचको सम्बन्ध विकासमा महत्वपूर्ण हुने बताइन्  साथै उनले आफ्नो सरकारको तर्फबाट गर्न सक्ने सबै किसिमका सहयोग गर्न तयार रहेको समेत प्रतिबद्धता ब्यक्त गरिन्  कार्यक्रममा नेपाली समुदायका प्रतिनिधिहरुका साथै अष्ट्रेलियन सरकारका प्रतिनिधिहरुको समेत सहभागिता रहेको थियो   
	 
	 
	
"
