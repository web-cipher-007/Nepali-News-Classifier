सिरियाका रक्षामन्त्रीको हत्या"सिरियाको राजधानी दमास्कसस्थित राष्ट्रिय सुरक्षा ब्युरोको भवनमा भएको आत्मघाती बम आक्रमणमा रक्षामन्त्री जनरल दाउद राजेहा उपरक्षा मन्त्री जनरल आसेफ सौकत र द्वन्द्व व्यवस्थापन कार्यालयका प्रमुख एवं पूर्वरक्षामन्त्री हसन तुर्कोमानीको मृत्यु भएको छ ""
	सिरियाको राजधानी दमास्कसस्थित राष्ट्रिय सुरक्षा ब्युरोको भवनमा भएको आत्मघाती बम आक्रमणमा रक्षामन्त्री जनरल दाउद राजेहा उपरक्षा मन्त्री जनरल आसेफ सौकत र द्वन्द्व व्यवस्थापन कार्यालयका प्रमुख एवं पूर्वरक्षामन्त्री हसन तुर्कोमानीको मृत्यु भएको छ  
	यसअघि सेना प्रमुख रहेका राजेहा एक वर्षभन्दा कम समय मात्र रक्षामन्त्री रहे  सरकारविरोधी प्रदर्शनलाई दमन गरेको आरोपमा अमेरिकाले उनलाई कालोसूचीमा राखेको थियो  अर्कोतर्फ सौकत राष्ट्रपति बसार अल असादका सबभन्दा निकटका नातेदार थिए  उनी असादका बहिनीज्वाइँ हुन्  
	सिरियन अब्जरभेटरी फर ह्युमन राइट्सले सौकतको मृत्यु सिरियाली सरकारका लागि निकै ठूलो चोट भएको उल्लेख गरेको छ  सौकतले नै सिरियाको सेनालाई नियमित रूपमा सञ्चालन तथा क्रान्तिकारीलाई नियन्त्रण गर्ने कार्य गरेको बताइएको छ  उनी गुप्तचरका पूर्वप्रमुख पनि थिए  अहिले त्यहाँ जनरल फहद जासिम अलफुरयाजलाई रक्षामन्त्री नियुक्त गरिएको छ   
	एक उच्चस्तरीय बैठकका क्रममा यो घटना भएको हो  राष्ट्रिय सुरक्षा प्रमुख तथा गृहमन्त्री मोहम्मद अल सार तथा राष्ट्रिय सुरक्षाका प्रमुख जनरल हिसम इख्तियार र केही अन्य वरिष्ठ अधिकारीहरू पनि गम्भीर घाइते भएका छन्  सरकार सेनाले यो भवन वरिपरिको भागलाई सिल गरेको छ  राष्ट्रपति असादका निकट व्यक्तिको रक्षा गर्ने विशेष सुरक्षा फौजको सदस्यले यो आत्मघाती आक्रमण गरेको खुलासा भएको छ  
	अन्तर्राष्ट्रियस्तरमा सिरिया युद्धलाई समाप्त पार्ने कूटनीतिक प्रयास भइरहेको बेला यो हत्या भएको छ  राष्ट्रसंघले रुस र चीनलाई सिरियामाथि प्रतिबन्ध लगाउन मनाउन प्रयास गरिरहेको छ   
	
"
