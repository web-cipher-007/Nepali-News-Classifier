लण्डनमा मिनी नेपाल"त्यो माहोल हेर्दा लाग्थ्यो नेपालको कुनै कुनामा यी सबै दृश्य भइरहेका छन्  कतै ढोल झ्याम्टाको रन्को सुनिन्छ कतै सोरठी र कौडा नाच  एकथरि साकेलामा रमाइरहेका छन्  त्यही माहोलमा गुन्जिन्छ नौमती बाजाको धुन ""
	त्यो माहोल हेर्दा लाग्थ्यो नेपालको कुनै कुनामा यी सबै दृश्य भइरहेका छन्  कतै ढोल झ्याम्टाको रन्को सुनिन्छ कतै सोरठी र कौडा नाच  एकथरि साकेलामा रमाइरहेका छन्  त्यही माहोलमा गुन्जिन्छ नौमती बाजाको धुन  धिमे बाजाले बेग्लै धुन गुन्जाइरहेको छ  त्यहीं सालैजोले तानेको छ आम दर्शकको मन  तमुहरुको पर्व ट्होंटे हेर्न उस्तै तंछाडमछाड छ  युवाहरु बेग्लै स्टेजमा रक संगीतको तालमा झुमिरहेका थिए   
	इट्स वन्डरफुल सहभागी विदेशी पाहुना चकित हुँदै यस्तै भनिरहेका थिए  मेला हेर्न बेलायतका कुना कुनाबाट एकत्रित करिब  हजार नेपाली दंग नहुनै त कुरै थिएन  तिनलाई त्यहां न नेपाली खाना अभाव रह्यो न नेपाली उत्पादन  म अहिले लन्डनमा छु भन्ने ठानिरहेको छैन् ओलम्पिकका लागि समाचार संकलन गर्न आएका टिभी पत्रकार सन्जिव सिल्पकार अनुभव साट्दै थिए   
	तमुधिं यूकेले आइतबार लन्डनस्थित रिचमण्ड एथलेटिक्स् मैदानमा आयोजना गरेको चौंथो मेलाले लन्डन रिचमण्डलाई मिनी नेपाल मा परिणत गरेझैं लाग्थ्यो  मेलामा बेलायतस्थित करिब  जातीय संघसंस्थाले आकर्षक झांकीसहित आआफ्नो जातीय पहिचान झल्काए   
	बहुसांस्कृतिक झलक दिने सो मेलामा एकैपटक यति धेरै जातीका कला संस्कृति रहनसहन र भेषभुषा प्रस्तुत भएको सायद यो पहिलो हो   
	मन्तव्यका क्रममा अथिति स्थानीय रिचमण्ड अपन थेम्स् मेयर रिता पाल्मेरले नेपाली बहुसंस्कृति देखेर आफू अचम्भित भएको उल्लेख गर्दै बेलायती समुदायलाई निरन्तर नेपाली कला संस्कृतिबारे अवगत गराउन आग्रह गरिन्  उनले यस्ता मेलाले नेपालको पर्यटन प्रवर्द्धन हुने विश्वास समेत व्यक्त गरेकी थिइन्   
	तमुधिं यूके अध्यक्ष मुछेत्र गुरुंगले बेलायतस्थित विभिन्न संघसंस्थालाई एकै ठाउंमा ल्याएर नेपाली भेषभुषा कला संस्कृति संरक्षण र संवर्द्धन गर्ने उद्देश्य अनुरुप मेला आयोजना गरिएको जनाए  उनले आगामी दिनमा मेला अझ परिमार्जित र रचनात्मक बनाइने प्रतिवद्धता व्यक्त गर्दै यसमा नेपाली दूतावासबाट भएको सहयोगको सराहाना पनि गरे   
	बेलायतका लागि नेपाली राजदूत डा सुरेशचन्द्र चालिसे रिचमण्ड अपन थेम्स् मेयर पाल्मेर लर्ड रोजर तमुधिं युके अध्यक्ष गुरुंग र नेपाली राष्टिय गीतका रचनाकार व्याकुल माइलाले मेला संयुक्त रुपमा उद्घाटन गरेका थिए   
	तमुधिं युके महासचिव ज्ञाम गुरुङ र पुष्पा गुरुङले सञ्चालन गरेको पहिलो औपचारिक कार्यक्रममा मेला संयोजक यादवकुमार गुरुंगले स्वागत मन्तव्य दिए   
"
