लन्डनमा मिनी नेपाल"माहोल हेर्दा लाग्थ्यो नेपालको कुनै कुनामा यी सबै दृश्य भइरहेका छन्  कतै ढोल झ्याम्टाको रन्को कतै सोरठी र कौडा नाच  एकथरि साकेलामा रमाइरहेका छन् त्यही माहोलमा गुन्जिन्छ नौमती बाजाको धुन ""
	माहोल हेर्दा लाग्थ्यो नेपालको कुनै कुनामा यी सबै दृश्य भइरहेका छन्  कतै ढोल झ्याम्टाको रन्को कतै सोरठी र कौडा नाच  एकथरि साकेलामा रमाइरहेका छन् त्यही माहोलमा गुन्जिन्छ नौमती बाजाको धुन  धिमेको धुन बेग्लै छ त्यहीं सालैजोले तानेको छ आम दर्शकको मन  तमुहरूको पर्व ट्होंटे हेर्न उस्तै तँछाडमछाड छ  युवाहरू बेग्लै स्टेजमा रक संगीतको तालमा झुमिरहेका छन्   
	इट्स वन्डरफुल सहभागी विदेशी पाहुना चकित भएर यस्तै बोलिरहेका थिए  बेलायतका कुना कुनाबाट एकत्रित करिब  हजार नेपाली दंग नहुनै त कुरै थिएन  तिनलाई त्यहाँ न नेपाली खाना अभाव रह्यो न नेपाली उत्पादन  म अहिले लन्डनमा छु भन्ने ठानिरहेको छैन ओलम्पिकका लागि समाचार संकलन गर्न आएका टीभी पत्रकार सञ्जीव शिल्पकार अनुभव साट्दै थिए   
	तमुधिं यूकेले आइतबार लन्डनस्थित रिचमन्ड एथ्लेटिक्स मैदानमा गरेको चौथो नेपाली मेलाले लन्डन रिचमन्डलाई मिनी नेपाल मा परिणत गरेझैं लाग्थ्यो  मेलामा बेलायतस्थित करिब  जातीय संघसंस्थाले आकर्षक झाँकीसहित मौलिक पहिचान झल्काए  नेपाल संस्कृतिमा साँच्चिकै धनी छ ड्यासमा आसिन प्रमुख अतिथि नेपाली राजदूत डा सुरेशचन्द्र चालिसे मुस्काउँदै थिए  ती झाँकी प्रस्तुत गर्ने संस्थामध्येबाट पुन समाज युके प्रथम भएर एम्बेसडर कप सहित  सय पाउन्ड नगद प्राप्त गर्यो  एम्बेसडर कप नेपाली दूतावासले प्रायोजन गर्दै आएको छ  यस्तै प्रतियोगितामा दोस्रो र तेस्रो हुने क्रमशः तमुधिं लन्डन एकाइ र तमुध धिं रेडिङ एकाइलाई क्रमशः  सय र  सय पाउन्ड नगद प्रदान गरियो   
	बहुसांस्कृतिक झलक दिने मेलामा एकैपटक यति धेरै जातिका कलासंस्कृति रहनसहन र वेशभूषा प्रस्तुत भएको सायद यो पहिलो हो  मन्तव्यका क्रममा अतिथि स्थानीय रिचमन्ड अपन थेम्स मेयर रिता पाल्मेरले नेपाली बहुसंस्कृति देखेर आफू अचम्मित भएको उल्लेख गर्दै बेलायती समुदायलाई निरन्तर नेपाली कला संस्कृतिबारे अवगत गराउन आग्रह गरिन्  उनले यस्ता मेलाले नेपालको पर्यटन प्रवर्द्धन हुने विश्वास समेत व्यक्त गरिन्   
	तमुधिं यूके अध्यक्ष मुछेत्र गुरुङले बेलायतस्थित विभिन्न संघसंस्थालाई एकै ठाउँमा ल्याएर नेपाली वेशभूषा कला संस्कृति संरक्षण र सम्वर्द्धन गर्ने उद्देश्य अनुरूप मेला आयोजना गरिएको जनाए  उनले आगामी दिनमा मेला अझ परिमार्जित र रचनात्मक बनाइने प्रतिबद्धता व्यक्त गर्दै यसमा नेपाली दूतावासबाट भएको सहयोगको प्रशंसा पनि गरे  बेलायतका लागि नेपाली राजदूत डा सुरेशचन्द्र चालिसे रिचमन्ड अपन थेम्स मेयर पाल्मेर लर्ड रोजर तमुधिं युके अध्यक्ष गुरुङ र नेपाली राष्ट्रिय गीतका रचनाकार व्याकुल माइलाले मेला उद्घाटन गरेका थिए  
	 
"
