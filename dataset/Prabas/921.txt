निगम मागी खाने भाँडो नेपाल बायुसेवा निगमकी मलेसिया निर्देशक रशु कार्कीले नेपाल वायुसेवा निगम डलर मागि खाने भाँडो बनाइएको बताएकी छिन्  "
	नेपाल बायुसेवा निगमकी मलेसिया निर्देशक रशु कार्कीले नेपाल वायुसेवा निगम डलर मागि खाने भाँडो बनाइएको बताएकी छिन्   
	मलेसियास्थित नेपाली दुतावासमा बुधबार भएको गणतन्त्र दिवससम्बन्धी एक कार्यक्रममा उनले मुलुकमा  सालको प्रजातन्त्रपछि पनि निगमलाई मागी खाने भाँडा बनाइएको खुलासा गरिन्  जब नेपालमा  पछि प्रजातन्त्र आयो डलर मागी खाने भाँडो बनाइयो उनले भनिन्  कार्कीले  सालपछि पनि सबैजसो पार्टीले कमाइ खाने भाँडो बनाएकाले निगमको अवस्था बिग्रीएको संकेत गरिन्  सबैजसो पार्टीले डलर मागि खाने भाँडो बनाए  निगम नेपाली जनताको हो  कार्कीले भनिन्   
	गणतन्त्र घोषणापछि आर्थिक बजेटमा तत्कालीन अर्थमन्त्री बाबुराम भट्टराईले दुई जहाज आवश्यक भएको भन्दै आर्थिक बजेटमा राख्नुभयो  सोहीअनुसार व्यवस्थापनले पनि जहाज खरिद प्रक्रिया अघि बढायो नै निगमको एउटा उपलब्धि हो उनले भनिन्  निगमको मलेसिया स्टेशन सबैभन्दा बढी आम्दानी गर्ने काउन्टर मानिन्छ  राष्ट्रिय ध्वाजाबाहक प्रशस्त नहुँदा पर्यटन व्यवसायबाट समेत नेपालले पर्याप्त लाभ लिन सकेको छैन   
	 
	मलेसियामा गणतन्त्र दिवस 
	मलेसियामा रहेका नेपालीले छैटौं गणतन्त्र दिवस मनाए  नेपाली दुतावासद्वारा बुधबार आयोजित कार्यक्रममा प्रवासी नेपाली वक्ताहरुले देशमा गणतन्त्र आएपनि यसको संस्थागत विकास हुन नसकेकोप्रति दुःख व्यक्त गरे  देशमा गणतन्त्र स्थापना भएको  बर्ष भइसक्दापनि यसको संस्थागत विकास र उपलब्धि हुने नसकेको उनीहरुको भनाइ छ  कार्यक्रममा कार्यबहाक राजदुत लेखनाथ भट्टराईले गणतन्त्रको संस्थागत विकास आवश्यक रहेको औंल्याउँदै सफलताको शुभेच्छा व्यक्त गरे  मलेसियामा रहंदा आफ्नो मुलुकको शीर संधै उच्च राख्नेतर्फ सबैले ध्यान दिनुपर्नेसमेत उनले बताए   
	गैरआवसीय संघका अध्यक्ष शंकर बहादुर पौडेलले नेपालमा गणतन्त्र आउनु ठूलो उपलब्धि भएको भन्दै यसका लागि ज्यान दिने र लागिपर्नेलाई भुल्नै नहुने बताए  नेपाली मुलका मलेसियाली नागरिकसमेत रहेका पौडेलले आफु नेपाली भएकोमा गर्व पनि गरे  पौडेलले सबै नेपाली परदेशमा मिलेर बस्नुपर्ने बताए  गणतन्त्र नेपालका लागि ठूलो उपब्धि हो  यसलाई हामी नेपालीले भल्न हुंदैन  उनले भने म नेपाली हुनुमा गर्वित छु  
	कार्यक्रममा मलेसियास्थित कान्तिपुर सम्वाददाता रामचन्द्र गिरीले मुलुकमा गणतन्त्र नाम मात्रैमा सीमित रहेको भन्दै यसको खास उपलब्धि हालसम्म प्राप्त हुन नसकेको औंल्याए  साथै उनले नेपालमलेसियाबीचको सम्बन्ध अझै सुदृढ गर्न र रोजगारी क्षेत्रमा सुधार ल्याउन अविलम्ब श्रम सम्झौता प्रक्रिया अघि बढाउन दुतावास सक्रिय हुनुपर्ने सुझाए   
	नेपाल बायुसेवा निगमकी मलेसिया निर्देशक रोशु कार्कीले रोजीरोटीका लागि विदेशीनुपर्ने बाध्यता रहेकाले मुलुकमा संविधान हुनुपर्ने आवश्यकता रहेको बताइन्   
	नेपाली कांग्रेससम्बद्ध जनसम्पर्क समिती मलेसियाका अध्यक्ष चोलाकान्त पंगेनी र जिफन्ट सपोर्ट ग्रुपका अध्यक्ष जनक विकले दुतावासले समस्यालाई प्राथमिकतामा राखेर आफ्ना नागरिकलाई सेवा दिनुपर्ने बताए  अनुहार हेरेर भन्दा पनि दुतावासले नेपालीका समस्या हेरेर चासो दिनुपर्दछ र समस्या समाधान गर्नुपर्दछ  पंगेनीले भने किनकी दुतावास हामी सबैको अभिभावक हो  रेमीट्यान्स क्षेत्रका प्रतिनिधि सुरभ आचार्यले रेमीट्यान्स व्यवसायको प्रतिस्पर्धा अस्वस्थ हुन नहुने बताए  कार्यक्रममा दुतावासका कर्मचारीसहित यहाँ सक्रिय विभिन्न संघ संगठनका प्रतिनिधी व्यवसायी पत्रकारलगायत नेपालीको सहभागिता रहेको थियो  
"
