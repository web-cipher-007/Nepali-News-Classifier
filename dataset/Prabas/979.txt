लन्डनमा उँभौली उत्साहबेलायतको फार्नबोरोस्थित ओकफार्म कम्युनिटी स्कुल हलमा रमाइलो चहलपहल थियो  निरन्तर गुन्जिरहेको फरक सांगीतिक धुनले छरछिमेकको समेत ध्यान आकृष्ट गर्‍यो "
	बेलायतको फार्नबोरोस्थित ओकफार्म कम्युनिटी स्कुल हलमा रमाइलो चहलपहल थियो  निरन्तर गुन्जिरहेको फरक सांगीतिक धुनले छरछिमेकको समेत ध्यान आकृष्ट गर्यो  टिनएजर युवतीदेखि अधबैंसे महिलासम्म रातो गाउनको बुट्टे गुने फरिया चौबन्दी चोली पटुकी कुप्नी झुम्के थैली चाँदीको सिक्काको टाँक हालेको भोटो लगायत परम्परागत पहिरनमा सजिएर नाचिरहेका थिए  उनीहरू नाच्दा हातमा लगाएको बाघमुखे चाँदीको चुरा र कल्लीको लोभ्याउँदो आवाज कानमा ठोक्किरहेको हुन्थ्यो   
	परदेशको यस्तो मौलिक र आकर्षक माहौलमा धेरै नेपालीले आफ्ना घरगाउँ र थातथलो सम्झे  पुरुष वेषभूषाको बेग्लै आकर्षक दृश्य कैद गर्न क्यामेराहरू उस्तै व्यस्त थिए  दौरा फेर खोलेर नाफा हालेको सुरुवाल भोटो टोपी कम्मरपेटी र सप्तरंगी धागोबाट निर्मित कलात्मक झुम्के रुमाल कुममा बांधेका पुरुषहरू घुम्दै सिल देखाइरहेका थिए   
	वैशाख पूणिर्माका अवसरमा मनाइने प्रचलन भए पनि केही ढिलो गरी हालै किराँत कोईंच सुनुवार जातिले आफ्नो पर्व उँभौली स्यांदर पिंदार मनाएको हो  आफ्नो संस्कृति जति टाढा भए पनि भुल्न नसकिने रहेछ लन्डनबाट बस रिजर्भ नै गरेर आएका गोपाल सुनुवारले भने यहाँका नयाँ सन्ततिले पनि यसलाई मनमा राखिरहून् भन्ने उद्देश्य हो   
	उँभौली मनाउन सबै चाँजो मिलाएको थियो किराँत सुनुवार सेवा समाज बेलायतले  हामी नेपाली संस्कृतिमा धनी छौं भन्ने सन्देश विश्वभर दिनु पनि आवश्यक छ समाजका अध्यक्ष जंग सुनुवारले भने यस्ता कार्यक्रमले नेपालको पर्यटन प्रवर्द्धनमा सघाउँछ  समाजले भने भावी पुस्ताले पनि आफ्नो संस्कृतिलाई निरन्तरता दिऊन् भन्ने ध्येयले  वर्षदेखि बेलायतमा उँभौली मनाउँदै आएको उनले बताए   
	किराँत सुनुवार महिला समाजका बेलायत संयोजक भावना परिस्कृत सुनुवारले पूरा विधिविधानअनुसार नभए पनि संस्कृति जगेर्नाका लागि नमुनाका रूपमा पर्व मनाइएको जनाइन्  आदिवासी जनजाति महासंघ बेलायतका महासचिव नरेश काङमाङ र आदिवासी जनजाति महिला महासंघकी अध्यक्ष कमला थापाले बिरानो देशमा पनि नेपालीहरूले आफ्नो कला संस्कृति यसरी आत्मसात गर्नु प्रशंसनीय भएको टिप्पणी गरे   
	 
	 
	 
	
"
