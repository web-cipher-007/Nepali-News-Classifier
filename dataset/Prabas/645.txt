अतिरिक्त ताल्चा विवादमा पारवहन सन्धिनेपाल र भारतबीचको पारवहन सन्धि पुरानै रूपमा नवीकरण हुने सम्भावना बढ्दै गएको छ  यसो भए पारवहनसम्बन्धी केही नयाँ व्यवस्थालाई औपचारिक रूपमा द्विदेशीय दस्तावेजमा लिपिबद्ध गर्ने नेपालको योजना थप अनिश्चित बन्नेछ  "
	नेपाल र भारतबीचको पारवहन सन्धि पुरानै रूपमा नवीकरण हुने सम्भावना बढ्दै गएको छ  यसो भए पारवहनसम्बन्धी केही नयाँ व्यवस्थालाई औपचारिक रूपमा द्विदेशीय दस्तावेजमा लिपिबद्ध गर्ने नेपालको योजना थप अनिश्चित बन्नेछ  प्रत्येक सात वर्षमा स्वतः नवीकरण हुने व्यवस्थासहितको नेपालभारत पारवहन सन्धिको म्याद आउँदो पुस  मा सकिँदैछ  तेस्रो मुलुकबाट भारतको कोलकाता हल्दिया बन्दरगाह हुँदै नेपाल भित्रिने कार्गाेमा अतिरिक्त ताल्चा लगाउने व्यवस्था दुई पक्षबीचको विवादको केन्द्रविन्दुमा छ  भारतले पारवहन सन्धि नवीकरण हुँदा अतिरिक्त ताल्चा प्रणालीको व्यवस्था पनि समावेश गर्नुपर्ने अडान राखेको छ  उच्च सरकारी स्रोतहरूले नेपाल भने त्यसका लागि तयार नरहेको जानकारी दिए  
	प्राविधिक रूपमा खासै फरक नपर्नेजस्तो देखिए पनि अतिरिक्त ताल्चा प्रणाली अहिले इमोसनल विषय भएको छ एक जना उच्च अधिकारीले भने पारवहन अधिकार रहेको सार्वभौम मुलुकको कार्गाेमा अर्काे मुलुकले अतिरिक्त ताल्चा लगाउँदा राम्रो सन्देश जाँदैन  भारतले एकतर्फी निर्णय गर्दै  अगस्ट  देखि उक्त व्यवस्था लागू गरेको हो  त्यस्तो व्यवस्थाबाट असन्तुष्ट नेपालले अतिरिक्त ताल्चा प्रणाली द्विपक्षीय पारवहन सन्धिविपरीत भएको तर्क गर्दै आएको छ  भारतले भने नेपाल भित्र्याउने भनिएका कार्गाेमा ताल्चाहरू तोडिएको अवस्थामा भेटिने गरेको भन्दै अतिरिक्त ताल्चा प्रणाली अपनाउनुपरेको जिकिर गर्दै आएको छ  नेपालबाट भारत हुँदै तेस्रो मुलुक जाने कार्गाेमा पनि त्यही प्रणाली अपनाइन्छ  यता नेपालले विगतमा भारतले प्रतिबद्धता जनाएअनुरूपका थप पारवहन मार्गहरूसम्बन्धी व्यवस्था नवीकृत सन्धिमा समावेश गर्ने मनसाय पनि व्यक्त गर्दै आएको छ  त्यस सम्बन्धमा नेपालले केही साताअघि भारतलाई पत्राचार गरिसकेको छ  स्रोतअनुसार नेपालले रोहनपुरसिंहवाद रेलमार्ग विशाखापट्टनम बन्दरगाहको सञ्चालनजस्ता विषयलाई प्रमुखतासाथ उठाएको छ  प्रधानमन्त्री बाबुराम भट्टराई गत वर्ष भारत भ्रमणमा आएका बेला नयाँदिल्लीमा दुवै देशले जारी गरेको संयुक्त वक्तव्यमा समेत रोहनपुरसिंहवाद रेलमार्गमा पारवहन सुविधा उपलब्ध गराउन यथाशीघ्र कदम चाल्ने सहमति भएको थियो  यद्यपि त्यस सम्बन्धमा कुनै ठोस प्रगति हुन सकेको छैन  भारतको सिंहवाद र बंगलादेशको रोहनपुर जोड्ने रेलमार्गलाई नेपालबंगलादेश बीचको व्यापारका लागि उपयोग गर्न दिनेसम्बन्धी सम्झौतामा भारत र बंगलादेशबीच सेप्टेम्बर  मा प्रधानमन्त्री मनमोहन सिंहको ढाका भ्रमणका बेलामा हस्ताक्षरसमेत भएको थियो  केही समय बन्द रहेको भारतस्थित राधिकापुर र बंगलादेशस्थित बिरोल जोड्ने रेलमार्गलाई सञ्चालनमा ल्याउने र बंगलादेशको भागमा उक्त रेलमार्गलाई ब्रोडगेजमा स्तरोन्नति गर्ने पनि सम्झौतामा उल्लेख थियो  अर्को प्रसंगमा तत्कालीन प्रधानमन्त्री माधवकुमार नेपाल नयाँदिल्ली आएका बेला भारतले तेस्रो मुलुकबाट नेपाल भित्रिने वा नेपालबाट तेस्रो मुलुक जाने कार्गोका लागि आन्ध्रप्रदेशस्थित विशाखापट्टनम बन्दरगाह उपयोग गर्न दिन सहमति जनाएको थियो  यद्यपि त्यसयता उक्त विषयमा कुनै ठोस प्रगति हुन सकेको छैन  नेपाल भित्रिने वस्तु विहारमा अवरोध नेपाल भित्रिने वस्तुहरूलाई भारतको विहारमा अवरोध गरिएका घटना प्रकाशमा आएका छन्  झारखण्डको सीमा नजिक पर्ने विहारको रजौलीमा नेपाली वस्तुहरू पार गराउँदा स्थानीय अधिकारीहरूले अनावश्यक कागजपत्र मागेर दुःख दिने गरेका हुन्  कोलकातास्थित सम्बन्धित सरकारी निकायबाट स्वीकृति पाइसकेका वस्तुहरूलाई समेत विभिन्न बहानामा रोकेर उनीहरूले दुःख दिने गरेको नेपाल सरकारनिकट स्रोतले बतायो  
"
