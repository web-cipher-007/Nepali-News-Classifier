भरतको कोरिया फ्युजनछुसक र सलनालजस्ता कोरियाका लामो बिदाहरूमा हुने नेपाली सांस्कृतिक प्रस्तुति मात्रै होइन नेपाली चाडपर्वको छेक पारेर गरिने स्टेज प्रस्तुतिहरूमा नछुट्ने नाम हो  गायक भारत गुरुङ  "
	छुसक र सलनालजस्ता कोरियाका लामो बिदाहरूमा हुने नेपाली सांस्कृतिक प्रस्तुति मात्रै होइन नेपाली चाडपर्वको छेक पारेर गरिने स्टेज प्रस्तुतिहरूमा नछुट्ने नाम हो गायक भारत गुरुङ  यतिबेला भने यी प्रवासी गायक दोस्रो एल्बमसँगै एकल कन्सर्टको तयारीमा जुटिरहेका छन्  रमाइलो के भने पछिल्लो समय कोरियाली पपगीत सगै गायकगायिकाको समेत संगत बढेपछि उनले आफ्नो नयाँ एल्बममा एन नेपाली पप र के कोरिया पप को फ्युजन गराउने भएका छन्   
	कोरियामै एकल प्रस्तुतिका लागि चाहिँ उनलाई नेपाली राष्ट्रिय खेलाडीको सहयोगार्थ भूतपूर्व खेलाडी संघ दक्षिण कोरियाले चाँचोपाँचो मिलाएको हो  प्रवासमा रहेर दुःख गरिरहेको भए पनि सोलमा भएको एक सांस्कृतिक कार्यक्रममा भेटिएका उनले भने सामाजिक उद्देश्यका साथ हुन लागेको कार्यक्रमका लागि म हौसिएको छु   
	नारायणगोपाल र दीप श्रेष्ठका गीत सुन्दै गाउँदै र नाच्दै मोरङको राजघाटमा हुर्केका उनले काठमाडौंस्थित साधना कला केन्द्रमा प्रकाश गुरुङबाट औपचारिक संगीत ज्ञान लिएका थिए  कुमार थापाको संगीतमा दस वर्ष अघि पहिलोगीत चौंरी गाई चर्ने ठाउँ कोइली बास्ने गाउँ रेकर्ड गराएका उनले त्यही वर्ष एल्बम निकाल्ने तयारी गरिरहेका थिए  तर जीविकाका लागि कोरिया आउनुपर्यो उनले भने इच्छा भएर मात्रै नहुने रहेछ   
	राम सिटौला र श्यामसुन्दर आचार्यको पहलमा पहिलो एल्बम तयारी भएको पाँच वर्षपछि  मा मात्रै उनले बजारमा ल्याएका थिए  अब उनी आफैं पनि केही हिम्मतदार र फराकिलो बनेका छन्  कोरियालीमा हुने अनेक सहयोगार्थ स्टेज कार्यक्रममा उत्तिकै गाउँदै आएका उनी द रेन ली सुङ छल ली सुङ गी ई रु जस्ता चर्चित गायकहरूको सेन्टिमेन्टल गीतबाट बढी प्रभावित भएका छन्  एसियामा मात्र नभई अमेरिका र युरोपमा समेत कोरियाली पपको प्रभाव बढ्दै गइरहेको बेला उनले नेपाली गीतमा त्यसको प्रभावलाई भित्र्याउन चाहेको बताए   
	यसलाई उनले कोरियाली माझ नेपाली संगीतको प्रवर्द्धनको रूपमा पनि लिएको दाबी गरे   वषर्ीय यी गायक कोरियाली संस्थाहरूले गर्ने बहुसांस्कृतिक कार्यक्रमहरूमा पनि दौरा सुरुवाल ढाकाटोपी ढल्काएर नेपाली झन्डा फहराउँदै गीत गाइरहेका हुन्छन्  गत जुलाईमा सोलमा भएको आरिराङ सांस्कृतिक महोत्सबमा दस देशका  प्रतिस्पर्धीलाई पछि पार्दै उनले दोस्रो स्थान हासिल गरेका थिए  गत मंसिरमा धादिङ बेनिघाटका बुद्धराम चेपाङको दर्दनाक कथा कान्तिपुरमा छापिएपछि उनले  हजार रुपैयाँ सहयोग समेत गरेका थिए  धेरैजसो कोरियाका कार्यक्रमहरू नेपालकै कुनै ठाउँ या समुदायको सहयोगका लागि हुन्छन् उनले भने त्यही भएर म प्रायः कार्यक्रममा पारिश्रमिक पनि लिन्नँ   
	 
"
