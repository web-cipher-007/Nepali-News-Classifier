स्पेनमा नेपाल प्रर्बद्धन साँझयुरोपेली मुलुक स्पेनको बार्सिलोनामा नेपाल प्रर्बद्धन साँझ आयोजना गरिएको छ  स्थानीय स्पेनिसहरूको समेत बाक्लो सहभागिता रहेको कार्यक्रममा नेपाली कला संस्कृति झल्कने नृत्य प्रस्तुत गरिएका थिए  "
	युरोपेली मुलुक स्पेनको बार्सिलोनामा नेपाल प्रर्बद्धन साँझ आयोजना गरिएको छ  स्थानीय स्पेनिसहरूको समेत बाक्लो सहभागिता रहेको कार्यक्रममा नेपाली कला संस्कृति झल्कने नृत्य प्रस्तुत गरिएका थिए   
	विभिन्न नेपाली व्यञ्जन समेत उक्त साँझको आकर्षण रह्यो  गत शनिबार आयोजित समारोहमा सहभागीहरूलाई बुद्धको उपदेश समेटिएका आकर्षक पोष्टर लगायत नेपाल प्रर्बद्धनात्मक सामाग्रीहरू समेत वितरण गरियो  पेरिसस्थित नेपाली दूतावास बार्सिलोनास्थित नेपाली अवैतनिक वाणिज्य दूतावास तथा गैर आवासीय नेपाली संघ एनआरएन स्पेनको संयुक्त पहलमा उक्त समारोह आयोजित भएको हो   
	यस्तो प्रकृतिको कार्यक्रम बार्सिलोनामा पहिलोपटक भएको दूतावासले जनाएको छ  क्यासा डेल मार हलमा आयोजित उक्त कार्यक्रममा स्पेनस्थित क्याटोलोनी प्रान्तका तर्फवाट चाभियर बोश्च लगायतका उच्चपदस्थ पदाधिकारीहरूको उपस्थिति थियो   
	फ्रान्सका लागि नेपाली राजदूत मोहन कृष्ण श्रेष्ठले सहभागीहरूलाई स्थानीय भाषामै नेपालका मुख्य पर्यटकीय आकर्षणसँगै हिमाल कला संस्कृति रहन सहन लगायत विभिन्न रोचक पक्षहरूबारे जानकारी गराएका थिए  
	स्पेनका लागि समेत गैर आवासीय राजदूत रहेका श्रेष्ठले भगवान बुद्धले देखाएको शान्ति र अंहिसाको बाटो वर्तमान समयमा अझ बढी समय सापेक्ष बनेको औंल्याए   
	नेपालले लगानी प्रर्बद्धन वर्ष मनाइरहेको उल्लेख गर्दै उनले सहभागीहरूलाई यतिबेला पर्यटन तथा व्यापार दुवै उद्देश्यले भ्रमण गर्नु सान्र्दभिक हुने बताएको दूतावास द्वारा जारी विज्ञप्तिमा उल्लेख छ   
	एनआरएन स्पेनका अध्यक्ष अर्जुन काफ्लेले समारोह आयोजना गर्न पाउँदा खुशी लागेको उल्लेख गर्दै यसले दुई देशका जनताका बिच रही आएको सम्बन्धलाई अझ मजबुत पार्ने विश्वास व्यक्त गरे  क्याटोलोनी प्रान्तका तर्फबाट सहभागी अतिथि बोश्चले कार्यक्रमप्रति खुशी प्रकट गर्दै नेपाल भ्रमणमा जाने इच्छा व्यक्त गरेका थिए   
	बार्सिलोनामा बसोबासरत नेपालीहरूले अधिकारी बोश्च समक्ष आफ्ना समस्याहरूबारे समेत अवगत गराए  सोही अवसरमा बार्सिलोनाका लागि अबैतनिक वाणिज्यदूत लुइस बेल्भीसले  सय  पटक नेपालको भ्रमण गरिसकेको बताएर सहभागीहरूलाई हौंस्याए  विगत  वर्षदेखि नेपाल र नेपालीका सेवामा गर्न पाएकामा समेत उनले खुशी व्यक्त गरेका थिए   
	 
	 
	 
	 
	
"
