नेपाली व्यवसायीलाई एसियन करी अवार्डबेलायतको प्रतिष्ठित एभरेष्ट इन समूहले लगातार दोश्रो वर्ष एसियन करी अवार्ड प्राप्त गरेको छ  लन्डनस्थित ग्रोस्भेनर हाउस होटेलमा आयोजित दोश्रो एसियन करी अवार्ड समारोहमा एभरेष्ट इनलाई उक्त सम्मान दिइएको हो  "
	बेलायतको प्रतिष्ठित एभरेष्ट इन समूहले लगातार दोश्रो वर्ष एसियन करी अवार्ड प्राप्त गरेको छ  लन्डनस्थित ग्रोस्भेनर हाउस होटेलमा आयोजित दोश्रो एसियन करी अवार्ड समारोहमा एभरेष्ट इनलाई उक्त सम्मान दिइएको हो  
	एभरेष्ट इन समूहले बेलायतको सर्वोत्कृष्ट नेपाली रेष्टुरेन्टको सम्मान पनि प्राप्त गरेको छ  ब्रिटेनका व्यापार मन्त्री डा भिन्स् केवल सहभागी सो समारोहमा एभरेष्ट इन समूहका प्रवन्ध निर्देशक पशुपति भण्डारी तथा म्यानेजमेन्ट टिमलाई उक्त अवार्ड दिइएको हो  अवार्ड प्राप्त गरेपछि समूहका प्रवन्ध निर्देशक भण्डारीले उक्त पुरस्कार आफू र आफ्ना मेहनती तथा दक्ष कर्मचारीहरुको परिश्रमको सम्मान भएको बताए  समूहका निर्देशक यादव भण्डारीले सम्मानित भएकामा प्रसन्नता व्यक्त गर्दै गुणस्तरिय सेवा प्रदान गर्न आफूहरु भविष्यमा पनि जुटिरहने बताए   
	एभरेष्ट इन समूहका आसफोर्ड हाइथ केन्ट तथा ब्ल्याकहिथमा सञ्चालित रेष्टुरेन्टहरुले यसअघि पनि थुप्रै प्रतिष्ठित पुरस्कार जितिसकेका छन्  
	फेडेरेसन अफ बंगलादेशी क्याटरर्सले आयोजना गरेको सो अवार्डस् समारोहमा बेलायती सांसदहरु राजदूतहरु वरिष्ठ उद्यमी तथा रेष्टुरेन्ट व्यवसायीहरुको उल्लेखनीय उपस्थिति थियो  
	समारोहलाई सम्वोधन गर्दै मन्त्री केवलले रेष्टुरेन्ट व्यवसाय ब्रिटिश अर्थतन्त्र तथा समुदायमा महत्वपूर्ण योगदान रहेको बताए  उनले यो क्रिसमस अवसरमा अन्य सांसद साथीहरुका साथ आफू पनि एसियाली रेष्टुरेन्टमा जान लागेको उल्लेख गरे  
	बेलायतका लागि नेपाली राजदूत डा सुरेशचन्द्र चालिसेले एभरेष्ट इन समूहलाई बधाई दिंदै समूहले स्थानीय स्तरमा विभिन्न कल्याणकारी काममा सघाउनुका साथै आर्थिक मन्दीका बेला समेत रोजगारी सिर्जना गरेर महत्वपूर्ण योगदान पुर्याइरहेको बताए  
	ब्रिटिश सांसद डेमियन ग्रीनले आसफोर्डको रेष्टुरेन्ट जगतमा एभरेष्ट इनको लोकप्रिय उपस्थिति र आधिकारीक नेपाली खाना तथा आतिथ्यताले आफ्ना ग्राहकहरुको मन जित्न रेष्टुरेन्ट सफल रहेको जनाए  
	गोर्खा अधिकार अभियानकर्ता तथा अभिनेत्री जोअन्ना लुम्ले ओविइ ले एभरेष्ट इन समूहको खाना आतिथ्यता तथा सेवाका लागि आफूले दश पूर्णांकमा दश नै दिने बताइन्  उनले उक्त समूहले हालै आसफोर्डमा शुरु गरेको एभरेष्ट कनेक्सन पसलले नेपाली उत्पादन तथा उपहार सामाग्रीहरु उपलव्ध गराएर ग्राहकको मन जितेको जनाइन्  
	एसियन करी अवार्डको निर्णायक मण्डलका अध्यक्ष प्याट च्यापम्यानले अहिले बेलायतमा फिस एण्ड चिप्स भन्दा एसियाली करी बढि लोकप्रिय रहेको र यसले ब्रिटिश समाजको बहुसांस्कृतिक पक्षलाई अरु मजवुत तुल्याएको बताए  
	
"
