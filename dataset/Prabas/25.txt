पत्रकार महासंघ बेलायत शाखामा पोखरेल" नेपाल पत्रकार महासंघ बेलायत शाखाको पहिलो अधिवेशन नयां नेतृत्व चयन गर्दै शनिवार लन्डनमा सम्पन्न भएको छ  ""
	 

	नेपाल पत्रकार महासंघ बेलायत शाखाको पहिलो अधिवेशन नयां नेतृत्व चयन गर्दै शनिवार लन्डनमा सम्पन्न भएको छ  

	नर्थवेष्ट रेडिङ कलेजमा सम्पन्न सो अधिवेशनले कान्तिपुर दैनिकका बेलायत संवाददाता एवं युरोपको नेपालीपत्रका सम्पादक नवीन पोखरेलको अध्यक्षतामा तेह्र सदस्यीय नयां कार्यसमिति चयन गरेको छ   

	समितिको वरिष्ठ उपाध्यक्षमा देवराज आचार्य चिरन शर्मा उपाध्यक्षमा दिनेश कुमार परियार महासचिवमा नरेश खपांगीमगर सचिवमा धर्मराज अधिकारी र कोषाध्यक्षमा लिलामान शेरपुञ्जा छानिए  त्यस्तै सदस्यहरुमा देवी प्रसाद गौतम रमा लामिछाने मिलन शर्मा ऋषिराज बुढाथोकी नारायण पौडेल गाउंले श्याम कुमार लुइंटेल र उमेश निरौला निर्विरोध निर्वाचित भएका छन्  

	वरिष्ठ उपाध्यक्ष पदका लागि मात्र भएको निर्वाचनमा शर्माले पत्रकार विपिन निरौलालाई पराजित गरेका हुन्  निर्वाचन सम्पन्न गर्न बीबीसीका पत्रकार भगिरथ योगीको संयोजकत्वमा सदस्यहरु सोलिसिटर राजु थापा र सुरेशजंग शाह सम्मिलित एउटा निर्वाचन समिति गठन भएको थियो  नवनिर्वाचित पदाधिकारीलाई नेपाल पत्रकार महासंघ केन्द्रीय अध्यक्ष शिव गाउंले तथा लण्डनस्थित नेपाली राजदुत डा सुरेशचन्द्र चालिसेले खादा तथा प्रमाणपत्र प्रदान गरे  

	अधिवेशनको पहिलो सत्र उद्घाटन गर्दै महासंघ अध्यक्ष गाउंलेले नेपालमा पत्रकारिता संक्रमणकालिन अवस्थामा रहेको जनाउंदै उनले पत्रकारहरु लोकतन्त्रवादी भनिने बाटै झन् असुरक्षित रहेको जनाए  उनले नेपालका पत्रकारहरुमा व्यवसायिक दक्षताको कमी औंल्याउंदै उनीहरु आफ्नै गल्तीबाट केही सिक्दै अगाडि बढेकाले बेलायतस्थित नेपाली पत्रकारहरुले बेलायतमा सिकेका आफ्ना सिप र अनुभव आदानप्रदान गर्न आग्रह गरे  

	तदर्थ समितिका संयोजक नवीन पोखरेलको सभापतित्वमा सम्पन्न सो सत्रमा सचिव नरेश खपांगीमगरले सांगठानिक प्रतिवेदन र चिरन शर्माले आर्थिक प्रतिवेदन पेश गरेका थिए भने शशी पौडेलले पेश गरेको विधान सर्वसम्मत पारित भयो  कार्यक्रमका सहभागीलाई विपिन निरौलाले स्वागत गरेका थिए भने श्याम लुईंटेलले धन्यवाद मन्तव्य दिए  

	घोषणा सभामा शुभकामना दिंदै बेलायतका लागि नेपाली राजदुत डा सुरेसचन्द्र चालिसेले समाज रुपान्तरणमा पत्रकारहरुको भुमिका महत्वपूर्ण हुने बताए  उनले नवनिर्वाचित पत्रकारहरुलाई बधाई दिंदै समाज हितका लागि पारदर्शी भएर सुचना सम्प्रेषण गर्न समेत आग्रह गरे  

	नरेश खपांगीमगरले सञ्चालन गरेको कार्यक्रममा एनआरएनए युकेका अध्यक्ष कुल आचार्यले नवनिर्वाचित पत्रकारहरुलाई वधाई दिंदै नेपाली समाजका घट्नाक्रम जस्ताको त्यस्तै उतार्न पत्रकारहरुलाई आग्रह गरे  

	कार्यक्रममा बीबीसी नेपाली सेवाका सम्पादक सुमन खरेलले पत्रकारहरु समाजको ऐना भएकाले उनीहरु सधैं उत्तरदायी हुन जरुरी रहेको बताए  

	कार्यक्रममा पत्रकार शशी पौडेलले स्वागत गरेका थिए  कार्यक्रममा पत्रकार महासंघ बेलायत शाखालाई आर्थिक सहयोग दिने युरोपको नेपालीपत्रका प्रवन्ध निर्देशक राजेन कंडेललाई अध्यक्ष गाउंलेले सम्मान गरे  

	अधिवेशन सफलताको शुभकामना दिन बेलायतस्थित विभिन्न नेपाली संघसंस्थाका प्रतिनिधिहरुको उल्लेख्य सहभागिता थियो  "
