प्रबासी लाहुरेको एकै पटक तीन कृति"लामोसमयदेखि बेलायत बस्दै आएका पूर्व गोर्खा सैनिक दूतबहादुर गर्वुजा पुन चिमखोले काइला ले एकै पटक तीन वटा कृति बजारमा ल्याएका छन्  
""
	 

	लामोसमयदेखि बेलायत बस्दै आएका पूर्व गोर्खा सैनिक दूतबहादुर गर्वुजा पुन चिमखोले काइला ले एकै पटक तीन वटा कृति बजारमा ल्याएका छन्  

	प्रवासमा बसेर पनि साहित्य सिर्जनामा अनवरत रुपमा लागि रहेका काइलाका एक कविता संग्रह र दुई वटा गीति संगालो आइतवार काठमाडौंमा सार्वजनिक गरिएका हुन्  

	उनलको यूकेको जिन्दगी कविता संग्रह लण्डनको कोशेली आधुनिक र यूके जाउली लोकदोहोरी गीति संगालो प्राज्ञ वुद रानाले विमोचन गरेका हुन्  त्यस अवसरमा गजलकारसमेत रहेका रानाले काइलाको अनवरत साहित्य सृजनाको उर्जा निरन्तरताको कामना गरेका थिए  

	लामोसमयसम्म बेलायती गोर्खा सैनिकमा काम गरेर अवकाश पछि बेलायतमा नै बसोबास गर्दै आएका काइलाको ब्यक्तित्व र कृतित्वका बारेमा आधा दर्जन सहित्यकार तथा साहित्यानुरागीले प्रकाश पारेका थिए  

	कार्यक्रममा समालोचक तथा साहित्यकार प्रकाश सायमीले काइलाको यसअघिको कृति सुनदन्ते मा आफुले भूमिका लेखेको उल्लेख गर्दै निरन्तरको सहित्य सृजनाका कारण आफुले लेखेको त्यो भूमिका खेर नगएको उल्लेख गरे  

	काइला बेलायत बसेर पनि म्याग्दीको आफ्नो गाउँठाउँको विकास तथा नेपाली सहित्य लेखनमा निरन्तरता दिइरहेका स्रष्ट हुन  उनको कविताहरुमा एक प्रकारको व्यांग्यका साथै आफ्ना भोगाइहरुलाई सटिक ढंगबाट उतार्ने क्षमता रहेको समालोचकहरुले बताएका थिए  

	काइलाले भने आफु कवि तथा गीतकार भन्दा पनि ब्यांग्यकार बढि रहेको बताए  मैले खास गरेर देखेका भोगेका कुराहरुमा ब्याङ्या गर्ने गरेको छु उनले भने यसअघिको पुस्तकमा पनि अहिले पनि मैले ब्याङ्ग्याको माध्यमबाट बिदेश बस्दाको अनुभूति मात्र होइन देशले भोगी रहेको समस्याकोसमेत उजागर गर्ने कोशिस गरेको छु  

	यूकेको जिन्दगी कविता संग्रहमा उनले यूकेमा नेपालीहरुले भोगी रहेको समस्याहरु खारो रुपमा उठाएका छन्  उनले खास गरेर बेलायती सेनाबाट अवकाश पाएपछि त्यही बसोवास गर्न थालेका नेपालीहरुले ब्यहोर्दै आएका भुक्तमानहरु उजागर गरेका हुन्  त्यतिले मात्र भने उनको चित्त बुझेको छैन  उनले त्यहाबाट हेर्दा देखिने मुलुकको दुर्दशाका सम्बन्धमा कविताहरु कोरेका छन्  

	मैले मेरो आधुनिक गीति संगालोमा खास गरेर माया पिरतीकै कुरालाई बढि जोड दिएको छु भने लोकोहोरी यूके जाउलीमा खास गरेर हाम्रा बेलायती भूपू सैनिकहरुलाई ब्याँङ्ग्या गरेको छु उनले भने खास गरेर अफिसर भूपू सैनिकहरु कान्छी लिएर जाने क्रम बढेको छ युवतीहरु पनि उनीहरुको धेरै पेन्सनको लोभमा फस्ने गरेको छ त्यसलाई मैले उठाउन खोजेको छु  

	 "
