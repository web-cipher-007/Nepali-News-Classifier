"खाडीमा नेपाली चासो संविधान लेखिएला त भाइ ""कतारी प्रहरी प्रशासनले हत्तपत्त सुइँको नपाउने बहराइन सिमानाको समाल मरुभूमिमा गधा जोतिरहेका थिए गोर्खा बुङ्कोटका देवेन्द्र ढकाल  राजधानी दोहाबाट झन्डै सय किलोमिटर दूरीको उराठ मरुभूमिमा जो कोही नेपाली पुगे पनि ढकालको जिज्ञासा हुन्छ भाइ यसपाला संविधान लेखिएला त ""
	कतारी प्रहरी प्रशासनले हत्तपत्त सुइँको नपाउने बहराइन सिमानाको समाल मरुभूमिमा गधा जोतिरहेका थिए गोर्खा बुङ्कोटका देवेन्द्र ढकाल  राजधानी दोहाबाट झन्डै सय किलोमिटर दूरीको उराठ मरुभूमिमा जो कोही नेपाली पुगे पनि ढकालको जिज्ञासा हुन्छ भाइ यसपाला संविधान लेखिएला त  
	म्यानपावर र एजेन्टको चक्करमा परेर कतार भित्रिएको पाँच वर्षदेखि गैरकानुनी हैसियतमा रहेका  वर्षे ढकाललाई आफ्नो अवस्थाभन्दा बढी देशको चिन्ता छ  सुरुमा घरभित्रको काम हँुदै दाउरा चिर्ने घर रंग्याउने घाँस काट्ने तरकारी गोड्ने काममा लागेका उनी बितेको दुई वर्षदेखि एक इरानी मालिककहाँ गधा जोत्ने काम गरिरहेका छन्  यो तातो बालुवामा दिनभर जति गधा धपाए पनि रातमा आफ्नै हरियाली बुङ्कोटको सपना देख्छु  अनि आफ्नो गाउँघर र समाजमा जोडिएको देशको राजनीति सम्झन्छु  अब निकट समयमा संविधान बन्नेछ र त्यसमा देशभित्रै हामीले काम गर्न पाउने रोजीरोटीको अधिकार पनि समेटिनेछ भनी आशा गरिरहेको छु उनले सुनाए   
	त्यही मजरा खेती किसानी थलो पर्तिरको भेडीगोठमा नौ वर्षदेखि बसिरहेका दाङका वीरबहादुर बुढाले पनि नेपालमा आउन लागेको शान्ति संविधानको होहल्ला खुबै सुनेका छन्  यो पेटले खोज्छ आङले खोज्छ त्यही भएर यो उमेरमा पनि भेडाबाख्रा र उँटका पछि कुद्दै छु  वर्षे बुढाले भने वर्तिरपर्तिर हामी गोठालाहरू भेट भएपछि नेपालमा राजा नरहेको गणतन्त्र आएको र अब भारतजस्तै विभिन्न राज्य बन्ने कुराको गफ निकाल्ने गर्छौं  हेरौं अब देश फर्केपछि केही त पक्कै फरक भोगिएला नि  खाडीका साउदी अरब कतार गरेर जीवनका  वर्ष बिताइसकेका उनको रोजीरोटी गर्ने ठाउँ पाएमा नेपालमै जीवन बिताउने इच्छा छ   
	उमेरमा  पनि नछोएका चेतमान जिमी राई जमेलियाको एक पशुपन्छी मजरामा काम गरिरहेका भेटिए  झन्डै तीन वर्षअघि कतार आएका उनी उँटको रेस हुँदै अनेक कम्पनीको चक्कर काटेपछि भिसा न पतका परिचयपत्र अवस्थामा पुगेका रहेछन्  संखुवासभा मूल घर भएका जिमीको सानो परिवार धरानमा बसाइँ सरेको रहेछ  तर बर्मा गयो कर्मसँगै भनेझैं जिमी यो मरुभूमिमा आइपुगेका रहेछन् अनेक परिबन्दमा परेर  अहिले भने केही कुकुर एउटा बाँदर चारवटा मयुर उँट अनि केही हाँसकुखुरा र परेवा हेर्ने जिम्मा पाएको छु उनले सुनाए अब यता जे जसो भए पनि कुनै दिन देश फिरेपछि अहिले सुन्ने गरेको नयाँ नेपालमा हामीजस्ता युवाहरूका लागि राज्यले क कस्तो काम दिने रहेछ त्यस कुराको चासो छ   
	जमेलियाकै अर्को एक मजरामा भेटिएका महोत्तरी दनैलीका  वर्षे रामबालक मण्डल पनि गधा जोत्ने काममा खटिएका छन्  मधेसको राजनीति र संघीयताबारे उति जानकारी नभए पनि आफ्नै गाउँठाउँमा उद्योगधन्दा वा खेतीपातीका राम्रा कामहरू पाउन सकेमा देश फिरिहाल्ने उनको मनसाय छ  कतारमा रहेका झन्डै चार लाख नेपालीमध्ये अति परिश्रमको काम गर्ने र न्यूनतम सेवासुविधा मात्रै पाउने झन्डै एक लाखको संख्याका यी श्रमिकसँग राज्य संरचना पद्धति वा अरू भागबन्डाभन्दा बढी आफ्नो रोजीरोटीको चासो छ   
	स्याङ्जा रत्नपुर घर भएका छायाँचन्द्र घिमिरे अयनसिनास्थित एक अरबी घोडाको फार्ममा काम गर्छन्  विगतमा स्थानीय स्रोतका भरमा रत्नपुरकै कालिका र सरस्वती प्राविमा झन्डै तीन वर्ष शिक्षक रहेका घिमिरे छ वर्षदेखि खाडीको तातोमा रोजीरोटीका लागि घोटिइरहेका छन्  दुःखैको भए पनि श्रम गर्न पाइए हुन्थ्यो भन्ने हो  आफ्नै गाउँमा फर्केर यता सिकेको तरकारी खेती वा गाईपालन अथवा अरू सीपका काम गर्न पाएमा कोही पनि रहरले यो मरुभूमिमा आउने थिएनन् होला  वर्षे घिमिरे भन्छन्  बागलुङ घर भएका मदन श्रीश मगर  वर्षभन्दा बढी कतारमा बसेर अब मरुभूमिको बास पुग्यो भन्दै दुई वर्षअघि घर फिरेका थिए  उता गएर उनले बागलुङमा सानो पसल पनि थापी हेरे  तर गतिलो कमाइको सपनामा प|ान्स वा अमेरिका जाने भनेर झन्डै  लाख रुपैयाँको ऋण रकम पनि एजेन्टलाई बुझाए  ठूलै सपना देखेर उनी दिल्ली इथियोपिया जिगुटी डकारसम्म पुगे  तर एजेन्टको खेल काम नलागेपछि नेपालै फर्किए  नेपालमा एजेन्ट विरुद्धको मुद्दामामिलामा सफल पनि बने तर ऋण मदनकै थाप्लामा रहिरह्यो एजेन्ट जेलको छिडीमा पुगे पनि  किताबमा धन कमाउन मदन ल्हासा हिँडेझैं हाल भयो म उता देशमा टिक्न नसकेर फेरि यता कतार आएको छु नेसनलमा भेटिएका मदनले भने  राजनीतिक चेतनाले भरपुर मदन पनि देशभित्रै श्रम पोख्ने रोजीरोटी गर्न पाइने थातथलोको खोजीमा छन्  आफ्नो खोजी सफल पार्न अबको संविधानले थोरै भए पनि निर्देशित गरिदेला कि भन्ने उनलाई लागेको छ   
	हाम्रो देशभित्रै अनागरिक हुनेहरूको भीड एकातिर छ भने यता हामी गैरकानुनी हैसियतमा जीवकोपार्जन गरिरहेका छौं जमेलियाको एक मजरामा भेटिएका लुम्बिनी तेनुहवाका बोसीउद्दिन मुसलमानको भनाइ छ आफ्नो ठाउँमा गतिलो गरी अडिने ठाउँ मात्रै पाइएमा पनि हामी तुरुन्तै देश फिरिहाल्छौं  उनले भिसा र पताकाबिनै मरुभूमिमा आँशुपसिना बहाउनुलाई आफ्नो राज्य र संयन्त्रले दिलाएको बाध्यता भनी बुझ्नबुझाउन चाहे  
	 
	देश नटुक्रयाऊ 
	 
	मजरा भेडीगोड ऊँट रेसभन्दा अलिक सम्मानित र सम्पन्न कार्यक्षेत्रमा श्रम खन्याइरहेका कतारका नेपालीको शान्तिसंविधानप्रतिको हेराईबुझाई भने अलिक भिन्न छ  देशमा संविधान निर्माणको काममा भएको ढिलासुस्तीलाई दोहाकेन्दि्रत प्रवासी नेपालीहरूले चिन्ता व्यक्त गरेका छन्  उनीहरूले देशलाई जातीय आधारमा विखण्डन नगर्न र दलहरूलाई अलमल नगरी निर्धारित समयमै संविधान निर्माणमा खट्न आग्रह गरेका छन्  प्रवासी नेपालीले देशमा रोजगारी सिजना र आर्थिक वृद्धिलाई टेवा पुग्ने गरी काम गर्न र संविधानमा सबै जात जाति वर्ग क्षेत्रको अधिकार सुरक्षित गर्न भनेका छन्   
	जीवनको लगभग आधा उमेर प्रवासमै बिताएका गोर्खा गाईखुरका  वषर्ीय उत्तर अधिकारीले जातीय आधारमा देशलाई भागबन्डा गरेमा भाँडिन सक्ने भन्दै चिन्ता जनाए  सबैलाई रोजीरोटी सुरक्षित हुने तबरले संविधानमा निर्माण गर्नुपर्ने उनको विचार छ  स्थानीय एक रेन्टकार कम्पनीका सुपरभाइजर अधिकारीले कामको अवसर नभएपछि युवाशक्ति प्रवासी हुन बाध्य हुनुपर्छ भन्दै कसरी रोजगारी सिर्जना हुन सक्छ त्यसरी क्षेत्रहरू निर्धारण गरेर संविधान लेखिनुपर्छ भन्ने धारणा राखे  युवाहरूको भविष्य रोजगारले सुरक्षित हुन्छ नत्र परदेशिनुबाहेकको अर्को विकल्प हुँदैन संयुक्त अरब इमिरेट्स र कतारमा गरी  वर्ष बिताइरहेका अधिकारीले भने   
	स्थानीय एक ट्राभल कम्पनीमा  वर्षदेखि कार्यरत स्थानीय समाजका अग्रणी शिखर वैद्यले जातजाति र भौगोगिक सीमारेखाको विवादले सही नेपालीपन हराउन थालेको उल्लेख गरे  यस्तो अवस्थामा संविधान नबने देश झन् अराजकतामा जान सक्ने उनले टिप्पणी गरे  कतारमा  वर्षदेखि सेल्स म्यानेजरको रूपमा कार्यरत चितवन रत्ननगरका दीपेन्द्र भेटवालले संविधानमा सबै कुरा समेटिन नसक्ने उल्लेख गर्दै सबैभन्दा बढी रोजगारीका अवसरहरू पहिल्याउने कामलाई जोड दिन आग्रह गरे  प्रत्येक नागरिक आफ्नै देशमा रोजगार बन्न पाउने अधिकार सुरक्षित गरिएको मौकिल हकमै लेख्नु जरुरी छ भेटवालले भने  काठमाडौं पेप्सीकोला निवासी कमला गुरुङले देशको हालत देखेर विरक्त लागेको छ भन्दै बन्द हडताल नभएर शान्तिमात्र भइदिए देशले धेरै उन्नति गर्न सक्ने बताइन्  नेताहरूको वार्ता खाली बिनानिष्कर्ष टुँगियो भनेर सुन्दासुन्दा टाउकै दुखेको छ हाल सुरक्षासम्बन्धी एक कम्पनीमा सुपरभाइजरको रूपमा तीन वर्षदेखि कार्यरत गुरुङले भनिन्  
"
