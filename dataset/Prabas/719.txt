प्रवासबाट पत्रकारिताका उत्कृष्टलाई पुरस्कृत गरिनेप्रवास बाट नेपाली पत्रकारिताका उत्कृष्ट विद्यार्थीलाई पुरस्कृत गरिने भएको छ  न्युयोर्कबाट प्रकाशित हुँदै आएको नेपाली भाषाको साप्ताहिक पत्रिका विश्व सन्देशले पचास हजार नगदको पुरस्कृत घोषणा गरेको हो  "
	प्रवास बाट नेपाली पत्रकारिताका उत्कृष्ट विद्यार्थीलाई पुरस्कृत गरिने भएको छ्  न्युयोर्कबाट प्रकाशित हुदै आएको नेपाली भाषाको साप्ताहिक पत्रिका विश्व सन्देशले आफ्नो पाचौ वार्षिक उत्सवको अवसरमा त्रिभुवन विश्वविद्यालय अन्तर्गत पत्रकारिता बिषयमा नेपाल टप हुने विद्यार्थीलाई हरेक बर्ष पचास हजार नगदले पुरस्कृत गर्ने जनाएको छ   
	विश्व सन्देश पत्रकारिता पुरस्कार को नाम दिईएको सो पुरस्कार आगामी बर्षदेखि पत्रिकाको बार्षिकीको अवसरमा प्रदान गरिने पत्रिकाका प्रधान सम्पादक विजय पौडेलले बताए  गत शनिबार पत्रिकाको पाँचौं बार्षिकत्सव मनाउने क्रममा न्युयोर्कमा सो घोषणा गरिएको थियो   
	संयुक्त राष्ट्र संघका लागि कार्यवाहक नेपाली स्थायी प्रतिनिधि सेवा अधिकारी लम्सालको प्रमुख आतिथ्यमा सम्पन्न वार्षिकउत्सव कार्यक्रममा पूर्व सभासद महेन्द्र ध्वज जीसी नेपाली नायिका रेखा थापालगायतका अथितीहरुको उपस्थिती रहेको थियो  पत्रिकाका कार्यकारी निर्देशक रोशन ढुङ्गानाको सभापतित्वमा आयोजित कार्यक्रममा पत्रिका प्रकाशनको प्रारम्भदेखि नियमित रुपमा विज्ञापन उपलब्ध गराउदै आएका पाँच जना व्यवसायीहरुलाई सम्मान गरिएको थियो  हरेक बर्ष नेपाली समुदायबाट एकजना व्यक्तित्वलाई सम्मान गर्ने परम्परालाई निरन्तरता दिंदै विश्वसन्देशले यसपटक अमेरिकामै पहिलो नेपाली महिला टयाक्सी चालक सुशीला शाक्यलाई सम्मान गर्यो  कार्यक्रममा नायिका रेखा थापाले विदेशी भूमिमा नेपाली पत्रिकाको प्रकाशनको प्रशंसा गरेकी थिईन भने नेपाली काग्रेसका तर्फबाट संविधान सभाका पूर्व सदस्य महेन्द्र ध्वज जिसीले संचार जगतको प्रशंसा गर्दै नेपाल र अमेरिकाका बीचको दुरीलाई समेत संचारले नै घटाएको टिप्पणी गरेका थिए  प्रमुख अतिथि सेवा अधिकारीले पत्रिकाको प्रगतिको कामना गरेकी थिईन्   
	 
	
"
