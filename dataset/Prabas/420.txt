कोरियाबाट हेल्प नेपाललाई  लाख रुपैयाँ सहयोग कोरियामा रहेका नेपालीहरुले परोपकारी संस्था हेल्प नेपाल नेटवर्कलाई दशलाख रुपैयाँ सहयोग गरेका छन् "
	कोरियामा रहेका नेपालीहरुले परोपकारी संस्था हेल्प नेपाल नेटवर्कलाई दशलाख रुपैयाँ सहयोग गरेका छन्  नेपाल पत्रकार महासंघ र अनलाइन खबर हेल्लो नेपाल कोरिया डटकमको संयुक्त प्रयासमा संकलन गरिएको सो रकम आइतबार परोपकार तथा समाज सेवा बिषयक अन्तरकृया आयोजना गरी नेटवर्कका संस्थापक रबिन्द्र मिश्रलाई हस्तान्तरण गरेका हुन्  
	सोल तुङ्देमुनस्थित सामुदायिक सभाहलमा भएको अन्तरकृया कार्यक्रमलाई सम्बोधन गर्दै नेटवर्कका संस्थापक तथा संचारकर्मी मिश्रले राज्य र समाज परोपकारी भएमात्र राष्ट्र र समाज समृद्ध हुन सक्ने धारणा राखेका थिए 

	प्रवासमा श्रम गरेर दिएको सहयोगको श्रेय दाताहरुलाइ नै रहेको बताउदै उनले हेल्प नेपाल नेटवर्क बिश्वासीलो मध्यम मात्र भएको जनाएका थिए  भ्रस्ट नेता र कर्मचारी हाम्रै समाजको उपज भएको बताउँदै संस्थापक मिश्रले राम्रो संबिधान बनाउनु भन्दा पनि खराब आचरणमा सुधार गर्नु आवश्यक रहेको बताएका थिए 

	दश करोडको परोपकारी अक्षय कोष स्थापना गर्न घोषणा ढेड महिना नबित्दै पन्ध्र लाख रुपैयाँ जम्मा भैसकेको छ हेल्प नेपालको गतिबिधिबारे व्यापक प्रकाश पार्दै मिश्रले भने सहयोग बापत संकलन भएको रकम हदै पारदर्शी हुने छ  अक्षय कोष निर्माणमा कोरियामा रहेका नेपालीहरुबाट प्राप्त सहयोगप्रति आभार ब्यक्त गर्दै मिश्रले घुष खाएर प्राप्त हुने सुख भन्दा परोपकारबाट प्राप्त सन्तुस्टी धेरै आनन्द हुने बताएका थिए  
	नेपाल पत्रकार महासंघ कोरियाका अध्यक्ष खेम कार्कीको अध्यक्षतामा भएको सो अन्तरक्रिया कार्यक्रममा समाजसेवी रुद्र शर्मा तमुधिं कोरियाका अध्यक्ष रामकाजी गुरुङ लगायत यहाँको नेपाली समाजमा बिशिष्ठ योगदान पुर्याउने दर्जन भन्दा बढी संस्थाका प्रमुखहरुलाई सम्मान पनि गरिएको थियो   
	 
	 
	
"
