अष्ट्रेलियामा झल्कियो नेपाल"अष्ट्रेलियाको अति व्यस्त सहर सिड्नीको डार्लिन हार्बर चन्द्र सूर्य अंकित झण्डाले झकिझकाउ थियो  नेपाली गीत संगीत र नृत्यहरूले सहर नै गुञ्जायमान भएको भान हुन्थ्यो  नेपाली दौरा सुरुवाल र ढाकाटोपी लगाएका युवा र रातो सारी चोलोमा सजिएका युवतीहरू नेपालको जानकारी दिन व्यस्त थिए ""
	अष्ट्रेलियाको अति व्यस्त सहर सिड्नीको डार्लिन हार्बर चन्द्र सूर्य अंकित झण्डाले झकिझकाउ थियो  नेपाली गीत संगीत र नृत्यहरूले सहर नै गुञ्जायमान भएको भान हुन्थ्यो  नेपाली दौरा सुरुवाल र ढाकाटोपी लगाएका युवा र रातो सारी चोलोमा सजिएका युवतीहरू नेपालको जानकारी दिन व्यस्त थिए  नेपालमय भएको वातवरणमा उपस्थित विदेशीहरूले पनि अत्यन्तै चासोका साथ नेपाल महोत्सवको अवलोकन गरिरहेका थिए   
	एनआरएन अष्ट्रेलियाको आयोजनामा आइतबार सम्पन्न भएको नेपाल महोत्सवमा करिब  हजार नेपालीको सहभागिता रहेको थियो  महोत्सवमा सहभागी हुन सिड्नीका साथै अन्य सहरबाट पनि नेपालीको सहभागिता रहेको थियो  लगातार  दिनसम्म चलेको एनआरएनको सम्मेलन लगत्तै आयोजना भएका कारण समेत यस वर्षको नेपाल महोत्सव अन्य वर्षको भन्दा अत्यन्तै सफल भएको आयोजकको दाबी छ   
	महोत्सवमा नेपाली खानाका स्टलहरूका अतिरिक्त नेपाल चिनाउने किसिमका पर्यटनसम्बन्धी स्टल समेत राखिएको थियो  जसमा सहभागी हुन आएका विदेशी उत्सुकतापूर्वक जानकारी लिइरहेका देखिन्थे  त्यसका साथै एनआरएनले आफ्नै पहलमा नेपालसम्बन्धी जानकारी दिन अलग्गै स्टलको पनि व्यवस्था गरेको थियो  विभिन्न व्यवसायीहरूले समेत नेपाल महोत्सवमा आफ्नो व्यवसायको जानकारी दिनका लागि स्टलहरू सजाएर राखेका थिए  
	महोत्सवको मुख्य उद्देश्य विदेशीहरूलाई नेपालसम्बन्धी जानकारी दिएर पर्यटन प्रवर्धनमा सहयोग पुर्याउने र नेपालीलाई भेटघाटको अवसर दिलाउने भएको आयोजकको भनाइ छ   
	प्रत्येक दुई वर्षमा हुने महोत्सवमा यस वर्ष सोचेभन्दा धेरै सहभागिता भएको एनआरएन अष्ट्रेलियाका अध्यक्ष तथा महोत्सव आयोजक समितिका अध्यक्ष गणेश केसीले जानकारी दिए  हामीले जे उद्देश्यका साथ महोत्सवको आयोजना गरेका छौं त्यो सफल भएको छ  उनले ईकान्तिपुरसँग भने हाम्रो उद्देश्य महोत्सवको माध्यमबाट नेपाललाई थप चिनाउन र नेपालको पर्यटन प्रवर्द्धनमा सहयोग पुर्याउनु हो  यस वर्षको महोत्सवमा विश्वभरि रहेका एनआरएनका प्रतिनिधिहरूका साथै नेपालका मन्त्री एमाले नेता भीम रावल लगायतको समेत सहभागिता भएकाले महोत्सव अझ सफल भएको आयोजकको भनाइ छ  
	महोत्सवमा शिक्षा मन्त्री दीनानाथ शर्मा उद्योग मन्त्री अनिल कुमार झा गभर्नर डा युवराज खतिवडा एमाले नेता भीम रावल एनआरएनका अध्यक्ष जीवा लामिछाने पूर्व अध्यक्ष उपेन्द्र महतो लगायतका व्यक्तिको सहभागिता रहेको थियो  त्यसका साथै अष्ट्रेलियाबाट न्यु साउथ वेल्स राज्यका विपक्षी दलका नेता जोन रोबर्टसन केन्द्रीय सरकारका प्रतिनिधि लगायतको समेत उपस्थिति रहेको थियो  कार्यक्रममा बोल्दै उनीहरूले नेपाल संस्कृतिमा अत्यन्तै धनी भएको बताउँदै महोत्सवले आपसी सम्बन्ध सुधार गर्न मद्दत पुर्याउने विश्वास व्यक्त गरेका थिए   
	कार्यक्रमको शुभारम्भमा नेपालको पूर्व मेचीदेखि पश्चिम महाकालीसम्मका विभिन्न कला र संस्कृतिका नृत्य तथा गीत प्रस्तुत गरिएको थियो   
	पहिलो पटक नेपाल घर 
	महोत्सवमा यसपटकको मुख्य आकर्षण नेपाल हाउस रहेको थियो  महोत्सवमा सहभागी हुन आउने विशेष गरेर विदेशीलाई नेपाल सम्बन्धी जानकारी दिने उद्देश्यले नेपाल घरको स्थापना गरिएको थियो  नेपालमा पाउने विभिन्न परम्परागत सामानहरूले सजाइएको यस घरमा नेपाललाई चिनाउने सगरमाथा बुद्धका फोटो मूर्ति थान्का लगायतका सामान सजाएर राखिएको थियो  यसपटकको महोत्सवमा पहिलोपल्ट नेपालसम्बन्धी जानकारी दिने उद्देश्यले स्थापना गरिएको यस हाउसबाट धेरै सहभागीले नेपालसम्बन्धी जानकारी लिएका थिए  
"
