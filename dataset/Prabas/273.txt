भाजपाले भन्योविफल पार्न बाह्य शक्ति लागेभारतको प्रमुख विपक्षी घटक भारतीय जनता पार्टी भाजपा ले नेपालको राजनीतिक प्रक्रिया विफल बनाउन बाह्य शक्ति सक्रिय भएको दाबी गरेको छ  पार्टीका तर्फबाट अध्यक्ष राजनाथ सिंहले आइतबार जारी गरेको विज्ञप्तिमा त्यस्तो शक्ति कुन हो भन्नेबारे प्रस्ट खुलाइएको छैन  "
	भारतको प्रमुख विपक्षी घटक भारतीय जनता पार्टी भाजपा ले नेपालको राजनीतिक प्रक्रिया विफल बनाउन बाह्य शक्ति सक्रिय भएको दाबी गरेको छ  पार्टीका तर्फबाट अध्यक्ष राजनाथ सिंहले आइतबार जारी गरेको विज्ञप्तिमा त्यस्तो शक्ति कुन हो भन्नेबारे प्रस्ट खुलाइएको छैन   
	नेपालको कुनै पनि शान्तिपूर्ण प्रक्रियालाई अस्थिर बनाउन केही बाह्य शक्तिहरू आफ्नो निहित स्वार्थ राखेर यो क्षेत्रमा सक्रिय छन् वक्तव्यमा सिंहले भनेका छन्  त्यसले भारतलाई पनि प्रभावित तुल्याउने सिंहले भनेका छन्  भारत छिमेकी मुलुक भएकाले मात्रै हामीले चासो लिएको होइन नेपालसँग भारतको गहिरो सांस्कृतिक निकटता पनि छ उनले भने स्थायी नेपालले मात्रै दुवै मुलुकको शान्तिपूर्ण सहअस्तित्वलाई सुनिश्चित गर्छ  
	नेपालमा पछिल्लोपटक विकसित अन्योलको अवस्थाप्रति सिंहले गहिरो चिन्ता प्रकट गरेका छन्  भाजपा अध्यक्ष सिंहले संविधानसभाको म्याद सकिन केही घन्टा बाँकी रहँदासमेत नेपालका दलहरूबीच सहमति नभएको भन्दै चिन्ता व्यक्त गरेका छन्  जनताको आकांक्षाअनुसार पूर्ण लोकतान्त्रिक संविधान ल्याउने प्रतिबद्धता पटकपटक व्यक्त गरे पनि मुख्य दल तथा नेताहरूले महत्त्वपूर्ण मुद्दामा सहमति जुटाउन सकेका छैनन् सिंहले भने त्यस्तो प्रतिबद्धता पूरा गर्न नसक्नु नेपालको शान्ति लोकतन्त्र राजनीतिक स्थायित्व र आर्थिक समृद्धिको नेपाली चाहनामा गम्भीर धक्का हुनेछ   
	नेपालमा जारी राजनीतिक प्रक्रिया आन्तरिक मामिला भएको र त्यसमा हस्तक्षेप गर्ने आफूहरूको कुनै मनसाय नरहेको भन्दै उनले त्यहाँ उत्पन्न हुने समस्याले निम्त्याउने संवैधानिक संकटबारे आफूहरूले चासोमात्रै राखेको उल्लेख गरेका छन्  धार्मिक र जातीय सहिष्णुताको आफ्नो गौरवशाली इतिहासविपरीत आफ्नो समाजलाई र मुलुकलाई जातीय आधारमा विभाजन नगर्न हामी नेपाली जनतालाई अपिल गर्छाैं सिंहको वक्तव्यमा छ   
	संविधानसभाको म्याद जेठ  पछि थप्न नमिल्ने भनी सर्वाेच्च अदालतले गरेको फैसलाविरुद्ध आन्दोलन गर्न सत्तारूढ गठबन्धनले दिएको चेतावनी अत्यन्तै चिन्ताजनक रहेको पनि भाजपाले उल्लेख गरेको छ  संविधान निर्माण केही आधारभूत मान्यतासँग जोडिनु र न्यायालयका न्यायालयको स्वतन्त्रतालाई पनि सम्मान गर्नु आवश्यक छ सिंहले भनेका छन् कहिलेकाहीं न्यायालय व्यावहारिक पथविरुद्ध गए पनि त्यो राम्रो लोकतान्त्रिक मूल्य हो  
	भाजपाले दलहरूबीच हाल कायम अविश्वासले देशलाई थप संकटतर्फ लैजान सक्ने र त्यसलाई कुनै पनि हालतमा रोक्नुपर्ने विचार राखेको छ  लम्बिएको राजनीतिक संकट र जुन तहको अनिश्चितता देखिएको छ त्यो मुलुकको लोकतान्त्रिक स्वास्थ्य र गौरवका लागि खतरा हो भाजपाले भनेको छ   
	 
	 
	
"
