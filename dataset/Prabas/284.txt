नेपालीको कलाले हँसायो विदेशीलाई "दुर्घटनाबाट खुट्टामा चोट लाग्यो भने के गरिएला  कुनै पनि साधनमार्फत घाइतेलाई अस्पताल पुर्‍याइन्छ  तर लडेर खुट्टामा चोट लागेका एक नेपाली कमल अधिकारीले कोपनहेगनमा त्यसो गरेनन्  ""
	दुर्घटनाबाट खुट्टामा चोट लाग्यो भने के गरिएला  कुनै पनि साधनमार्फत घाइतेलाई अस्पताल पुर्याइन्छ  तर लडेर खुट्टामा चोट लागेका एक नेपाली कमल अधिकारीले कोपनहेगनमा त्यसो गरेनन्  बरु चोट लागेको खुट्टालाई झोलामा खारेर सग्लो खुट्टाले खल्च्याङ खल्च्याङ गर्दै अस्पताल गए   

	जुन दृश्यले विदेशीलाई पेट मिचिमिची हसायो  यो हो शुक्रबार कोपनहेगनस्थित कमेडिया अन्तर्राष्ट्रिय नाटक विद्यालयमा अध्ययरत कलाकार कमल अधिकारीको क्लोन नामक नाटकको मुख्य अंश  रमाइलो गर्ने भूमिकामा प्रस्तुत भएका अधिकारीले विदेशी दर्शकलाई निकै हँसाए   
	दुइ बर्षे प्राविधिक तालिम अन्तर्गत पहिलो बर्षको अन्तिम उक्त नाटकमा दुई नेपाली सहित  जाले कला प्रस्तुत गरेका थिए  अर्का नेपाली कलाकार हुन् विकाश तिवारी  सामान्य अवस्थामा देखिएका विकाश र आधुनिक पोशाकमा ठाँटिएकी बेलायती युवती के टेलरबीचको पहिलो प्रेम ले पनि दर्शकको ध्यान खिचेको थियो   
	नाटकमा कलाकारले निकै जोखिमपूर्ण कला समेत प्रस्तुत गरेका थिए  निशुल्क प्रवेश पाइने कार्यक्रममा नेपाल अमेरिका वेलायत क्यूबा मेक्सिको स्वीडेन डेनमार्क हंगेरी लगायत  देशका कलाकारले कला प्रस्तुत गरेका थिए  बिभिन्न देशका दर्शकहरुको सहभागिता थियो   
	उक्त नाटक एक महिना रियलसल गरेर प्रदर्शन गरिएको नेपाली कलाकार विकाश तिवारीले बताए  अब दोस्रो बर्षको अध्ययन सुरु हुने बताउँदै तिवारीले दोस्रो बर्षको अन्तिम नाटकमा विद्यार्थीले आफ्नो देशमा घटेको ठूलो सत्य घट्नालाई कथा बनाएर नाटक प्रदर्शन गर्नु पर्ने जनाए  उक्त विद्यालयमा छात्रवृत्तिमा विद्यार्थी आइ अध्ययन गर्छन्  नेपालबाट अघिल्लो बर्ष एक विद्यार्थी थिए भने गत बर्ष दुई विद्यार्थी आएका छन्   
	 
	 
	 
	 
	 
	 
	 
	 
"
