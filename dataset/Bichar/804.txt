दौराको तुनामा झुन्डिँदै राष्ट्रियतादसैं अघिको एक साँझ  राजधानीको राष्ट्रिय सभागृह  मधुरिमाफूलकुमारी महतो संगीत सम्मान समारोह "
	दसैं अघिको एक साँझ  राजधानीको राष्ट्रिय सभागृह  मधुरिमाफूलकुमारी महतो संगीत सम्मान समारोह  चर्चित उद्यमी तथा समाजसेवी डा उपेन्द्र महतोद्वारा आफ्नी आमा स्व फूलकुमारी महतोका नाममा स्थापित ट्रष्टबाट गरिँदै आएका जनहितकारी सामाजिकसांस्कृतिक कार्य मध्येको एक उपक्रम  नेपाली संगीत क्षेत्रको विकासमा टेवा पुर्याउन मधुरिमा नेपालको व्यवस्थापनमा विगत  वर्षदेखि यस अनुष्ठानलाई पनि निरन्तरता दिँदै आएका छन् महतोले  संगीत साहित्य र संस्कृतिका अनेकौ सिपाहीहरूले यस सम्मानबाट आभार र ऊर्जा पाएका छन्  यस वर्ष पनि नेपाली संगीतका नक्षत्र कुन्ती मोक्तान तथा सत्यस्वरूप आचार्यले यो सम्मान प्राप्त गरे  जोन पोखरेलले बालप्रतिभा पुरस्कार पाए र सुदूर पश्चिमकी दिकरादेवी गाइनेले पाइन् आझेलका तारा संगीत सम्मान  
	उपेन्द्र महतोले पटकपटक भनेको सुनिन्छ गरिब देशको सम्पन्न मानिस नभई समृद्ध र सम्पन्न देशको सामान्य नागरिक कहलाएर गर्व गर्न चाहन्छु  यही भावना लिएर होला विदेशै बसेर सबै कुराले पुगिसरी भए पनि उनी नेपालका लागि केही न केही गरिरहन तत्पर देखिन्छन्  त्यसैले आफू मधेसमिथिलाको भएर पनि श्रीमती भारतको भएर पनि र बसाइ रूसमा भए पनि उनले परिवारको भाषा नेपाली बनाएका छन्  उनले प्रमाणित गरिसकेका छन् नेपालको मधेसमा जन्मेको एउटा मैथिलमा समेत राष्ट्रप्रेम राष्ट्रियता कुनै पनि मूलधारका नेपाली भनेर समादरणीय भएका समुदायभन्दा कम्ता होइन बरू बढ्ता नै छ  उनले यसपालिको समारोहमा पनि भने हामीसँग समृद्धिका यथेष्ट आधारहरू छन् जुन हाम्रो देशभरि कलासंस्कृतिका रूपमा छरपष्टिएका छन्  हामी संसारसामु गौरवसाथ भन्न सक्छौं हामीसँग अमूल्य सांस्कृतिक सम्पदाहरू छन् जसले प्रेम करुणा सत्कारजस्ता मानवीय पक्षलाई सँगालेको छ  यिनै कुराहरूले भोलि विदेशीहरूलाई पनि मानवता सिक्न र संस्कृति बुझ्न नेपाल आउनैपर्ने बनाउनेछ  
	महतोको यस पुनीत भावनाले शताब्दीयौंदेखि विषमताका खाडलहरू पुर्ने दिशामा महत्त्वपूर्ण भावनात्मक कदम चालेको छ  उनको यो कदम भनेको बैगुनीलाई गुनले मार्नुपर्छ भन्ने उखानलाई चरितार्थ गर्दै चालिएको प्रस्टै बुझ्न सकिन्छ  विगतमा मधेसीहरू विभिन्न माध्यमबाट पीडित प्रताडित र अपहेलित रहेको कुरालाई नकार्न सकिन्न  आजको अपेक्षाकृत अनुकूल वातावरणमा ठाउँ र हैसियत प्राप्त गरेका केही मधेसीहरूले हिजोको तिक्ततालाई प्रतिशोधको रूपमा प्रयोग गरिरहेका छन् भने केही आफ्ना क्रियाकलापबाट पीडक वर्गलाई समेत सम्मान दिएर समानता र समदर्शिताको शिक्षा दिन खोजिरहेका छन्  उपेन्द्र महतोजस्ता व्यक्तिले देशको सामाजिक सांस्कृतिक क्षेत्रमा उल्लेख्य काम गर्नुका पछाडि हिजोको दिनमा उनले भोग्नुपरेको मानसिक पीडामा मलम पनि हो राष्ट्रिय भाव र सामुदायिक सद्भाव के हो भन्ने कुरा आमजनलाई बुझाउने एउटा उपक्रम पनि हो  तर उपेन्द्रले जनजनलाई जोड्न मनहरूमा हाल्दै गरेको साँघुलाई देशका केही सनातनी सद्भावीहरूले हिजोकै हेराइले हेरिदिएर अझै कुण्ठित तुल्याउन खोजिरहेका छन्   
	सन्दर्भ मधुरिमाफूलकुमारी महतो संगीत सम्मान समारोहकै हो  एकातिर उपेन्द्र महतोले नेपाली संगीतको श्रीवृद्धिमा योगदान पुर्याउने चर्चित गायकगायिकालाई मात्र नभएर सुदूर पश्चिमको वादी समुदायकी लोकगायिका दिकरादेवीलाई समेत सम्मानितपुरस्कृत गरिरहेका थिए भने त्यहींनेर तिनै सम्मानित गायकगायिकाको स्वरमा घन्किएको थियो मेरो देश डुब्न लाग्यो  चिकित्सा क्षेत्रमा प्रसिद्धि कमाएका एक गीतकारको गीतमा प्रकट निराशाको राजनीतिक प्रतिवाद समारोहका प्रमुख अतिथि सूचनामन्त्री राजकिशोर यादवले पनि गरे  उनले आफू सम्मिलित वर्तमान सरकारले गर्दा देश डुब्न लागेको भनेर लगाइएको आरोपका रूपमा समेत उक्त सन्दर्भलाई ग्रहण गर्दै भने अहिले अँध्यारो त छ तर बिहानी जन्माउन ठिक्क परेको अवस्थामा छ  त्यसैले यो देश डुब्न लागेको अवस्था नभई देश अगाडि बढ्न ठिक्क परेको अवस्था हो  
	तर डाक्टर साहेबको यो चिन्ता त्यतिखेर स्पष्ट भयो जब कुन्ती मोक्तानले गाएको डाक्टर साहेबकै अर्को गीतमा चौबन्दीचोलो र दौरासुरुवाल लाएको मानिस देख्दा नेपाली भेटेजस्तो लाग्ने भनेर बखान गरिएको सुनियो  गीतका गेडाहरूलाई गम्दै जाँदा आज देशमा धोती कछाड बक्खु लाउनेहरूले पनि आफूलाई यथारूपमै नेपाली भन्ने गरेबाट डाक्टर साहेबको मन कुँडिएको मात्र भन्न सकिन्छ  नेपालमा लोकतन्त्रले अरू केही नभए पनि दौरासुरुवालटोपी खस भाषा पर्वतीय संस्कृति आदि दाम्लोबाट नेपाली पहिचानलाई उन्मुक्ति दिलाउने काम अवश्य पनि गरेको छ  तर आम नेपालीले छातीभित्र हुर्काउन थालेको राष्ट्रियताभन्दा बढ्ता महत्त्व यी दाम्लोरूपी राष्ट्रियतालाई दिनु भनेको बर्चस्ववादी साम्प्रदायिकतालाई मलजल गर्नु हो  अहिलेको अवस्थामा हिजोसम्म देशको राजनीतिक आर्थिक सांस्कृतिक सामाजिक आदि हरेक क्षेत्रमा एकछत्र हालीमुहाली कायम गर्दै आएका व्यक्तिहरू तत्तत् क्षेत्रमा एक सिन्को पनि तल झरेका छैनन् तर यी विविध क्षेत्रमा अन्य वर्ग क्षेत्र समुदायका मानिस पनि अगाडि बढ्न थालेकाले ठूलो कोकोहोला र रोदनक्रन्दन मच्चिएको छ  यसरी हिजोको दिनमा अँध्यारोमा बसेर टुलुटुलु हेरिरहेकाहरूको अनुहारमा अलिकता उज्यालो आउना थाल्नुलाई यदि हामीले देश डुबेको देख्न थाल्छौं भने हामीले आत्मसमीक्षा गर्नुपर्छ हामी कति सानो चित्त लिएर बाँचिरहेका छौं  
	अझ पीडा त्यतिखेर थपिन्छ जब यस्ता गीतलाई राष्ट्रिय गीत भन्दै घन्काउनुमा गौरव मान्छन् हाम्रा लोकतान्त्रिक रेडियोटिभी र स्टेजहरू  यही कारणले बेलाबेला मधेसी जनजाति दलितहरूको आक्रोश पनि विस्फोट हुन्छ  लोकतन्त्र आइसकेको भनेको आधा दशक बितिसक्दा पनि जब माझिएका र खारिएका मानिने स्रष्टाहरूले यसरी साम्प्रदायिक शैली पछ्याइरहन्छन् भने मधेसी जनजाति दलित गतिविधिहरूमा उग्रता विस्फोट हुनु अस्वाभाविक मान्न पनि सकिन्न  आम जनतालाई यस्तो आडम्बरी राष्ट्रवादले कतिसम्म झर्को लगाइसकेको छ भने आफ्ना पक्षहरू सिर्जनात्मक रूपले प्रस्तुत गर्ने राजेन्द्र विमल सीके लालहरू मधेसीहरूकै पनि तारो बन्ने गरेका छन्  यिनीहरूको प्रयास एउटै हो साम्प्रदायिकतालाई सिर्जनात्मकता र समानताका आधारमा समाप्त पार्न टेवा पुर्याउनु यसका लागि हिजोको दिनमा विकृत राष्ट्रियताको पक्षपोषण गर्नेहरूलाई सुधारिने वातावरण प्रशस्त पार्नु   
	तैपनि ती पुरानो राष्ट्रवादका मलामीहरूको चेत खुलेन र उही एक भाषा एक भेष छाप साम्प्रदायिक राष्ट्रियताको डम्फु बजाइरहियो भने बित्थामा राजेन्द्र विमलहरू उग्र बन्दै गरेका आफ्नै बन्धुहरूको तारो किन बन्ने  समय छँदै सिन्कोसम्म नभाँच्ने अनि थिचिएकाहरू उग्र भएर जाग्दा यस्ता मानिसहरू सद्भावको राग अलाप्न थाल्छन्  यी सद्भावका सारथी  हरूले बुझ्नुपर्ने कुरा के हो भने यिनीहरूको सिर्जनात्मक सक्रियताबाट फैलिरहेको दुर्भावप्रति मात्र यी सचेत रहने हुन् भने देशमा कहिल्यै सद्भाव र्यालीरूपी कर्मकाण्डको आयोजना गरिराख्नै पर्दैन  सामूहिक फोटो खिचेको भन्ने तर सधैंसधैं आआफ्नै परिवार र नातागोतालाई मात्र अग्रपंक्तिमा उभ्याउने अनि अहा क्या राम्रो तस्विर भनेर बखान छाँटिरहनेहरूले बुझ्नुपर्छ यदि कुनै सामूहिक तस्विर मेरो हातमा हाम्रो भनेर थमाइन्छ भने त्यसमा सबभन्दा पहिले मैले आफ्नै अनुहार खोज्छु  त्यो नदेख्नासाथ मैले त्यसलाई किमार्थ हाम्रो तस्विर मान्न सक्दिन  त्यसैले कलाकार साहित्यकारको छाती देशजस्तै फराकिलो हुनुपर्छ  अनिमात्र तिनले जनजनको छातीमा देशप्रेम रोप्न सक्छन्  यसरी रोपिएपछि मात्र देश आमजनको मुटुमाझ सग्लिएर अग्लिरहेको हुन्छ  आशा छ सर्जक विचार सञ्चारकहरूले दौराको तुनाले कसेर राष्ट्रियताको वध गर्ने अभियानलाई कम्तीमा अब पनि विराम दिनेछन्   
	 
"
