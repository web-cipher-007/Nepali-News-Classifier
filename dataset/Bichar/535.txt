बैंकको ब्याजराष्ट्र बैंकले कर्जाको ब्याज घटाउन हरियो बत्ती बालेको धेरै भयो  "
	 
	राष्ट्र बैंकले कर्जाको ब्याज घटाउन हरियो बत्ती बालेको धेरै भयो  तर बैंकहरू आँखा चिम्म गरिरहेका छन्  कानमा तेल हालिरहेका छन्  मुख बुजो लाइरहेका छन्  
	कुनै समय यस्तो थियो घरजग्गाको व्यापार नगर्ने कमै थिए  त्यो पनि बैंकबाट लाखौंकरोडौं ऋण लिएर  जग्गाको मूल्य दिनमा दुई गुना रातमा चार गुना बढ्थ्यो  बैना मात्र गरेको जग्गा एकदुई सातामा दोब्बर मूल्यमा अर्कैलाई बेच्नेहरू थिए  धनीपुर्जा हेरेकै भरमा ब्वाङब्वाङ पैसा फाल्ने बैंकहरू पनि थिए  धितोको मूल्यांकन मनपरी हुन्थ्यो  बैंकबाट कर्जा जति पनि मिल्थ्यो  
	अचानक राष्ट्र बैंकले घरजग्गा कर्जामा सीमा तोक्यो  कडाइ गर्यो  बैंकहरूको सातो गयो  रुवाबासी चल्यो  धेरै घरजग्गा व्यवसायीको उठिबास भयो  जेठ  अघि र पछिका सभासदजस्तै गाडीबाट पैदलमा झरे  महल हुने फ्ल्याटमा पुगे  फ्ल्याटै लिने कोठामा सीमित भए  कतिको ब्याज तिर्न नसकेर रुवाबासी भयो  चोक्टा खान गएकी बुढी झोलमा डुबेर मरी भनेजस्तो करोडौंका सपना देख्दा कतिको पुख्र्यौली जायजेथा नै स्वाहा भयो  
	बैंक बाठा थिए  त्यही मौकामा ह्वात्तै ब्याज बढाए  हुन त उनीहरू घाटामै गएका थिएनन् नाफा केही मात्रामा घटेको थियो होला  तर सर्वसाधारणको ढाडमा कोर्रा हाने  तिर्न सक्नेनसक्ने विचार गरेनन्  किस्ता एकाएक बढाइदिए  दुई पक्षीय करार एक्लै उल्लंघन गर्ने नियम संसारमा कहीँ हुँदैन  तर नेपाली बैंकले एक्लै त्यसो गर्यो  दिनुपर्दा हस्ताक्षर नगराई एक रुपैयाँ नझिक्ने उनीहरूले लिने बेला आफ्नो करार आफैं सच्याए  नयाँ सम्झौता बनाए  सहीछापै नगराई बढाएर किस्ता असुल्न थाले  
	आर्थिक गतिविधि सुधि्रँदै गयो  निक्षेप संकलन बढ्दै गयो  जुन अवस्थामा कर्जाको ब्याज बढाएका थिए त्यसमा शतप्रतिशत नभए पनि राम्रै परिवर्तन आइसक्यो  ब्याज बढी दिएर निक्षेप संकलन गर्नुपर्ने बाध्यता निकै हटिसक्यो  बढाएको निक्षेपको ब्याज धेरै घटिसक्यो  त्यसो भए कर्जाको ब्याज 
	मात्र किन घट्दैन  बढाउन हतारिने अनि एसएमएस पठाएर वृद्धिको घोषणा गर्ने बैंकहरू एसएमएस पठाएरै यति घटाइयो किन भन्दैनन्  
	घरजग्गा कर्जामा कडाइ गरेर आर्थिक कारोबार सुस्त बनाइदिएको राष्ट्र बैंक पनि सर्वसाधारण ऋणीका समस्यामा कडा हुन सकेको छैन  बेलाबेला बोल्छ बैंकहरू वास्तै गर्दैनन्  यस्तो लाग्छ ऊ अरू बैंकलाई फाइदा हुन्छ भने तुरुन्त कार्यान्वयन गराउँछ घाटा हुन्छ भने नदेखेजस्तो गर्छ  सर्वसाधारणको हितमा त दह्रो हुनै सक्दैन  नत्र किन सक्दैन त ब्याज घटाउन  
	हो साहुजीभन्दा सहकारी विश्वासिला थिए  सहकारीभन्दा बैंक भरपर्दा थिए  त्यही भएर सर्वसाधारण बैंक जान्थेजान्छन्  आसलाग्दो व्यक्ति जेठाजु पर्यो भनेजस्तो त्यही बैंकले बिस्तारै साहुजी को स्वभाव देखाउन थाल्यो  भन्नु नै पर्दा बैंकले सहकारीजति सहकारीले साहुजीजति र साहुजीले त कति हो कति ब्याज लिन थाले  तर पनि चलेकै छ  नीति र थिति बसाल्ने निकायले केही गर्न सकेको छैन  
	यो पनि बुझ्नुपर्छ कि बैंकलाई संकट सामान्य ऋणीबाट छैन  इमानदार ठूला र व्यावसायिक ऋणीबाट पनि खतरा छैन  साँठगाँठमा भएका प्रवाह धितो कम राखेर गरिएका झूटा मूल्यांकन पैसाकै लेनदेनमा भएका ठूलाठूला लगानीजस्ता विषय खराब कर्जाका दाबेदार हुन्  तिनको मात्रा ठूलो छ  तिनको बदमासी गतिलो छ  नियत खराब छ  शक्ति छ साइनो छ  तीबाट बैंकलाई उठाउन गाह्रो छ  ती सबै घाटा पूर्ति गरिदिनुपर्ने इमानदारहरूले  
	कति जना ऋण तिर्न नसकेर तनावमा छन्  कतिले धितो माया मारेका छन्  त्यसबाट बैंकको सावाँब्याज मज्जाले उठ्न सक्छ  अर्कातिर कति यस्ता ऋणी छन् जसले गाउँका पाखा जमिन राखेर बैंकबाट लाखौं लिएका छन्  कतिले खोलाका बगरलाई जग्गा बनाएका छन्  कतिको धितोमा सरकारी वनजंगल परेको छ  कति बैंकका सञ्चालकले नै बाङ्गो औंलाले घ्यु झिकेजसरी आफन्तमार्फत् आफैं पैसा कुम्ल्याएका छन्  उनीहरूको धितो सक्कली वा पुग्दो छैन  लिलाम गर्नु हो भने सावाँ पनि उठ्दैन  यस्ता बेथिति र बदमासीको सजायचाहिँ सर्वसाधारण सोझासिधा र इमानदार ऋणीले बेहोरिरहेका छन्  किस्ता डेढ गुणा पुगेको छ  आम्दानी स्रोत बढेको छैन  तिर्न नसकेर बिचल्लीमा परेका छन्  हेरिदिने कोही छैन   
	नियमअनुसार कर्जा र निक्षेपको ब्याजदर अन्तर  प्रतिशतभन्दा माथि हुनु हुँदैन  कतिपय बैंकको यो अन्तर  प्रतिशत पुगिसक्यो होला  तर त्यसको न राष्ट्र बैंकले अनुगमन गरेको छ न त कोही बोल्नै सकेको छ  मौद्रिक नीतिले कडाइ गर्ला कि जस्तो त छ  तर नगरुन्जेल केही र कसैको भर पर्न सकिँदैन  किनकि बढाउन जति सजिलो छ घटाउन त्यति छैन 
"
