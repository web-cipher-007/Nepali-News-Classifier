फोहोरी राजनीतिबाट संन्यास लिने कि राजनीति भनेको फोहोरी खेल हो भनेर धेरै मानिस राजनीतिमा नआएर टाढा हुन्छन् "
	राजनीति भनेको फोहोरी खेल हो भनेर धेरै मानिस राजनीतिमा नआएर टाढा हुन्छन्  म भने इञ्जिनियर पढेर पनि यस क्षेत्रमा आएँ  तर अहिले मलाई लागेको छ राजनीति फोहोरी खेल नै हो  यो विश्लेषण व्यङ्ग्य र अनुभूति डा बाबुराम भट्टराईले प्रधानमन्त्री पदको सपथ लिइरहँदा गर्नुभएको होइन  उहाँले कुन पृष्ठभूमिमा त्यस्तो अभिव्यक्ति दिनुभयो र यसको पछिल्तिर कस्तो प्रकारको पीडा छ भनेर बुझ्न लाटो मनुष्य पनि आजको नेपालमा बाठो भैसकेको छ  प्रधानमन्त्रीको पद त्याग्न चौतर्फी दबाब बढेपछि यस्तो दिव्यज्ञान प्रकट हुनु एकदमै अनौठो कुरा होइन  तर मनमा जे लाग्यो या मुखमा जे आयो त्यही बोल्न मिस्टर प्राइममिनिष्टरले मिल्छ  सन्त नेता कृष्णप्रसाद भट्टराईको स्मृति दिवसमा उहाँबाट जो मार्मिकता व्यक्त भयो आउनुहोस् त्यसउपर केही समीक्षा गरौं   
	राजनीति छविको प्रश्न  

	राजनीति सेवा गर्ने थलो हो कि मेवा फलाउने खेती  प्रतिष्ठा आर्जनको यज्ञ या पैसा छाप्ने कारखाना  समाज बदल्ने माध्यम या आफैलाई बदल्ने अस्त्र  देश निर्माणको पुण्यमार्ग कि बदनियतको कुनै धन्धा  यो निर्भर हुन्छ सम्बन्धित देशको राजनीतिज्ञहरूमा तिनको संस्कार र संस्कृतिमा  उही एउटा मानवभित्र देवता र दानव दुवैको तत्त्व हुनसक्छ  उही एउटा नेता समयको एउटा खण्डमा प्रखर लोकतन्त्रवादी अनि भिन्न मौकामा हिटलर बन्न सक्छ  अर्थात राजनीति आफै नै खराब या स्वच्छ बन्दैन राजनीतिको पोखरीमा न सबै कमलको फूल हुन्छन् न सबै सडेको माछा  राजनीतिको वस्तुगत र विवेकसम्मत समीक्षा गर्न डा बाबुराम भट्टराईलाई आफ्नो विद्यावारिधिले सघाउनुपर्ने हो  तर सम्पूर्ण राजनीतिलाई फोहोरी खेल आरोपित गरेर उहाँले आफूलाई मानौं हिमालय पर्वतको कुनै योगी ठान्नुभएको छ  जबकि उहाँ विराजमान हुनुहुन्छ आफैद्वारा आरोपित त्यही फोहोरी खेलको नायकत्वमा   
	नेपाली राजनीतिमा नैतिक मूल्य र मान्यताको डरलाग्दो क्षयीकरण भइरहेको उहाँको टिप्पणीसँग असहमत हुनुपर्ने आवश्यकता भने छैन  आजको नेपाली राजनीति राजतन्त्रको अन्त्य गर्न एवं सशस्त्र विद्रोहलाई अवतरण गराउन निश्चय नै सफल भयो  तर नवीन राज्यव्यवस्थातर्फ अग्रसर भइरहँदा नवीन संस्कृतिको शिलान्यास एवं विकास गर्न भने हामी असफल भइरहेका छौं  गणतन्त्र स्वयम् आफै सुसंस्कृत राज्यप्रणाली होइन  हाम्रो धैर्य एकता सहिष्णुता त्याग एवं परिपक्व शैलीबाट मात्रै गणतन्त्र समुन्नत हुनसक्छ  तबमात्र राजनीतिप्रति आम नागरिक पंक्तिको आकर्षण र विश्वास बढ्न सक्छ  तर निरन्तरनिरन्तर सत्ताको लडाइँ आवेगका अभिव्यक्ति पूर्वाग्रह अनि अहंकारयुक्त शैलीहरूका कारण हाम्रो गणतन्त्र र हाम्रो राजनीति क्रमशः विसंगत बन्दै गएको छ  यसका लागि मात्रात्मक रूपमा कमबेसी होला तर सबै नै जिम्मेवार छन्  डा बाबुरामको अभिव्यक्तिले भने यसरी आरोपित गर्न खोजेको छ मानौं बाँकी सबै राजनीतिज्ञ विसंगतिका कारक हुन्  कोही स्वच्छ पवित्र हिउँजस्तै कञ्चन छ भने त्यो केवल उहाँमात्रै हो   
	राजनीति उसै पनि अलोकपि्रय जिन्दगीका रूपमा छनोटको सबैभन्दा पछिल्लो प्राथमिकतामा पर्दै आएको छ आम नागरिक पंक्तिमा  प्लस टु अध्ययनरत विद्यार्थीहरू माझको अनौपचारिक सर्वेक्षण बताउँछन् भविष्यमा नेता बन्न कोही तयार छैन  दुईचार दिन या वर्ष दिनसम्म क्षणिक मुद्दा या लहडमा कुद्लान् तर सय अंकको परीक्षा या सय मिटरको दौड होइन राजनीति  सिद्धान्तको ठेलीले भन्दा बढी राजनीतिक नेतृत्वले प्रस्तुत गर्ने संस्कारले हजारौं माइल यात्राका लागि युवालाई प्रेरित गर्न सक्छ  यद्यपि सबै नै नेता बन्नतिर लागुन् यो विलकुल जरुरी छैन  तर सबैको विश्वास राजनीतिले जित्न सकोस् यो एकदमै जरुरी छ  तर अचेल राष्ट्रिय राजनीतिमा प्रस्तुत भइरहेका प्रहसनले राजनीति या यसको अगुवा नेतृत्वको गरिमा बढाइरहेको छैन  आशा विश्वास र भरोसा वृद्धिका लागि समाजले केही फरक खोज्छ नेतृत्वबाट  मेची र महाकालीमात्र दौडने भाषणमात्रै बजाउने र उल्टै राजनीतिलाई डर्टी भनेर आंैला ठड्याउने जस्ता धन्दाले राजनीतिको छविलाई उँचा उठाउन किमार्थ सक्दैन   
	वीपी कोइराला सक्रिय राजनीतिमै हुनुहुन्थ्यो तर घोषणा गरिदिनुभयो आफ्ना एक थारु सहकर्मीलाई भावी प्रधानमन्त्री भनेर  साठी वर्ष लामो राजनीतिपछि अघिल्तिर आएको प्रधानमन्त्रीको पद गणेशमानजीले विनम्रतापूर्वक अस्वीकार गर्नुभयो  ट्यांका सुराही र छातामात्र नै लिएर किसुनजी बालुवाटारबाट र्फकनुभयो  जीवनको पछिल्लो कालखण्डमा त्यही बालुवाटारमा गिरिजाप्रसाद कोइराला कांग्रेसको मात्र होइन सबैको नेता भएर उचाइमा उठ्नुभयो  बाबुरामजीलाई म स्मरण गराउन चाहन्छु उहाँले फोहोरी खेल भनेर आरोपित गरेको राजनीतिकै पात्रहरू हुनुहुन्थ्यो उहाँहरू पनि  उहाँहरूबाट प्रस्तुत त्यस्तो संस्कारले राजनीतिका आलोचकहरूको पनि मन जित्यो  मानवीय कमजोरी र गल्तीहरूका बाबजुद राजनीतिको छवि उजिल्याउने अभिभारा राजनीतिक नेतृत्वकै हो  राजनीति स्वस्थ नभई समाजको अन्य क्षेत्र अपेक्षित रूपमा स्वस्थ हुनसक्दैन  सबै जान्दछन् सिंहदरबार नसुधि्रए गाउँको प्रहरी चौकी सुध्रन्न  तर राजनीति गरेर प्रधानमन्त्रीकै पदमा पुगेको मान्छे नै पद त्याग्न दबाब परेपछि जब राजनीतिलाई तथानाम गाली गर्नतर्फ लाग्छन् तब राजनीति या यसको छवि कसरी सुधि्रन्छ  तब राजनीति बाहिरका मानिसले राजनीतिलाई कसरी राम्रो मान्न सक्छन्   
	राजनीति संस्कारको प्रश्न  

	खाडीको अस्पतालमा अलपत्र रहेको श्रीमानको लास महिनौदेखि कुरिरहेकी महिला राज्य या राजनीतिको आलोचना गर्छिन् भने उनलाई त्यो हक छ  दस दरबाजा धाएर पनि जागिर नपाएको युवा व्यापक रोजगारी सिर्जना भएन भनेर राज्य र राजनीतिसँग बम्किन पाउँछ  जिल्ला प्रशासन कार्यालयमा सानो काम लिएर पुग्ने सामान्य नागरिकले घूस प्रस्तुत गर्नुपर्ने अवस्था आयो भने उसले सिस्टमलाई गाली गर्नैपर्ने हुन्छ  काम गरिरहेको कर्मचारीले राजनीतिक हस्तक्षेपका कारण दुःख पाउँछ भने ऊ राजनीतिसँग आगो भएर रिसाउँछ नै  वर्षभरि काम गरेर पनि दसैंका बेला तलब नपाउने शिक्षकले त्यसको दोष नेतामाथि लगाउँछ नै  विद्यालय हिँडेको विद्यार्थी अनाहक बन्दका कारण जब बाटोबाटै घर र्फकन्छ तब उसको भविष्यले बन्दकर्ता दलको भविष्यलाई आशिष दिँदैन  भारी बोकेर परिवार पालिरहेको नागरिकको पेटमा जब बजार भाउले लात बजार्छ तब उसले राजनीतिलाई धारेहात लगाउँछ  हो यी सबले राजनीतिको आलोचना गर्न पाउँछन् राजनीतिले यिनको सुनुवाइ गर्दैन भने डर्टी हो राजनीति भनेर भन्न पनि पाउँछन्  तर यस्तो भन्ने छुट राजनीतिज्ञहरूलाई नहुनुपर्ने ठान्छु म  किनकि बेथितिउपर व्याख्यान दिने होइन व्यवस्थापनका लागि काम गर्ने जिम्मेवारी हो राजनीतिज्ञहरूको  राजनीति जटिल छ यसमा थुपै्र  
	रोगहरू पनि छन्  तर आफ्नो व्यवहार र संस्कारबाट यसलाई स्वस्थ तुल्याउन जिम्मेवार भूमिका निभाउनुपर्ने विशेषज्ञ चिकित्सक पनि राजनीतिकर्मी नै हुन्   
	अयोग्यको बिल्ला भिरेर घर फर्किएको युवाले आफ्नै पार्टीका नायकहरूको योग्यताउपर प्रश्न गर्ने हक राख्छ  चेक खोसिएको लडाकुको मनले नेतृत्वको नैतिकताउपर शंका गर्छ नै  सास देउ कि लास भनेर रगतका आँसु बगाइरहेका परिवारजन सदैव जयगान गाउन सक्दैनन्  तिनका मनले आफ्नै मनलाई प्रश्न गर्न सक्छ आफ्नी छोरीलाई किताब बोकाएर पढ्न पठायौं अनि हाम्रा छोराछोरीलाई बन्दुक बोकाएर मर्न पठायौं  हो यस्ता प्रकरणबाट पीडितहरूले जब राजनीतिलाई फोहोरी खेल भन्छन् तब तिनलाई सम्झाउन हामीसँग बाँकी रहन्नन् शब्दहरू  तर आवेगमा आएर डा बाबुरामजस्तो उच्च तहको नेता जब राजनीतिलाई फोहोरी खेल करार गर्छन् तब थोरबहुत केलाउनैपर्ने हुन्छ उहाँको शैली र संस्कारचाहिं कति स्वस्थ कति पवित्र छ   
	धोबीघाट गठबन्धनले उहाँको प्रधानमन्त्रीत्वका लागि गर्भधान गर्यो तर उहाँ प्रधानमन्त्री हुनासाथै त्यो गठबन्धन गर्भपातमा पर्यो  यो प्रकरणमा राजनीति स्वस्थ रह्यो कि फोहोरी  उसबेला भारतीय लगानीको खरो विरोधमा उभिएको थियो  बुँदे तर उहाँ प्रधानमन्त्री भएपछि  बुँदेको पार्थिव शरीरमा बिप्पाको झण्डा ओढाइयो  सुखदेव मुनीका हातमार्फत राष्ट्रियताको चाबी कुनै समय दिल्ली दरबारमा बुझाइयो अनि पछि काठमाडौंमा खोजियो  माओवादको रोटी सेक्न एकल जातीयताको आगो दन्काइयो अनि त्यसमा खरानी बनाइयो संविधानसभा  यो समग्र शृङखलामा कहीं सिद्धान्त कुल्चिइएको छ कहीं राष्ट्रवाद निचोरिएको छ कहीं सहयात्रीलाई चिथोरिएको छ कहीं सामाजिक सद्भावमा विष छरिएको छ र कहीं नैतिकताको चिरहरण गरिएको छ  शिक्षक प्राध्यापक वकिल र सबै बुद्धिजीवीहरू सुनाउन् आफ्नो जजमेन्ट यस्तो प्रवृत्तिको राजनीतिलाई के हामी संस्कारयुक्त मान्न सक्छौं  यो धन्दा नवीन नेपाल सुहाउँदो छ कि यसले अलि अघिको विहारलाई माथ गर्न खोजेको छ   
	राजनीति नैतिकताको प्रश्न  

	संविधान बनेन संविधानसभा रहेन चुनाव भएन अन्ततः नयाँ चुनावका लागि सहमति पनि जुटेन  यतै भत्कियो उतै भत्कियो  राष्ट्रिय राजनीति पुरै कृष्णभीरमा फँस्यो  यस्तो बेला राजनेताले राष्ट्रलाई बाटो देखाउने र बाटोमा हिँडाउने हो  देखाउन र हिँडाउन नसके बाटो छाड्ने हो  गिरिजाप्रसाद कोइराला हठ गरेर एक्लै पुग्नुभएको होइन  चैतको संविधानसभा चुनावमा  सबैलाई लिएर पुग्नुभो  सबैको विश्वास गाँसेर पुग्नुभो  किनकि सामान्य संसद होइन प्रश्न ऐतिहासिक संविधानसभाको थियो र आज पनि त्यही छ  प्रधानमन्त्री भट्टराईका सामु दुई विकल्प थिए गिरिजाप्रसादले झैं अरुहरूलाई पनि साथ लिएर अघि बढ्ने या अरुका लागि बाटो छोडिदिने  जसरी माधव नेपालले छोड्नुभो झलनाथले छोड्नुभो  सेनापति प्रकरणमा असफल भएपछि पुष्पकमल दाहालले पनि छोड्नुभो  प्रधानमन्त्रीे पद छोड्नुपर्ने अवस्था आइलागेपछि टिट फर ट्याट भन्ने भाषण उहाँहरूले गर्नुभएन  गान्धीवादले त गाला थाप्नुपर्छ भनेर पढाउनतर्फ उहाँहरू लाग्नुभएन  आवेगमा आएर उहाँहरूले राजनीतिलाई फोहोरी खेल करार गर्नुभएन  तर त्यही फोहोरी खेलको उच्च तहमा टाँसिइरहन नैतिक रूपले नमज्जा लाग्नुपर्ने हो डा भट्टराईलाई  किञ्चित लज्जा पनि लाग्नुपर्ने हो  तर सायद उहाँले संस्कृतको एक लज्जा परित्यज्य सर्वत्र विजयी भवेत् भन्ने कथन पढ्नुभएको छ  अर्थात एउटा लाज नामको जिनिस त्याग गरेपछि सर्वत्र विजय प्राप्त हुन्छ रे  तर उहाँ व्यक्तिगत प्रतिष्ठा हारिरहनुभएको छ मुलुकको विश्वास हारिरहनुभएको छ जीवनभरको नैतिकता हारिरहनुभएको छ अनि राजनीतिलाई फोहोरी खेल भनेर स्वआर्जनको विद्वता पनि हारिरहनुभएको छ   
	सत्ताको परीक्षामा विद्वताको घमन्डले मात्रै सफलता नमिल्ने पुष्टि भएको छ  यो हविगतपछि शंकाहरू जन्मिएका छन् तर पनि म सोध्न चाहन्न विद्यावारिधिको  जो सर्टिफिकेट तपाईंसँग छ कमरेड त्यो साँच्चै तपाईंकै हो   
	 
	 
	 
	 
	 
	 
"
