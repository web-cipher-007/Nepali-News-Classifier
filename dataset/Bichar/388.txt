छ्या फिल्म "एउटा साथीले इन्टरनेटमा एटीएम फिल्मको प्रोमो देखायो  अश्लील दृश्य छाडा शब्द कति घिनलाग्दो  ""
	एउटा साथीले इन्टरनेटमा एटीएम फिल्मको प्रोमो देखायो  अश्लील दृश्य छाडा शब्द कति घिनलाग्दो   
	अर्को दिन एउटा समाचार आयो बिन्दास भन्ने फिल्म सुटिङ गर्दा नायिकाले दिएको हट सिन ले निर्माण नियन्त्रक नै बेहोस् भएछन्  निर्माण नियन्त्रककै नियन्त्रण गुमाइदिने त्यो फिल्मले भोलि कतिलाई कुन हालतमा पुर्याउला   
	कुरा यी दुइटाको मात्र होइन नेपाली फिल्ममै बढेको अश्लीलताको हो  छाडा शब्द बोलेर लुट ले भित्र्याएको यो रोगले चपली हाइट मा पुग्दा अलि सिकिस्त बनाइदियो  लुट को व्यापारिक लुट र चपली हाइट को हल्लीखल्लीपूर्ण हाइटले अरू निर्मातानिर्देशक भने झन् उक्सिए  फोहोर पो बिक्ने रहेछ भनेर सुरु भयो अनि हानाथाप  हेर्दाहेर्दै अब त जसले पनि अश्लीलता र छाडापनलाई मूलमन्त्र बनाउन थालेका छन्  फिल्मका प्रोमो हेर्नुभयो वा संवाद सुन्नुभयो भने घरमा बज्दाबज्दैको टीभी बन्द गर्नुपर्ने अवस्थामा पुर्याएका छन्   
	निर्मातानिर्देशकले त गति छाडे कलाकारसमेत दुई पैसे भइसकेका छन्  एउटाले चुम्बन गर्न लाउँछ अर्काले नङ्ग्याउँछ  कसैले बेड सिन दे भन्छ  कसैले अनेक अश्लील हाउभाउ देखाउन भन्छ  जे गर्न पनि तयार हुन्छन्  त्यही भएर कलाकारका क्षमता दक्षता वा सिर्जनात्मकतामा नापिन छाडियो कति लुगा खोल्न तयार हुन्छन् भनेर हेर्न थालियो  सबैभन्दा थोरै कपडा लाउन जो तयार हुन्छ उही योग्य सावित हुन थाल्यो  पूरै फुकालिदिने कलाकार त अहिलेका निर्मातानिर्देशकलाई सुनमा सुगन्ध झैं हुन थाले  
	फिल्म समाजको ऐना हो  समाजका विषयवस्तुलाई समाजले नै रुचाउने र पचाउने शैलीमा यसलाई उठाइनुपर्छ  जे काम जुन समाजमा खुलमखुला हुँदैन त्यो फिल्मले देखाउन पाउँदैन  सार्वजनिकस्थलमा खुलमखुला यौन प्रदर्शन वास्तवमा सार्वजनिक अपराध हो  त्यस्तालाई सेन्सरले रोक्ने मात्र होइन सुटिङ गर्नै दिनु हुँदैन  कसैले त्यस्ता दृश्य लिएर गयो भने कालो सूची मा राख्नुपर्छ र फेरिफेरि बनाउन रोक्नुपर्छ  उदाहरणका लागि एटिएम का निर्देशकनिर्मातालाई मेरो प्रश्न छ फिल्ममा जुन दृश्य राख्नुभएको छ त्यही हालतमा सार्वजनिकस्थलमा आफ्नी छोरीलाई भेट्नुभयो भने पचाउन सक्नुहुन्छ  
	वास्तवमा छोरीको पौरख बाबुआमाले गौरवसाथ हेरून्  हर्षले छाती फुलाऊन्  अहिलेका फिल्म त बाबुआमा र दाजुभाइले हेरिसक्नु छैनन्  हेरिहाले भने अवस्था देखेर आफैंलाई धिक्कार्नेखालका छन्  कोठाभित्र बेचिने वस्तु भएको भए त्यो पनि ठीकै थियो  सार्वजनिकस्थलमा देखाइने र साराले हेर्ने फिल्ममा आफ्नो सन्तान नाङ्गिएको देख्दा कुन बाबुआमाको मन खुसी होला  
	थला परिसकेको फिल्म उद्योगले बल्ल खुट्टा टेक्न थालेको छ  यही अवस्थामा चुरीफुरी देखाउने केही निर्देशकले त्यही खुट्टा पनि काटिदिएर अपांग बनाइरहेका छन्  यसरी कति दिन दौडन सक्छ यो उद्योग  यस्ता फिल्म खहरेखोला हुन्  तिनले एकछिन गाउँ लतपत्याए पनि चाँडै सुकेर खङ्ग्रङ्ग हुन्छन्  अनि पिउने पानीसमम्म नपाएर निर्मातानिर्देशक फेरि प्याकप्याकती हुन्छन्  त्यसैले फिल्म बनाउने हो भने सिर्जनात्मक बनाउनुस्  बजार छ  समाजलाई बिगार्ने भड्काउने र खराब काममा उकास्ने फोहोरी सामग्री नपस्कनुस्  यस्ता सामग्रीले न देश र समाजलाई फाइदा हुन्छ न त तपाईंहरूलाई नै   
	व्यापारमध्ये सबैभन्दा कमिने देहव्यापार हुन सक्छ  तर त्यसका सञ्चालकको इज्जत र प्रतिष्ठा समाजमा कति हुन्छ  फिल्म भनेको कला सिर्जना र शिक्षाको स्रोत पनि हो  यो हेरिसकेर थुक्क भन्ने होइन प्रशंसा गर्दै हिँड्ने हुनुपर्छ  लास्ट किस फिल्म हेर्नुस् कति फोहोर कुरा बोलेको छ  ती शब्द नराख्दा पनि त्यो फिल्म त्यतिकै चल्थ्यो  अझ राम्रो हुन्थ्यो  
	होला  बनिरहेका नाइन वक्लक कर्ल गर्ल जस्ता फिल्मको हालत उस्तै छ रे  यति छाडापन छ्यापछ्याप्ती हुँदा पनि सेन्सर बोर्ड के हेरेर बसेको छ  किन रोक्दैन यस्ता चलचित्र  कुनै समय तास खेल्दा भाटे कारबाही गर्ने माओवादीकै नेतृत्वमा सरकार छ  समाज यसरी बिग्रँदै गएको छ  राज्यबाट सेन्सर पास भई चलाउने फिल्मले संस्कृति बिगारिरहेका छन्  तैपनि कसैको टाउको दुखेको छैन   
	अचेलका नायिकालाई पत्रकारहरूले प्रश्न सोध्छन् किन नाङ्गिनुभयो  म नाङ्गिएकी होइन उनीहरू भन्छन् कथाले माग्यो दिएँ  निर्देशक पनि त्यही भन्छन्  कथा भन्ने चिजै कस्तो जो आफैं लेखिन्छ अनि त्यसैले माग्यो भनेर मान्छेलाई जन्मिँदाको हालतमा पुर्याइन्छ  अनि नायिका पनि क्यामेराअगाडि राखिदिएपछि लाज घिन इज्जत प्रतिष्ठा सबै बिर्सिएर खुरुखुरु कपडा खोलिदिन्छन्  छ्या कस्तो व्यवसाय  देहव्यापारभन्दा तुच्छ  
	शीर्षक देख्दा आत्तिनुभएको थियो होला  चिन्ता नलिनुस् छ्या फिल्म भनेको सबैलाई होइन  अहिलेको प्रवृत्तिलाई हो  वर्तमानका बहुसंख्यक उत्पादनलाई हो  हो नेपालमा राम्राराम्रा निर्माता निर्देशक र कलाकार छन्  तर उनीहरू बसेको बोरामा कुहेका आलु धेरै भइसके  तिनले राम्रालाई पनि कुहाउँदै जान सक्छन्  त्यस्तो भयो भने साँच्चै छ्या हुन सक्छ  सग्लाले बेलैमा कुहेकालाई मिल्काउन सके भने चाहिँ वाह हुन पनि सक्छ  भविष्य कता लाने हात तपाईंहरूकै हो  
"
