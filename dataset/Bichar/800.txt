राष्ट्रिय सहमतिको झूटराष्ट्रिय सहमतिको विकल्प छैन को झूट रोगले मुलुक आक्रान्त छ "
	झुटलाई सयचोटी दोहोर्यायो भने त्यो सत्य मानिन्छ भनिने भनाइ ठ्याक्कै राष्ट्रिय सहमति नामको झुटले प्रमाणित गरेको छ  चुनावमा मार खाएपछि कुनै बेला आफै प्रधानमन्त्री भइराख्न गिरिजाप्रसादले यो राष्ट्रिय सहमतिको मन्त्रोच्चारण थालेका थिए  राष्ट्रपतिसंग मिलेर कटवालले कू गर्ने हल्लाको हुइयाँबाट तर्सिंदै बहादुरीका साथ प्रचण्डले पछाडि हटेको पलदेखि भने सत्ताको हकदाबीमा मूलमन्त्रका रूपमा हरेकले उपयोग गर्ने गरेको राष्ट्रिय सहमतिको विकल्प छैन को यो झुटको रोगले मुलुक आक्रान्त छ  सरकारको बजेटको अधिकार लगायत अन्य अध्यादेशमा समेत राष्ट्रपतिले यही राष्ट्रिय सहमतिको विकल्प छैन को ठाडो उपयोग गर्नु यसैको लक्षण होइन र   
	राष्ट्रपति हरेक दिन बैठक डाक्छन् र भन्छन् तपाईंहरू मिलेर राष्ट्रिय सहमति गरेर नयाँ सरकारको प्रस्ताव लिएर आउनुस्  अर्को दिन भन्छन् मैले के गर्ने राष्ट्रिय सहमति गरी मलाई भन्नुस्  कहिले भदौ मसान्तसम्मको म्याद कहिले असोज मसान्तको म्याद कहिले दसैं कहिले तिहारसम्मको म्याद राष्ट्रिय सहमतिका लागि दिँदादिँदा ए बूढी पानी तताइदेऊ नत्रचिसै पानीले नुहाइदिन्छु को परिस्थितिमा पुग्नु खतरनाक कुरा हो   
	कांग्रेसको लागि पनि आफ्नो नेतृत्वमा सरकार बनाउने वातावरण नबनेसम्म राष्ट्रिय सहमतिको विकल्प छैन  कांग्रेसभित्र पनि सुशीलदाको नेतृत्व उनका कोटरीका लागि राष्ट्रिय सहमतिको अर्थ लाग्छ भने शेरबहादुर र रामचन्द्रका पनि उही आआफ्नै नेतृत्वको सरकारको अर्थ राष्ट्रिय सहमति  एमालेको लागि पनि व्यक्तिपिच्छे राष्ट्रिय सहमतिको अर्थ छ  माधवकुमारको सरकार टिक्ने उड्ने र झलनाथ सरकारमा जाने टिक्ने र उड्ने इत्यादि क्रियाकलापमा लज्जास्पद उपयोग भएको थियो  हाल एक क्याम्प कांग्रेसको नेतृत्व भए त्यही राष्ट्रिय सहमति नत्र ओलीको नेतृत्व राष्ट्रिय सहमतिको मन्त्र उच्चारण गर्दैछ  हालसम्म दल नै दर्ता नभइसकेका माओवादी अध्यक्ष वैद्यले समेत बादललाई प्रधानमन्त्री बनाउन राष्ट्रिय सहमतिको हकदाबी गर्नुभएको छ  
	एमाओवादी पनि राष्ट्रिय सहमतिको झुटमा कटिबद्ध छ  कि यही सरकारमा आई राष्ट्रिय सहमति बनाऊ कि संविधानमा अगि्रम सहमति गर र कांग्रेसले राष्ट्रिय सहमतिको सरकार बनाऊ भन्ने स्पष्ट छ  अर्थात चुनाव हारेपछिको कांग्रेसकै पि्रय नारा यो राष्ट्रिय सहमतिको धरापमा कांग्रेस फसेनि चट नफसेनि चट हुनेगरी माओवादीले पनि राष्ट्रिय सहमतिको कांग्रेसी नारा घन्काउंँदैछ   
	जनयुद्ध पनि सत्तैका लागि तथा जनआन्दोलन पनि सत्ताकै लागि भएकाले आफू सत्तामा जान र टिक्न तथा सत्ताधारीलाई उडाउने हतियारका लागि राष्ट्रिय सहमतिको विकल्प छैन भनेर जनतालाई बेवकुफ बनाइएको छ  तसर्थ हरेक दिन टिभी रेडियो तथा अखबारहरूमा जनआवाज पनि दलहरू मिलेर राष्ट्रिय सहमतिको विकल्प छैन को अभिमत दिंदै दलहरूलाई अरु झुट बोल्न नैतिक ऊर्जा दिन्छन्  हँुंदाहुंँदा युएन महासचिव तथा छिमेकी र अन्य मित्रराष्ट्रका सरकार प्रमुख मन्त्री राजदूत तथा अन्य उच्च नेताहरू समेतबाट यही राष्ट्रिय सहमति यथाशीघ्र गरेर समाधान गर्नुपर्ने सुझाव दिन्छन्   
	तर के कसैले भन्न सक्छ राष्ट्रिय सहमति भन्ने शब्दको अर्थ के  परिभाषा के  संविधानमा कतै पनि राष्ट्रिय सहमति नामक शब्द या बँुंदा छैन भन्ने तथ्य आम जनतालाई त थाहा नहोला तर कानुनविदहरूसमेत यो तथ्य जनतासामु ल्याउन किन समर्थ छैनन्  संविधानमै कतै नभएको यस शब्दलाई राष्ट्रपतिले किन यसरी बजेट रोक्न र कांग्रेसको नेतृत्वमा सरकार गठन गर्ने औजारका रूपमा प्रयोग गरिरहनुभएको छ  इतिहासले एकदिन यसको जवाफ नमाग्ला र   
	वास्तवमा राष्ट्रिय सहमति भन्ने नभए पनि धारा   मा राजनीतिक सहमतिका आधारमा प्रधानमन्त्री र निजको अध्यक्षतामा मन्त्रिपरिषदको गठन हुनेछ भनी उल्लेख छ    मा सो सहमति कायम हुन नसकेमा संसदले बहुमतका आधारमा छान्नेछ भनिएको छ  अर्थात राजनीतिक सहमति खालि प्रधानमन्त्री छान्नमात्र भनी किटानी सीमित गरी सो हुन नसकेमा स्वतः सो धारा निष्क्रिय हुने पनि छ  तर प्रतिपक्षी दलहरू तथा राष्ट्रपति बजेट लगायत हर अध्यादेश सरकार छाड्ने नयाँ सरकार बनाउने चुनाव घोषणा गर्ने तथा संवैधानिक नियुक्ति इत्यादिजस्ता सरकारका नियमित कार्यमा समेत राष्ट्रिय सहमतिको दाबी गरिरहनुलाई के भन्ने  हुन त धारा   सरकारको सञ्चालनमा जनआन्दोलनको भावना राजनीतिक सहमति र सहकार्यको संस्कृतिअनुरुप गरिनेछ भनी उल्लेखितलाई पनि हाल कतिले राष्ट्रपतिलाई राष्ट्रिय सहमतिको विकल्प छैन को शैलीमा उपयोग गर्न उक्साइरहेका छन्   
	राजनीतिक सहमति भन्न खोजे पनि हाड नभएको जिब्रो चिप्लेर राष्ट्रिय सहमति भनेर मान्ने हो भने पनि राजनीतिक सहमतिको किटानी   बाहेक अन्य अर्थ लाउनु संविधान विपरीत भएपछि संविधानको संरक्षक राष्ट्रपतिले नियन्त्रण गर्नुपर्नेमा उल्टै आफै संविधानका हरेक धारा लगायत   कार्यकारिणी अधिकार मन्त्रिपरिषदमा मात्र रहने किटानी धारामा समेत छेस्का हालेर पानी धमिलो पार्दै जाँदा नै राष्ट्रपति संकटकालका एक सय सत्ताइसे ज्ञानेन्द्र बन्ने भय पनि बढ्दैछ   
	राजनीतिक सहमतिको पनि परिभाषा के त   असार  अघिसम्म संविधानको धारा   मै राजनीतिक सहमतिको अर्थ किटानीसाथ थियो  तर चुनावको पराजयपछि पनि कायम रहेको गिरिजाबाबुको सरकारले सदनमा पेस गरी सो परिभाषा पाँचौ संशोधनबाट अनर्थका रूपमा पछि आवश्यकताअनुसार अर्थ लाउने कुत्सित मनसायका साथ हटाइयो  चुनावमा जिते पनि सरकारमा जान नदिएर मुसा बनाइएको उक्त अवस्थामा यसबाट आफूलाई पनि भविष्यमा फाइदा होला भन्ने सोच सायद प्रचण्डमा पनि आएर परिभाषा राख्न नदिइएको होला  तर परिभाषाविना संविधानमै भएका शब्दहरू यदि नमान्ने हो भने भुत्ते खुकुरी बन्न जानु संवैधानिक प्रचलन र बाध्यता पनि हो  
	स्मरण रहोस् राजनीतिक सहमतिको अर्थ   मा उल्लेखित सरकार निर्माणका लागि दिल्ली सम्झौताका दुई कांग्रेस लगायतका सात दल एक पक्ष तथा अर्को पक्ष माओवादीका बीच आपसमा सहमति गरिने भनी उल्लेखित थियो  तर अब छैन   
	राष्ट्रिय सहमतिको नौटंकीले संविधान बनेन शान्ति प्रक्रिया लम्बियो दलहरू फुटे भ्रष्टाचार र जनघातले देश खत्तम भयो अस्थिरता र संक्रमण अनन्तकालसम्म लम्बियो उद्योग व्यापार विकास निर्माण सब विनाशतर्फ लम्किए  बेरोजगारीहरू बढेर युवा रगतहरू विदेशमा गुलामीमा मर्दैछन्  संविधानसभाको देहावसान हुने निश्चित भएपछि पनि नेताहरू राष्ट्रिय सहमतिका नाममा रूपान्तरित संसद नामक असंवैधानिक व्यवस्थाका लागि जुट्दा पनि हामी कोही बोलेनौं  अब राष्ट्रिय सहमतिबाट पुनस्र्थापना गर्ने भन्दा पनि केही बोल्दैनौं  नयाँं जननिर्वाचित प्रतिनिधिहरूले मात्रै बनाउन पाउने संविधानका विभिन्न धाराहरू अहिले नै आपसी राष्ट्रिय सहमतिको नामबाट निर्णय गर्ने पूर्वाधिकारको दाबी गरी जनमतलाई धोती लगाइदिने हालको कोसिसमा पनि हामी चुप छौं   
	नयां चुनावबाट आउने संविधानसभाको काम पनि संविधान बनेपछि स्वतः सकिन्छ र नयांँ संविधान अनुसारको राज्य संरचना र नयांँ संसद बन्छ  तर दलहरू अबको चुनावबाट बन्ने सभाको आयु पाँच वर्ष बनाउन राष्ट्रिय सहमतिमा पुगिसके  खाने कुरामा तु राष्ट्रिय सहमति  राष्ट्रपति र दलहरूले राष्ट्रिय सहमति भन्दै संविधानको बलात्कार गर्ने हो भने बरु संविधानलाई यथाशीघ्र खारेज गरी हरेक कुरा राष्ट्रिय सहमतिबाट गर्न पाउने एक धारामात्र राखी दलहरूका जिम्मा दिऔं  तर वास्तवमा सही अर्थमा जनमतको निर्णयमात्र राष्ट्रिय सहमति हुन्छ अरु कुनै माइकालालले पनि आफूलाई जनताको मसिहा नठाने हुन्छ  तसर्थ कतै नभएको राष्ट्रिय सहमति शब्द प्रयोग गरेर यो देशलाई आफ्नो सत्ता स्वार्थका लागि विनाश र अस्थिरतातर्फ ढकेल्नेहरूलाई नै सजाय दिन जनतासँग भने राष्ट्रिय सहमतिको विकल्प छैन  
"
