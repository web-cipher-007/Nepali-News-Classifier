संविधान निर्माणमा ख्याल गर्नुपर्ने सिद्धान्त"संविधान निर्माणका रहेका समाप्तवादी पलायनवादी""
	संविधान निर्माणका रहेका समाप्तवादी पलायनवादी र अवसरवादी चरित्रले राष्ट्र लाई कमजोर मात्र होइन जोखिम को खाडलमा धकेल्दैछन् संविधान निर्माणको प्रक्रियामा छलफल सम्झौता र लेनदेनका घटनाहरू बाक्ला भएका छन्  यी घटनासँगै तुँवालोभित्र देखिन थालेका दलीय सहमतिले स्वयम् ती दलभित्र र बाहिर सम्पूर्ण समाजमा प्रतिक्रिया र तरंग पनि सिर्जना गरेका छन्  समाजभित्रको राजनीति तरलताको ध्रुवीकरण प्रष्ट देखिन थालेको छ  तीन थरीका मानिस र उनीहरूका विचार सडकमा देखिन थालेका छन् र तीन थरीका सिद्धान्त झन् प्रष्ट भएर प्रकट हुनथालेका छन्   
	एकथरी मानिस आफ्नो लिङ्ग आफ्नो भूगोल र आफ्नो नश्लभन्दा माथि उठेर सँगसँगै राष्ट्रको अपरिहार्यताप्रति समेत संवेदनशील हुनसकेका छैनन्  आफ्नो अधिकार र पहिचानको कुरा गर्दा उनीहरू आफू उभिएको र पहिचान दिने राष्ट्रको बारेमा सोच्न तयार छैनन्  उनीहरू बोट मासेर भए पनि फल चाहिन्छ भन्ने युटोपियन समाप्तिवाद निहिलिजम को खाडलभित्र बसेर भविष्यको सपना देखिरहेका छन्  माफ गर्नुहोला यस राष्ट्रलाई कमजोर बनाएर कसैको पहिचान सुदृढ हुने छैन  पहिचानको समस्या राष्ट्रको समस्यासँग जोडिनु आवश्यक छ  अखण्डित सुदृढ राष्ट्रमा मात्रै कसैको पहिचान पनि सुदृढ हुन्छ  तपाई जो संविधानसभामा हुनुहुन्छ तपाई तपाईको लिङ्ग जात भूगोलका मानिसको मात्र प्रतिनिधि होइन  तपाईले खाएको तलव र भत्ता तपाईको लिङ्ग जात र भूगोलका मानिसले मात्र तिरेको कर पनि होइन   
	अर्काथरी मानिस जो क्रियावादी होइन प्रतिक्रियावादी धर्ममात्र बोक्न रूचाउँछन्  उनीहरू कुन विचार र सिद्धान्तले संविधान सबैलाई मान्य हुने खालको बन्ला भन्ने कुरामा चिन्तित छैनन्  उनीहरू केवल विरोधको राजनीतिमात्र गरिरहेका छन्  यी आलस्यवादीहरू आफूबाहेक अरू सबै नराम्रा र आफूबाहेक अरूले मात्र परिवर्तन हुनुपर्ने सोच राख्छन्  यस्तो सोच्दासोच्दै उनीहरू एकात्मकता राजाको प्रत्यागमन फेरि गुरिल्ला लडाइँ र परम्परागत अतिवादतर्फ मुखरित भइरहेका छन्  यिनीहरू संघीयता कस्तो हुनुपर्छ भन्दैनन् कसैले यस्तो हुनुपर्छ भनेको कुराको विरोधमात्र गर्छन्  राष्ट्र द्वन्द्वको चपेटाबाट बाहिर आउनुपर्छ  चाहना राखे पनि यिनीहरूको चालचलन सुतुरमुर्गीले बालुवामुनि टाउको गाडेर खतरा समाप्त भएको अनुमान गर्ने आत्मघाती प्रवृत्तिमा उभिएको छ  यिनीहरूलाई राष्ट्रको मायाभन्दा आफ्नो आत्मगौरव र विगतको मोह बढी छ   
	त्यस्तै अर्काथरी सबै किसिमका सामाजिक समस्या अन्तरकलह द्वन्द्वका कारण र असजिला लेनदेनबाट समाधान गर्न सकिन्छ भन्ने आत्मवादी मनोभ्रमित अपरिपक्व विज्ञान विरोधी सोचाइ र कार्यबाट प्रभावित छन्  यिनीहरू समाधान निकाल्छन् तर त्यस समाधानको पुष्टि गर्ने दर्शन सिद्धान्त र विचारधारामा अस्पष्टमात्रै होइन ख्यालै गर्दैनन्  सम्झौतामा समाजलाई पुनसर्ंरचित गर्ने प्रयासमा निर्लिप्त भएका छन्  वैज्ञानिक सोचाइ र सिद्धान्तमा होइन आफ्ना पूर्वस्थापित मान्यता डग्माज लाई वैधानिकता गर्ने पूर्वाग्रह र आग्रहको खेतीमा व्यस्त छन् उनीहरू  उनीहरू न विज्ञहरूसँग छलफल गर्छन् नत सरोकारवालाको चाहना नै खोज्छन्  उनीहरू वर्तमानमा उभिएर विगतलाई हेर्छन् र भविष्यलाई नजरअन्दाज गर्छन्  उनीहरू परिवर्तनबाट डराउँछन् र समस्याबाट भाग्छन्   
	नेपालको परिवर्तन र त्यसलाई मुखरित गर्ने संविधान निर्माणमा रहेका अवरोधहरू यिनै तीनवटा समाप्तवादी पलायनवादी र अवसरवादी चरित्रहरू हुन्  यी तीनैवटा प्रवृत्तिले राष्ट्रलाई कमजोरमात्र होइन जोखिमको खाडलमा धकेल्दैछन्  यी प्रत्येक प्रवृत्तिका पछाडि देशी र विदेशी गुरुहरू छन्  यी प्रत्येक प्रवृतिका पछाडि अन्धकारमा हुर्किएको अन्धविश्वास महत्वाकांक्षा र मनोभ्रान्ति पनि छन्  र साथसाथै पूर्वाग्रह र आग्रह पनि छन्  यी तत्वहरूले प्रगतिको प्रतिकार गर्छन्  हामी भविष्यतर्फको यात्रामा छौं र भविष्यको यात्रा भनेको प्रगतिको यात्रा हो भन्ने कुरा ख्याल गर्दैनन्  यी तीनवटा प्रवृत्ति भविष्यप्रतिको यात्राका अवरोधका रूपमा रहेका हुँदा प्रगति विरोधी छन्  यस दार्शनिक पृष्ठभूमिमा उभिएर छोटो समयभित्र संविधान निर्माणका सम्बन्धमा देखिएका केही प्रश्न र भ्रमहरूको निवारण गर्ने चर्चा गर्नु उचित हुन्छ   
	प्रत्यक्ष निर्वाचनबाट निर्वाचित राष्ट्रपतिको सम्बन्धमा पहिला छलफल गरौं  नेपाल विगतमा राजतन्त्र भोगेको देश हो जसमा राज्यका सम्पूर्ण शक्तिहरू निहित थिए  एउटा व्यक्तिमा राज्यको अधिकार केन्दि्रत हुने प्रणाली नेपालको भूराजनीतिक रणनीति अवस्थितिबाट हेर्दा वाञ्छित देखिंदैन  नेपालजस्तो देशमा जसको अस्तित्व सन्तुलनमा निर्भर रहन्छ एउटा व्यक्तिमा सम्पूर्ण अख्तियार रहने प्रणालीले त्यस्तो सन्तुलनको जगेर्ना गर्न सक्तैन  बहुदलीय व्यवस्थामा पार्टीहरू राजनीतिक दर्शन र त्यस्ता विचाधारमा गठित हुन्छन् र राजनीतिक विचारधारा अन्तर्राष्ट्रिय मान्यता र प्रभावसँग पनि सम्बन्धित रहन्छन्  एउटै व्यक्तिमा अधिकार थुपि्रएको व्यवस्था उत्तर र दक्षिणतर्फ कसैको प्यारो कसैको शुभचिन्तक कसैको भलोचिन्तक कसैको असल मित्र र कसैको ज्यादा बन्नसक्ने खतरा रहन्छ र त्यसले अर्कोलाई सशंकित र असुरक्षित बनाउँछ  परिणाम राष्ट्रले भोग्छ  तसर्थ नेपालजस्तो राजनीतिक एवं कूटनीतिक सन्तुलनमा बाँच्नुपर्ने देशमा कुनै एउटा अधिकारीलाई सबै अधिकार दिएर अरूलाई बाहेक गर्ने राज्यव्यवस्था अखण्डता प्रगति र समृद्धिको चाहना विपरीत हुनजान्छ  त्यसैले अधिकारको बाँडफाँड भएको राज्यव्यवस्थाको मूल अवधारणा शासकीय स्वरूपको निर्धारण गर्ने मुख्य सिद्धान्त हुनुपर्छ  कानुनको निर्माण गर्ने अन्तिम अख्तियार समानुपातिक सिद्धान्तबाट गठित व्यवस्थापिकालाई राज्यको प्रशासनिक सुरक्षा र विकासको संचालन गर्ने अख्तियार मन्त्रिपरिषद्लाई र युद्ध आपतकाल राज्यको प्रतिनिधित्व र अन्य निकायको गतिविधिको अनुगमन गर्ने अख्तियार राष्ट्रपतिलाई भएमा भावी राज्यव्यवस्थाले भविष्यको सुनिश्चित गर्न सक्तछ  त्यसैले शासकीय स्वरूपको निर्धारण नेपाली राष्ट्रको भूराजनीतिक अवस्थाद्वारा निर्देशित हुनुपर्छ नकि दलका हार्नेजित्ने पूर्वाग्रहबाट   
	नेपालजस्तो विविध जनसंख्या भएको देशले समावेशिताको सिद्धान्तलाई ग्रहण गर्नुपर्छ  राष्ट्रको अस्तित्वसँग गाँसिएको प्रश्नमा खर्चको लेखाजोखाले काम गर्दैन  व्यवस्थापिकाको संख्या जति सानो भयो त्यति नै वहिस्करणको समस्या प्रकट हुनजान्छ  अतः व्यवस्थापिकालाई सानो बनाएर वहिस्करणलाई प्रवर्द्धन गर्नु द्वन्द्वलाई निरन्तरता दिने कार्य हुन जानेछ  अर्कातिर केन्द्रीय व्यवस्थापिकाको सानो संख्याले राष्ट्रिय राजनीतिलाई कमजोर बनाएर क्षेत्रीय र जातीय राजनीतिलाई प्रवर्द्धन गर्छ  र राष्ट्रिय दललाई कमजोर बनाएर असंख्य क्षेत्रीय राजनीतिक दलहरूको निर्माण गर्नेछ  मानिसहरू भारतको लोकसभाको सिरानी हालेर तर्क दिने गर्छन्  भारतमा प्रान्तहरूको संरचना जनसंख्या अर्थतन्त्र र क्षेत्रफलले राजनीतिको ठूलो हिस्सा ओगट्नसकेको छ  तर भारतको जस्तै आयाम नेपालको प्रान्तमा हुनसक्तैन  त्यसैले नेपालको राष्ट्रिय व्यवस्थापिका नै नेपाली राजनीतिको समावेशी केन्द्रविन्दु हो  व्यवस्थापिकालाई सानो बनाउने तर्क समाप्तवादी निहिलिष्ट मान्यता हो जसले संघीय व्यवस्थामा केन्द्रीय राजनीतिलाई कमजोर बनाउनेछ र क्षेत्रीय राजनीतिलाई प्राथमिकता दिनेछ  यो राष्ट्रिय अखण्डताको पक्षमा हुँदैन   
	निर्वाचन प्रणालीमा बहुमतीय प्रणालीप्रति आकर्षण र प्रयोगले दलभित्र व्यक्ति प्रधानताको प्रबर्द्धन गर्नेछ  नेपालको विगतको असफलता यही व्यक्तिप्रधानको निर्वाचन प्रणालीबाट जन्मिएको हो  दललाई पुरुष धनी बाहुबली अपराधी विचारशून्य र भ्रष्ट नेताबाट जोगाउन सकिएन भने लोकतन्त्र असफल हुन्छ  समानुपातिकताको सिद्धान्त यही कमजोरीलाई सम्बोधन गर्ने उपाय हो  तसर्थ कम्तीमा  को अनुपात काम गर्न सकिएन भने नेपालको राजनीति विभाजनको  
	विन्दुतर्फ मुखरित हुनजान्छ र अपराधीकरण र भ्रष्टाचारको बाटोतर्फ अग्रसर हुन जानेछ   
	न्यायपालिका संविधानको व्याख्याता हो  सर्वोच्च अदालतको स्वतन्त्र अस्तित्व र क्षमतामा कुनै सम्झौता गर्नु हुँदैन  अलग संवैधानिक अदालत विवादको विषय होइन  सर्वोच्च अदालतलाई प्रभावकारी बनाउने हो भने यो चाहिँदैन  यदि सर्वोच्च अदालतले संविधानको उद्देश्य सम्बोधन गर्न सक्तैन भन्ने लागेको हो भने त्यो संस्थाको स्वरूप र अख्तियारको प्रश्न होइन त्यसमा काम गर्ने न्यायाधीशको योग्यताको प्रश्न हो  त्यसैले न्यायाधीशका नियुक्तिका आधारमा संविधान निर्माताको ध्यान केन्दि्रत हुनुपर्छ  न्यायाधीशको नियुक्तिमा उसको क्षमता योग्यता न्यायप्रतिको निष्ठा र राजनीतिक निरपेक्षता मुख्य कुरा हुन्  न्यायाधीशको नियुक्ति योग्य व्यक्तिमध्ये कानुन व्यवसायी कानुनका प्राध्यापक बहालवाला मातहतका न्यायाधीश सरकारी वकिल र कानुनविद्हरू जोसुकैबाट गर्न सकिन्छ  तर न्यायपालिकालाई दल व्यवस्थापिका कार्यपालिका बार महान्यायाधिवक्ताको कार्यालय कानुन मन्त्रालय तथा गैरसरकारी संस्था कसैको अधीन वा नियन्त्रणमा राख्न सकिंदैन  न्यायाधीशको नियुक्ति गर्ने न्यायपरिषद्को संरचना संविधान निर्माताहरूको चासोको कुरा हुनुपर्छ  यसमा प्रधानन्यायाधीशसहित एकजना वरिष्ठ न्यायाधीश कानुनविद्का रूपमा प्रख्यातिप्राप्त वरिष्ठ अधिवक्ता वा सो सरहको योग्यता पुगेका अधिवक्ता नेपाल बारका अध्यक्ष प्रान्तीय बारबाट एकमुष्ट निर्वाचित एक महिला र एक पुरूष कानुनको प्राध्यापक कानुन सचिव र व्यवस्थापिकाले दुई तिहाइ बहुमतबाट निर्वाचित एक सभासदलाई सदस्य बनाउन सकिन्छ  यस्तो परिषद्लाई राजनीतिक प्रभावबाट मुक्त राख्नुपर्छ   
	राज्यका कुनै निकाय र त्यसका पदाधिकारीको जात हुँदैन  त्यसैलाई निरपेक्षता भनिएको हो  राजनीति र लोकतन्त्र धर्म सम्प्रदाय जात र लिङ्ग निरपेक्ष संस्था र अवधारणा हुन्  वर्तमान अवस्थामा नेपालमा जाति शब्दको गलत प्रयोग भएको छ  लिङ्ग जनाउन पनि जाति शब्दको प्रयोग भएको छ  हिन्दुहरूको वर्ण जनाउन पनि जात शब्द प्रयोग भएको छ  विभिन्न थरहरूलाई जात भनिने गरेको छ  अर्थात जातको परिभाषा छैन  परिभाषा विनाको अवधारणामा उभिएर राज्य गठन गर्दा भोलि आउने खतरा सबैले बुझ्न सक्नुपर्छ  जातीय पहिचान भनेको के हो  जस्तै किरात जाति हो वा राई लिम्बु जाति हो  यदि राई लिम्बुका नाममा राज्यको गठन हुन्छ भने थुलुङ चाम्लिङका नाममा छुट्टै राज्य नहुनुपर्ने कारण के हो  जबकि उनीहरूको भाषा भिन्न छ  राना थारू र डगोरा थारूको छुट्टै राज्य किन नहुने किनकि उनीहरूको भाषा पनि भिन्नै छ  यदि भाषा र जाति पहिचान हो भने भोजपुरा मिथिला र अवधीभाषी कसरी एउटै मधेस राज्य हुन सक्तछन्  भूगोलमात्र प्यारो हो भने राष्ट्रियता किन चाहिने हो त  यी प्रश्नहरूको जवाफ सरोकारवालाले दिनुपर्छ  अन्यथा जातजातिको साम्प्रदायिक नाराले मानवतामाथि प्रहार नहोला भन्न सकिंदैन   
	अन्तमा नागरिकताको प्रश्न छ  नागरिकता राजनीतिक अधिकारको पुञ्ज हो  नागरिकता व्यक्तिको अधिकार हो तर अधिकार सर्तरहित हुनसक्तैन  प्रत्येक राष्ट्रले आफ्नो यथार्थताका आधारमा नागरिकताको प्रमाणपत्र वितरण गर्दा सर्तहरू तोक्नुपर्छ  कुनै एउटा व्यक्तिका दुईवटा राष्ट्रियता हुनसक्तछन्  जस्तै अमेरिकामा बस्ने नेपालीको संस्कृतिको आधारमा नेपाली राष्ट्रियता हुन्छ र आवासका आधारमा अमेरिकी राष्ट्रियता  तर प्रत्येक व्यक्तिको नागरिकता एउटामात्र हुन्छ र त्यो उसको राजनीतिक अधिकार प्रयोग गर्ने अख्तियार हो  त्यसैले नेपाली नगारिकतामा भेदभाव हुनुहँुदैन  नेपाली आमाबाबुका सन्तानले नेपाली नागरिकता पाउनुपर्छ  तर नेपाली आमाबाबु पनि नेपाली नागरिक हुनुपर्छ  यदि कुनै विदेशी महिला वा पुरूषको नेपाली नागरिकसँग विवाह हुन्छ भने उसले विवाह गरेपछि नेपालको नागरिक हुने इच्छा जाहेर गर्नुपर्छ नेपाली राष्ट्रियताप्रति भक्ति रहेको सपथ लिनुपर्छ  उसको विदेशी नागरिकता त्यागेको प्रमाण पेस गर्नुपर्छ  यस्तो प्रक्रिया पुरा गर्न उसले कम्तिमा एक दशक नेपालमा बस्नुपर्छ  अन्यथा नेपालजस्तो सानो देशको अस्तित्वमा थुप्रै प्रश्नहरू जन्मिन सक्तछन्  
	नेपालको भविष्य दलका नेताले आफ्नो हातमा लिनुभएको छ  तपाईहरूले यी समस्यामा विगतमा आम जनतालाई छलफल गर्नबाट बञ्चित गर्नुभएको छ  संविधान बनाउन सक्नुभयो भने जनताले अबउप्रान्त तपाईहरूलाई कदर गर्नेछन्  सफल हुनुभएन भनेर राष्ट्रलाई दुर्भाग्यको खाडलमा हाल्नुभयो भने इतिहासले तपाईहरूलाई माफ कहिल्यै गर्ने छैन  त्यसैले सबैको रायसल्लाह पनि खोज्नुहोस्  
	 
	 
	 
	 
	
"
