"संवत् साइरन र सपना"विक्रम संवत्को पुरानो वर्ष सकिएर नयाँ वर्ष ढोकैमा"
	विक्रम संवत्को पुरानो वर्ष सकिएर नयाँ वर्ष ढोकैमा आइपुगेको संवेदना व्याप्त छ  केही भावनाका तरङ्गले सबैलाई छुँदारहेछन्  समय कसरी नापिन्छ  यो दर्शन र साहित्यको विषय हो  दर्शनका छलफल अलिक दिक्क लाग्ने हुनसक्छन्  साहित्यमा अलिक भिन्न हुन्छ जसमा समय नाप्न केही अतिरञ्जना पनि प्रयोग गर्न सकिन्छ  भृ्पि शेरचनले रूपरेखा पत्रिकामा नयाँ वर्ष आएको जनाउन एउटा कविता छापेका थिए  एकाध हरपहरू अहिले पनि मलाई यसै आउँछन्  नयाँ सरुवा भई आएको हुलाकेझैं झोलामा सूर्जेको पुलिन्दा बोकेर छानामाथि बैसाख हिंडिरहेछ भारी अल्छी पाइला सारेर  त्यसपछि वातावरण प्रदृ्षण फोहोर नदी हैंजाका कीटाणुजस्ता विम्बहरू आउँछन् कवितामा  आफन्तका शुभकामना र आउने दिनका कार्यक्रमहरू पात्रोमा लेख्ने प्रसङ्ग छन्  बैसाख वसन्त काल हो  मलाई यो बेला रूखहरूमाथि अनन्त शक्ति दौडेको आभास हुन्छ  रूखै नभएको राजधानीमा पनि म पालुवाका तरङ्गहरूको अनुभूति गर्छु  मेरो अन्तरमा गाउँको हरियाली रहेछ  एकजना हिलारी क्यासमन भन्ने लन्डनकी कवि मित्रले मेरो सबै कुरा सुनेपछि निकै वर्षअघि भनेकी थिइन् तिमी त भाग्यमानी छौ  गाउँमा जन्म्यौ  आँखाका ढकनी ओह्रालेपछि त्यहीं पुग्छौ  मेरो त त्यस्तो कर्म थिएन लन्डनमा जन्भिएँ  त्यही बेला एकजना मित्रको हाइवेतिर लाग्ने लन्डनको सहरखण्डमा सुतेको रातभरि खोरुङ्गा खोलामा बाढी आएको आवाजले राम्ररी निदाएको थिएँ  तर त्यही आवाजले केही साथीहरू रातभरि तर्सेका थिए   
	तर अब मजस्ता गाउँमा जन्मिनेका सपना भङ्ग हुने समय आएको छ  नेपालमा प्रकृति र मानिसका सम्बन्धको असहज आयाम थपिएको छ  नदीहरू सुक्तैछन्  जङ्गल काटिने क्रम जोडतोडले चलिरहेको छ  गैंडा मारिने क्रम केही कम भएपछि फेरि सुरु भएको छ  सहरमा मोबाइलका तरङ्ग छर्ने अग्ला खम्बाहरूबाट निस्केको शक्तिले भँगेराको आकाश आक्रमित भएको छ  कागहरू मर्ने क्रम बढेको छ  जटायुहरू झन्डैझन्डै सकिन लागे  केही चिन्तित मानिसका प्रयासले केही फर्केका छन्  काठमाडौं त के नेपालका सबैजसो सहरी क्षेत्रमा रुख काटेर घडेरीका चाक्ला निकाल्ने क्रम जारी छ  चुरे पहाडहरू गिट्टी कुट्नेका मारमा भत्किँदैछन्  यस्तो लाग्छ मानौ सबै मानिस नेपालको इतिहासमा पहिलोपटक सहर बनाउन दौडेका छन्  योजनाहीन सडकहीन पानीहीन निकासहीन चर्पीहीन रुखहीन घरहरूका झुरुप्प निर्माणहरू यो देशैभरि भइरहेका छन्  गाडीहरू खचाखच भरिएका बजारहरूका ससाना गल्लीमा केही कुद्दैन  काठमाडौमा भारतका प्रयेागवादी मोटर कम्पनीहरूले बनाएका भीमकाय कारहरू बैंकको रिन लिएर वा आपैसँग भएका पैसाले किनेर मानिसहरू गल्लीमा अटेसमटेस गरेर कछुवाका गतिले चल्छन्  एकदुई खिन्न अनुहार भएका नरनारी ती विशाल गाडीभित्र मध्यमवर्गीय सपनामा उग्राइरहेको देख्न सकिन्छ  त्यतिकैमा साइरेन बजाउँदै राता बिजुलीका लठ्ठीले बाटो छोड भन्दै सुरक्षाकर्मी शक्तिमा आसिन धेरै थरीका मन्त्री सहायक मन्त्री र संवैधानिक नरनारी लिएर त्यही कोलाहलमा पस्छन्  साइरन जुलुस लाभ र दहन शक्तिका दौड र सपनाका शृङ्खलाहरू धेरै भएको नेपालले ग्ाएको वर्ष पनि इतिहासमा झन्डै त्यस्तै कुराहरूको अभ्यास गर्यो  राजनीति गर्नेहरूले अनेकौं थरीका छलफल गरेर सहमतिका केही आधारका रचना गरे  विचार र व्यवहारका अन्तर बढे  
	नेपालमा सबै कुरा अस्वाभाविक किसिमले आइरहेका छन् भन्ने मेरो भनाइ होइन  तर गएको सालभरिमा देखिएका केही कुराको सार खिचेर भन्ने हो भने धेरै नेपाली खासगरी युवाहरूमा एक्लिने मनोगत अवस्थाको सिर्जना भइबसेको देखियो  मैले छलफललाई कार्लमाक्र्सको सिद्धान्त्ाबाट एउटा विचार लिएको छु  हेगेलको विचारसँग विमति राख्तै माक्र्स्ले भने मजदुरहरू अरूको निम्तिमात्र उत्पादन गर्नु र आफ्नो जीवन सधैं अर्थहीन हुनुको कारणले एक्लिन थाल्छन्  त्यसलाई अंग्रेजीको एलिअनेसन भन्ने शब्दले व्यक्त गर्छ  त्यो एक्लो निस्सारपनलाई समाधान गर्नुको सट्टा पुँजी बजारले सामान र उपभोगका वस्तुको व्यापारबाट अन्तै मोडिदिन्छ  नेपालमा मैले यसको प्रयोग अन्तै देखेको छु  राजनीतिमा अगाडि गइसकेर पनि खासै अपेक्षित उन्नति नहुनु केही सूत्र र केही मानिसका अर्घेल्याइँले काम रोकिनु धन कमाउनेका निर्लज्ज शोषणका गतिविधि देखिनु एउटामात्र नेपाली हावाजहाज किन्न नसक्नु एउटा पानी जलविद्युत योजना बनाउन नसक्नु समयमा संविधान बनाउने काममा उन्नति गर्न नसक्नु देशका बुद्धिजीवीहरू र राजनीति गर्नेहरूले बुद्धको जन्मस्थलमा राजनीति गर्नु राष्ट्रसंघका महासचिवलाई यहाँ बुद्धको जन्मस्थलमा नआइदेऊ प्रभु भनेर अन्तर्राष्ट्रिय रूपमा विलौना र याचना गर्नु क्रान्ति विषयमा आधारहीन विचारहरू ल्याउनु अनि सबैभन्दा ठूलो कुरा केही पनि खासै हुन नसक्नु शिक्षा प्रायः ध्वस्त हुनतिर अभिमुख हुनु समाजमा केही राजनीतिक शक्तिको बीचमा सबै कुरा सामन्ती शैलीमा बँटवारा हुनु जस्ता कुराले गर्दा आम नेपालीमा एलिअनेसनको भाव भयानक बलियोसँग बन्दै गएको देखियो गएको साल  तर त्यो निस्सारता र एक्लोपनलाई मोडिदिन एउटा अनौठो पुँजी र उपभोगता संस्कृति अनि पद्धति नमिलेको उत्तरपुँजीको भ्रामक प्रयोग बढेको देखियो  त्यस्तो प्रयोगले गर्दा समाज एकातिर भ्रमको खेती गर्नेका चक्कर अर्कोतिर निस्सारताको भावनाले ग्रसित नरनारीका गतिविधि अर्कोतिर अभिमुख देखिए  त्यो निस्सारता बोध गर्ने एलिअनेसन भएको आमजनता त्यो विशाल जनसमूह सबैका निम्ति चाहियो  बजारमा सामान बेच्नेलाई त्यही चाहियो  राजनीति गर्नेलाई त्यही चाहियो  सहरिया बुद्धिजीवीलाई त्यही वर्ग चाहियो  बाहिर सस्तोमा श्रम बेच्न लानेलाई पनि त्यही चाहियो  पुराण भन्नेलाई भारततिरबाट आउने जोगीगुरुहरूलाई जथाभावी औषधी बेच्ने कम्पनी क्वाक् र पुँजीको बजारमा औषधी बेच्ने प्रतिद्वन्द्विता गर्न गिनिपिग खोज्ने सबैलाई त्यो ठूलो निस्सारता बोध गर्ने एलिअनेसन भएको वर्ग चाहियो  त्यसो त गएको साल मैले धेरै राम्रा सिर्जनशील कुरा देखें  कसैले भ्रममा पार्न नसक्ने युवा लेखक कलाकार समाजसेवी रङ्गकर्मीहरू पनि देखें  तर बृहत्तर रूपमा एक्लिएको विशाल समुदायले राज्य संचालनमा हात हाल्न एउटा संविधान र स्थिर व्यवस्था चाहिने रहेछ  त्यसको स्थगन हुने सम्भावनाले आक्रान्त देखियो गएको वर्ष  
	भारतमा पनि निस्सारता वा एलिअनेसनको भावना नरनारीमा गएको साल निकै भएको देखियो  त्यसको कारण घुसखोरी रहेछ  तर भारतमा राजनीतिक पद्धति स्थिर भएको र प्रजातान्त्रिक पद्धति भएको कारणले गर्दा त्यहाँका जनताले त्यसको प्रतिरोध गर्ने आधार भेट्ने रहेछन्  विद्रोहका शृङ्खला देखिए  गएको साल भारतका निकै साहित्यिक र लोकवार्ता गोष्ठीहरूमा गएर देखें  उनीहरू भारत विभाजन भएदेखिका अनि विगतको संस्कृतिका समेत स्मृतिहरू उजागर गरेर स्थिर पुँजी बजारको सिकार हुनबाट बच्ने रहेछन्  द्वन्द्व त छँदैछन्  तर नेपालमा मैले देखेको सबैभन्दा ठूलो समस्या एउटा पुरानो राज्य भए पनि यसमा उठेका बहस र समस्याको निराकरण हुनेतिर प्रगति हुन नसक्नु हो  त्यसले गर्दा नेपालकै भावी अस्मितामाथि पनि प्रश्न उठेको अवस्था देखियो गएको साल  
	यस्ा प्रकारको निस्सारता र एक्लिनेपनको प्रभावबाट बच्न मानिसहरूले काम गर्न सक्छन् भन्ने प|ान्सेली विद्वानहरूले निकालेका कुरा आज आएर म सान्दर्भिक ठान्छु  यो एक्लोपन वा निस्सारताबाट बच्न हामी हरेक दिन कस्तो अवस्थामा बाँचेका छौं त्यसप्रति सधैं जागरुक हुनुपर्ने  
	रहेछ  नेपालीहरू संसारमा जहाँ गए पनि केही न केही अवस्थामा साझा चिन्ता र स्वाभिमानको विषयमा संवेदनशील भएको देखिएको छ  हो त्यो संवेदनशीलतालाई प्रकट गरी बस्नुपर्छ  हामीसँग केही कुरा अत्यन्त सकारात्मक छन्  हामी सिर्जनशील हुनसक्छौं  हामी एकअर्कालाई सहयोग गर्न सक्छौं  हामी राम्रा कविता कथा नाटक उपन्यास निबन्ध प्राज्ञिक आलेख र संस्मरण लेख्न सक्छौं  हामीले अहिलेसम्म नगरेको कुरा अर्को पनि रहेछ  हामीबीच कस्ता सिर्जनशील मनहरू छन् तिनको बारे हामीले जानकारी गर्नुपर्छ  उदाहरणको निम्ति एउटा नेपालीभाषी पाठकले कवि व्ािद्यापतिको विषयमा जान्नु र उनका कविता पढ्नुपर्छ  देशभित्रका सबै भाषाका सिर्जनशील मानिसका कामसँग आपसमा परिचित हुनुपर्छ  हिजो देशमा आन्दोलन गर्दा यिनै आधारहरू राखेका थियौं  हाम्रो विद्रोहमा शान्ति र हामी सबै मानिसको सामुहिक जागरण हाम्रो शक्ति थियो  अहिलेको निस्सारता र एलिअनेसनबाट हाम्रो मुक्ति त्यही सतत चेतनाबाट मात्र सम्भव हुन्छ  यो उनान्सत्तरी सालमा हामी निस्सारताको एकोहारो प्रहारबाट बच्ने आधार त्यही चेतना हो  एउटा संस्कृति अध्ययनको विकास हो जसमा अंग्रेजी विद्धान रेमन्ड विलियम्स मनको निजी संस्कारलाई पनि एक महत्वपूर्ण अङ्ग मान्छन्  हाम्रो अस्मिता हाम्रा बजार सामान राजनीतिमा मात्र आधारित छैन  हाम्रो वरिपरि बाहिर र हामीभित्र चलिरहने जीवन्त तरङ्गको पहिचानले हामीले आफूलाई र हाम्रो संसारलाई सार्थक बनाउन सक्छौं  त्यो हाम्रो जीवनको मूल स्पन्दन रहेछ  
	
"
