प्रमुख प्राथमिकता आर्थिक एजेन्डानेपालको विगतको  वर्षमा भएको आर्थिक विकासलाई उत्पादन क्षेत्रको"
	नेपालको विगतको  वर्षमा भएको आर्थिक विकासलाई उत्पादन क्षेत्रको वृद्धिसँग मात्र जोडेर हेरिनु एउटा भ्रम थियो  यस्तो सोचले समग्र आर्थिक समृद्धिलाई नै अवरुद्ध गरेको थियो  परम्परागत सिद्धान्तका समर्थकहरूले उत्पादन क्षेत्रले रोजगारी सिर्जना गर्छ पनि भन्ने तर्क गर्छन् तर समग्रमा उत्पादन क्षेत्रले सिर्जना गरेको रोजगारीको संख्यालाई हेर्ने हो भने यस क्षेत्रको योगदान न्यूनतम छ  वास्तवमा रोजगारीको सिर्जना र आर्थिक विकास मुलुकका पाँच मुख्य क्षेत्रहरूको समग्र विकासबाट मात्र सम्भव र दिगो हुन्छ   
	विगतका केही दशकलाई संकटकाल तथा अस्थिरताको कारण मुलुकको अर्थव्यवस्थाको लागि दोषी मानिए पनि आजको अवस्थाको अर्थव्यवस्था हुनुमा उल्लेखित कारणमात्र पर्याप्त छैनन्  एउटा राष्ट्रको रुपमा हाम्रो प्रमुख आर्थिक सक्षमता पाँचवटा आर्थिक स्तम्भमा केन्दि्रत रहेका छन् 
	कृषिः नेपालको आयआर्जन तथा रोजगारीको लागि कृषि नै मुख्य स्रोत रहेको छ  कृषि उत्पादन र उत्पादकत्वको वृद्धिका सन्दर्भमा यस परम्परागत सोचबाट उठेर विचार गर्नुपर्ने बेला आएको छ  कृषि उत्पादनको वृद्धिका लागि बीउ र मल उपलब्ध गराउनुमात्र पर्याप्त छैन अपितु हामीले सामूहिक स्वामित्व वा सहकारीको माध्यमबाट कृषि उत्पादनको क्षेत्र बढाउनेतर्फ सोच्नुपर्ने बेला आइसकेको छ  यसले ठूला कृषि क्षेत्रसहित ठूलो मात्रामा सिंचाइ तथा कृषि उपकरणका लागि लगानी गर्नुको पनि औचत्य देखाउँछ  कृषि उत्पादन र उत्पादकत्व वृद्धिका लागि भूमिको उर्वरा शक्तिमा वृद्धि गरी एकमात्र नभई एउटै जमिनमा दुईतीन उपयुक्त बाली लगाउन सकिने संभावनाको अध्ययन पनि हुनु जरुरी छ जसले कृषकहरूलाई अधिकतम मात्रामा प्रतिफल दिन सकोस्  यसका अतिरिक्त सम्बन्धित कृषकहरूले विचौलियाको माध्यमबिना नै सिधै आफ्ना उत्पादनहरूको मूल्य प्रचलित बजार भाउ बमोजिम प्राप्त गर्नसक्ने प्रणाली र प्रकृयाको पनि विकास हुनु जरुरी छ   
	पर्यटनः पर्यटनका लागि नेपाल आउने पर्यटकको संख्या बढाउनतर्फ मात्र नभई उनीहरूको नेपाल बसाइको अवधि लम्याई बढीभन्दा बढी रकम खर्च गर्ने वातावरण सिर्जना गर्नेेतर्फ ध्यान जानु आवश्यक छ  यस प्रयोजनका लागि पर्यटन क्षेत्रको महत्व बढाउने उत्पादनको विकास गर्नु पनि जरुरी छ जसले यस क्षेत्रको आय वृद्धि गर्न सकोस्  प्याराग्लाइडिङ राफ्टिङ हट एअर बेलुनिङ आदिका माध्यमबाट यस क्षेत्रमा केही विकास भएको भए पनि यसलाई मात्र सुरुवात मानी पर्यटन क्षेत्रबाट अधिकतम लाभ लिन आयआर्जन गर्नका लागि अग्रगामी विकासका लागि नवीन सोचका साथ अगाडि बढ्नुपर्छ  यसका अतिरिक्त मुलुकको ग्रामीण तथा स्थानीय जनसंख्याले पर्यटनको बढीभन्दा बढी लाभ कसरी लिन सक्छन् भन्नेतर्फ पनि दृष्टि दिनु आवश्यक छ  यसका लागि पर्यटकहरूलाई आवश्यक सेवा तथा सुविधाहरू अभिवृद्धि गरी नेपामा पर्यटनका लागि नयाँनयाँ गन्तब्यहरूको आभाष दिन जरुरी छ   
	संरचनाः नेपालको संरचनागत हिसाबमा मुख्य स्रोतको रुपमा जलस्रोत रहेको छ जसको विकासले ऊर्जा उत्पादनमात्र नभई जल व्यवस्थापनको प्रयोजनका लागिसमेत लाभ प्राप्त हुने र यसले छिमेकी मुलुकलाई फाइदा उपलब्ध गराउन  
	सक्छ  यसका साथै उच्च गुणस्तरीय चुनको भण्डारले नेपालमा सिमेन्ट उद्योगहरूको स्थापनाको संभावनालाई पनि औंल्याएको छ  जलस्रोत तथा सिमेन्ट दुवै त्यस्ता संरचना निर्माणका स्रोतहरू हुन् जसको नेपाल तथा यस क्षेत्रमै अत्यधिक माग छ  त्यसैले यस क्षेत्रलाई सरकारले राष्ट्रिय बजेटमा समावेश गरी जलस्रोत तथा सिमेन्टको बजारबाट लाभ उठाउन सकिन्छ सरकालाई पनि प्रत्यक्ष रुपमा राजस्व वृद्धि हुनपुग्छ  यसका साथै नेपालको भौगोलिक अवस्थाले हामीलाई सडक संरचनाको माध्यमबाट विश्वका ठूला तथा द्रुत अर्थव्यवस्थातर्फ लम्केका मुलुकहरूलाई जोड्न ठूलो मौका पनि दिएको छ   
	सेवा क्षेत्रः मुलुकको युवा पुस्ता अंग्रेजी भाषासित आफूलाई सहज ठान्छ र नेपालको प्राकृतिक तथा वातावरणीय सुन्दरताले यहाँ सेवा क्षेत्रका उद्योगहरूको निर्माणका लागि विशेष अवसर दिएको छ  अहिले नेपालको वित्तीय क्षेत्र नेपालको अर्थव्यवस्थाको एउटा नमुनाको रुपमा मानिएको छ यो पनि भर्खरैमात्र राष्ट्रिय स्तरमा विकसित भएको हो र यो क्षेत्रीय र विश्वस्तरमा अझै पनि पुग्नसकेको छैन  तैपनि हामीले राष्ट्रिय क्षेत्रीय तथा विश्व स्तरमा सेवा उद्योगहरूको एउटा केन्द्र निर्माण गर्नेतर्फ सोच्नुपर्छ  गुणस्तरीय शिक्षा दिने राम्रा विद्यालय महाविद्यालय तथा विश्वविद्यालयहरूको स्थापना गरी दक्षिण एसियाको मात्रै नभई संसारभरिबाट हिमालयको काखमा अध्ययन गर्न रोजिने वातावरण निर्माण गर्न सकियोस्  यस्तै कार्य स्वास्थ्योपचार तथा व्यापार प्रकृयामा बाह्य स्रोतको सेवा उपलब्ध गराउनमा पनि गर्न सकिन्छ   
	ऐतिहासिक रुपमा हामीहरू एउटा व्यापारिक अर्थव्यवस्था हौं र नेपालको भौगोलिक अवस्थाले हाम्रो त्यो व्यापारिक अर्थव्यवस्था कतै ओझेलमा परेको भान दिइरहेको परिप्रेक्ष्यमा हाम्रासामु पुनः त्यही अर्थव्यवस्थालाई पुँजीकृत गरी हाम्रो व्यापारिक आधार र स्तर वृद्धि गर्दै जानुपर्ने समय आएको छ  
	उत्पादकत्व वृद्धिः हाम्रो सबैभन्दा ठूलो संसाधन हाम्रो मानव संसाधनलाई वृद्धि गर्नुपरेको छ  यसका लागि हामीले जगैदेखि हाम्रो मानव संसाधनलाई कस्तो तालिम दिई अदक्ष जनशक्तिबाट अर्द्धदक्ष अर्द्धदक्ष जनशक्तिबाट दक्ष जनशक्ति निर्माण गर्न सक्छौं र दक्ष जनशक्तिलाई कसरी व्यावसायिक बनाउन सक्छौं भन्नेतर्फ पहल गर्नु अत्यावश्यक छ  यसो गर्दा हामीले उनीहरूको क्षमता अभिवृद्धि गरी मुलुकको अर्थव्यवस्थामा योगदान पुर्याउन सक्छौं चाहे त्यो स्वदेशी उद्योगमै उपयोग गरेर होस् वा श्रम निर्यात गरेर  हामीले त्यस्ता उद्योगहरूका पहिचान गर्न ध्यान केन्दि्रत गर्न जरुरी छ जसमा आन्तरिक प्राकृतिक लाभ निहित छ र त्यस्ता उद्योगहरूबाट टाढा हुन जरुरी छ जसको लाभ भन्सार सुविधा तथा कोटाबाट मात्र उपलब्ध हुन्छ  
	अबको बाटो  
	जबसम्म सही आर्थिक एजेन्डाको पहिचान र कार्यान्वयन हुँदैन हामीले मुलुकलाई जतिसुकै प्रान्तमा विभाजन गरे पनि प्रत्येक प्रान्तीय विधानसभाका सदस्यहरू मुख्यमन्त्री तथा मन्त्रीहरू तथा तिनका कार्यालय तथा आवश्यक कर्मचारीहरूका कारण रोजगारी तथा आर्थिक वृद्धिमा सिधै नकारात्मक असर पर्नेछ  त्यसैले मैले राजनीतिज्ञसमेत सवै तप्काका सोचाइ मिल्ने नागरिकहरूसँग सक्रियतापूर्व संवाद प्रारम्भ गरेको छु ताकि अर्को चरणको छलफलमा हामी आर्थिक एजेन्डालाई हाम्रो मुख्य एजेन्डाको रुपमा प्राथमिकताका साथ अघि बढाउन केन्दि्रत हुनसकौं   
	हामीले परम्परागत सोचबाट बाहिर निस्किएर मुलुकको स्थिर आर्थिक विकासका लागि मुख्य शक्ति र स्रोतको पहिचान गरी मुलुकको सम्पूर्ण प्रयत्न त्यसैको विकासमा ध्यान दिनमा एकत्रित हुनुपर्छ  यदि हामी तीब्र गतिमा आर्थिक विकासका लागि बढ्न चाहन्छौं भने हामीसँग स्रोतको अन्यथा उपयोग गर्ने समय छैन  हामीले उल्लेखितमध्ये जुनसुकै स्तम्भलाई माने पनि सवै प्रमुख क्षेत्रहरूको विकासका साझा आधारका लागि अहिले मुलुकमा राजनीतिक स्थायित्व नै आवश्यक छ  सक्षम राजनीतिक नेतृत्व तथा राजनीतिक परिदृश्यका खेलाडीहरूको साझा आर्थिक दृष्टिकोण नबनी मुलुकको आर्थिक एजेन्डालाई बढाउन संभव छैन  तर के राजनीतिले इच्छ्याइएको आर्थिक  
	परिवर्तन तथा स्पष्टता अथवा अर्थशास्त्रले राजनीतिक तालमेल मिलाउन आवश्यकता कहिले महसुस गर्ला   
	लोकतन्त्रको एउटा उत्कृष्ट पक्ष के हो भने कसैले पनि आफ्नो असन्तुष्टि राख्न वा कुनै सत्ता उल्ट्याउने प्रयोजनका लागि हतियार उठाउन वा आफ्नो भनाइ राख्न सडक तताउन आवश्यक छैन  लोकतन्त्रमा मौन बहुमतले मतपत्रको माध्यमबाट अभिब्यक्त गरेको आवाजलाई गंभीरतापूर्वक सुन्नुपर्छ  यदि तपाई पनि मैलेजस्तै संविधानसभा विघटनको कालो बादलमा चाँदीको घेरालाई अवसरको रुपमा देखिरहनुभएको छ भने त्यो अवसर हाम्रालागि मुलुकले महत्वका साथ उठाउनुपर्ने आर्थिक विकासको एजेन्डामा केन्दि्रत हुन अत्यन्त जरुरी छ   
	लेखक मेगा बैंकका प्रमुख कार्यकारी अधिकृत हुन्   
"
