ग्यास माहात्म्य"हेग्यास  तिमी हौ सबका मातापिता  तिमी हौ सबका जीवनदाता  तिमी हौ घरका भान्साचालक  तिमी हौ हाम्रा पेटपालक 
हजार जिब्रा भएका शेषनागले समेत नसकेको तिम्रो वर्णन म कसरी गरूँ ""
	हेग्यास  तिमी हौ सबका मातापिता  तिमी हौ सबका जीवनदाता  तिमी हौ घरका भान्साचालक  तिमी हौ हाम्रा पेटपालक   
	हजार जिब्रा भएका शेषनागले समेत नसकेको तिम्रो वर्णन म कसरी गरूँ  सबका मालिक कैलाशपतिले समेत गाउन नसकेको तिम्रो महिमा म कसरी गाउँ  कुनै शास्त्रले लेख्न नसकेको तिम्रो कीर्ति म कसरी कोर्ने हिम्मत गरूँ  
	हे सर्वव्यापी  हे पक्षपाती  कसैको गुन्द्रुकमा नपुगेका तिमी कसैका गिजरमा छौ  कसैको ढिँडोमा नदेखिएका तिमी कसैका हिटरमा छौ  धेरै भोकमा छैनौ तिमी सबै भोजमा छौ  गरिबका गाँस निलाउन नपुग्ने तिमी धनीका बास तताउन छौ  सुकुम्बासीका सेल्टरबाट भागीभागी व्यापारीका जेनेरेटरमा छौ  मन्त्रीका क्वाटरमा छौ बालुवाटारमा छौ  त्यसैले त तिमी स्तुतियोग्य छौ  
	तिमी कति अन्तरध्यानी  सरकारको साथमै छौ तर देखिँदैनौ  पुलिसको हातमै छौ तर भेटिँदैनौ  तिम्रो चमत्कार अद्भुत छ  तिम्रो महिमा अपरम्पार छ  बाटामा फुत्त देखिन्छौ तुरुन्त बिलाउँछौ  भन कहाँ जान्छौ  कता हराउँछौ  पृथ्वीलोकको नेपालभूमिका निर्धानिमुखाहरूसँग किन यति बेखुसी भयौ  तिमीलाई मान पुगेन कि दान पुगेन  मल पुगेन कि जल पुगेन  सेवा पुगेन वा मेवा पुगेन  भन के चाहन्छौ तिमी  भ्यागुताको बिहे गराएर इन्द्रलाई खुसी पारी पानी पार्ने यहाँका जनताले तिमीलाई प्रसन्न बनाउन कसो नसक्लान्  तर तिमी दर्शन दिनै किन डराउँछौ  परपर किन भाग्छौ  दुलादुला किन लाग्छौ   
	हामी पनि बुझ्छौं तिमी खोजिरहेछौ बढ्ता भेटी  सुहाएन तिमीजस्तो सर्वस्वामीलाई जता मल्खु उतै ढल्कु  यसले तिम्रो इज्जत झरिरहेछ  साख गिरिरहेछ  सारा भक्त रिसाउनुअघि नै सबैलाई भटाभट दर्शन देऊ  भक्तहरूको भीड तिम्रा वासस्थानमा छिर्नुअघि नै घरघरमा चुलो बालिदेऊ  तिम्रो पूजा सित्तै हुँदैन गरिबको दक्षिणामा पनि हात थापिदेऊ  च्युरा चपाइरहेका सुत्केरीलाई सुप खुवाइदेऊ  दालमोठ खाइरहेका बिरामीलाई जाउलो बनाइदेऊ   
	तर अहँ  तिमी किन बदलियौ  कुनै युगमा केही दिन तपस्या गर्दा महादेवसमेत प्रसन्न भई दर्शन दिन्थे रे  तिम्रो त त्योभन्दा बढ्ता तपस्या भइसक्यो  कहिल्यै प्रकट भएनौ  कहिल्यै दर्शन दिएनौ  कुनकुन पैसावाल भक्तका स्टोरमा सजियौ तिमी  कुनकुन शक्तिवाल सेवकका गोदाममा कुँजियौ तिमी  सच्चा भक्तहरू भौतारिएका छन् तिमी भने अलप भइदियौ  हीरा भन्दै सबै तिम्रो पछि लागिरहेछन् तिमीचाहिँ किन जलप भइदियौ  
	धनीमानी रिसाए रिसाऊन्  तिमी खुलेर आऊ  बाटोबाटो आऊ  पसलपसल आऊ  छाती फुकाएर आऊ  निर्धक्क आऊ  बरु भक्तपुर सल्लाघारीका जनताजस्तो बाटामा फूलमाला लिएर सबै कुर्नेछन्  घरघर लगी तिम्रो पूजा गर्नेछन्  तिम्रो आशीर्वादले तृप्त भएर ढुक्कले काममा जानेछन्  साँझमा आउँदा भान्सामा तिमी चम्किरहेका हुनेछौ  प्रसन्न चित्तले तिम्रो स्तुति गाउँदै भोको पेट भर्नेछन्  यस्ता पवित्र भक्तको मन दुखाएर तिमी किन सीमित पैसावालका काला कोठामा कुँजिन रुचाउँछौ  पूजा गर्ने भक्तका मुखबाट श्राप निस्क्यो भने भन कसरी पचाउँछौ  
	ठीकै छ नुनको सोझो गर्नैपर्छ  सरकार प्रहरी प्रशासक व्यापारी सबैलाई पाल  होटल र महलका हिटरसमेत बाल  हुनेका घरमा चौरासी व्यञ्जन पकाऊ फाल  धेरै चाहिँदैन गरिबका भान्सामा चुलो त बाल  चामल र गुन्द्रुक उमालेर कमसेकम सबैका पेटमा हाल  तिमीलाई कोटिकोटि प्रणाम छ  तिमीलाई लाखौंलाख सलाम छ  कृपया सिधै धनीका पेट फुट्ने गरी थुपि्रएर इज्जतचाहिँ नफाल   
	हे सर्वज्ञाता  सरकारको मुखै थुन्ने तिम्रो खुबीको म कसरी तारिफ गरूँ  अख्तियारको आँखै टाल्ने तिम्रो शक्तिको म कसरी वर्णन गरूँ  तिम्रो रिस उस्तै माप्पाको  पड्किन्छौ कि भन्ने डरैले होला तिम्रो गोदामबाहिरबाटै प्रहरीले सलाम ठोक्छन्  सरकारी गाडीले गेटबाटै सिलिन्डर बोक्छन्  मन्त्रीजी यसो कराउँछन् फेरि डराउँछन्  मान्नैपर्छ तिम्रो पावर लाई   
	प्रभु  साँच्चै भगवान् तिमी  छौ तर देखिँदैनौ  तीर्थ जान छाडेर तिम्रै पछि हिँड्नुपर्छ  बिरामीलाई अस्पताल लानुभन्दा तिमीलाई खोज्न भिड्नुपर्छ  तिम्रो दर्शन पाइन्छ कि भनी काम त्यागेर डुल्नुपर्छ  डुल्दाडुल्दा हैरान होइन्छ कति कुरा भुल्नुपर्छ  तर तिम्रो दर्शन पाउन महिनौं कुर्नुपर्छ   
	तिमी छैनौ होइन छौ  सधैंभन्दा बढ्तै छौ  तर किन देखिँदैनौ  किन भेटिँदैनौ  भन तिमी कहाँ हरायौ  हामीलाई थाहा छ तिमी कहाँ छौ  भरसक तिमी आफैं आऊ  सबका दिल खुसी बनाएर आऊ  प्रार्थना गर्दा फुत्त आऊ  चाहिएका बेला दर्शन देऊ  खोज्दै छिर्नुपर्यो भने तिम्रो अपमान होला  घोक्रयाएर ल्याउनुपर्यो भने बदनाम होला  त्यो दिन आउन नदेऊ सधैं तिमी पूजनीय भइरहू  तिमीलाई कोटिकोटि प्रणाम 
"
