संघवादीहरूको उत्तरको प्रतीक्षामाटाट पल्टिने अवस्थामा पुगेको नेपाललाई समृद्धितर्फ फर्काउने कार्ययोजना संघवादी नेताहरुले प्रस्तुत गर्नुपर्छ "
	संघीयता भुक्लुकभुक्लुक उम्लिइरहेछ नेपालमा  पक्षमा जति गीत गाउँदा पनि हुन्छ तर जानकारीका लागि प्रश्न सोध्न पनि पाइँदैन शङ्का लागेका विषयहरूमा  अर्थात् दुनियाँको संघीयता लोकतन्त्रको अनुपम उपमा हुन्छ भने नेपालको संघीयताचाहिं निरङ्कुशतन्त्रको नमुना भएर उभिएको छ  जति क्रूर भए पनि जति आततायी भए पनि संघीयताका कमीकमजोरी खोतलेर निरङ्कुशताका पक्षधरहरूको आँखा खोल्न सकिँदैन  त्यसैले यसपालि मैले संघीयताको स्वणिर्म गीत गाउनेहरूसमक्ष केही प्रश्न उठाएको छु  जवाफ नदिएर भाग्न पनि सकिन्छ  उसै पनि गैरजिम्मेवार पात्रहरूको हाइहुकुम चलेको छ नेपालमा यतिबेला  त्यसैले नेपालका विद्वान् संघवादीहरूले यसको जवाफ दिने सम्भावना ज्यादै न्यून छ र पनि सबैले बुझ्ने भाकामा थोरै कुरा उठाएर पाठकहरूको मनमस्तिष्कमा केही प्रश्न पुर्याउन सक्दा राम्रै परिणाम निस्किएला भन्ने लागेको छ  
	पहिलो प्रश्न हो आर्थिक अवस्थाको  संघीयता पुँजीवादको पनि माथिल्लो अवस्थामा लागू गरिने लोकतान्त्रिक प्रणाली हो  संघीयताको पहिलो परिचय समृद्धि र आत्मनिर्भरता हुँदै आएको छ अहिलेसम्म  नेपालका नेताहरूले भाषण गर्ने स्विट्जरल्यान्ड नर्वे फिनल्यान्ड स्विडेन संघीयताका ज्युँदा उदाहरण हुन्  अर्थात् संघीयतामा जानु भनेको नेपाल आजको मगन्ते अवस्थाबाट आत्मनिर्भरताको सिंढी चढ्ने प्रक्रियाको थालनी हो  अहिले यो टिप्पणी लेखिरहेको समयमा जन्मिएको बच्चाले च्याँ गर्न नपाउँदै आफ्नो घाँटीमा झन्डै बीस हजार रुपैयाँ बराबरको वैदेशिक ऋणको घाँडो बोक्नु परिरहेको छ  विदेशी दाताहरूको अनुकम्पाबाट नेपालमा संघीय प्रणाली आरम्भ भएको हुनाले त्यो पुरानो एकात्मक राज्यको ऋण हामीले तिर्नै पर्दैन भन्ने लाग्या होला हाम्रा संघवादीहरूलाई  तर विश्वको पुँजीवादसँग न पहिले दयामाया थियो न कहिल्यै हुनेछ  पुँजीवाद भनेको शोषणमूलक समाजको सर्वोच्च रूप हो  त्यसैले पुँजीवादको समाप्ति स्वतन्त्रता र समानताको युगको थालनी हो भनेका हुन् दार्शनिकहरूले  आर्थिक हिसाबमा टाट पल्टिने अवस्थामा पुगेको नेपाललाई समृद्धितर्फ फर्काउने कार्ययोजना संघवादी नेताहरूले प्रस्तुत गर्नुपर्छ  
	यसैसँग जोडिएको अर्को प्रश्न हो नेपालको बजेट  अहिलेको नेपाल एउटा केन्द्रीय राज्य हो  यससँग राष्ट्रपति उपराष्ट्रपति प्रधानमन्त्री अपवादबाहेक उपप्रधामन्त्री सभामुख र उपसभामुख एकएक जना मात्रै हुन्छन्  एउटा संसद् छ एउटा कार्यपालिका छ र एउटा न्यायपालिका छ  हामीलाई थाहा छ यही एउटा निकाय सञ्चालन गर्न पनि हामीसँग पर्याप्त रकम छैन  हाम्रो बजेटको झन्डै आधाउधि भाग वैदेशिक ऋण र अनुदानबाट चलिरहेको छ  संघीयतामा जाँदा कम्तीमा पनि हामीसँग सात प्रदेश हुने नै भए  सात गभर्नर सात मुख्यमन्त्री सात उपमुख्यमन्त्री सात मन्त्रिपरिषद् सात प्रादेशिक सभा सात सभाध्यक्ष र सात उपाध्यक्षको पारिश्रमिक र सेवासुविधा कति होला  यो खर्च कसले दिन्छ नेपालीलाई  यसको कुनै हेक्का राखेका छन् कि छैनन् संघवादीहरूले  
	यसैसँग जोडिएको अर्को प्रश्न हो भौतिक पूर्वाधार निर्माणको  राणा चन्द्रशमशेरले बनाएको एउटा सिंहदरबारको पुनर्निर्माण चालीस वर्ष लामो समयमा पनि पूरा हुन सकिरहेको छैन  सिंहदरबार ठूलै भए पनि एउटा घर हो  माओवादीले ध्वस्त पारेको संरचनाको मूल्य आजको हिसाब पचास साठी अरब होला  तर उनीहरू शान्ति मार्गमा आएको छ वर्षमा पनि त्यो पुनःनिर्माण सम्पन्न भएको छैन  सात प्रदेशको भौतिक संरचनाको निर्माणलाई कति रकम लाग्ला  एक खरब  या दुई खरब  त्यो पैसा कहाँबाट आउँछ  
	राजनीतिक दल मात्रै होइनन् संघीयताको मागलाई चर्काउने ठूला डाक्टरहरूबाट समेत यी प्रश्नको उत्तर मैले पाउन सकेको छैन  कम्तीमा पनि शिक्षामा पीएचडी गरेका विद्वान्हरूसँग त यसको उत्तर हुनुपथ्र्यो  अहँ यसतर्फ कुनै संघवादीको ध्यान पुगेको मैले भेट्टाउन सकिनँ  
	संघीयता भनेको सार्वभौमसत्ताको विभाजन हो  एउटा केन्द्र कम्तीमा सात केन्द्रमा छरिनुलाई नराम्रो भन्न नसकिएला तर के त्यो सातैमा सधैं टिकिरहन्छ  नेपालका संघवादीहरूले जवाफ दिनैपर्ने यो अर्को प्रश्न हो  उनीहरूले अहिलेसम्म यसतर्फ ध्यान पुर्याएको देखिँदैन  अहिले संघीयताको गीत गाउनेमा टाठाबाठा मध्यमवर्गीय वुद्धिजीवी नै छन्  यो मध्यमवर्गको चेतना भनेको मलाई पुगेपछि सबैलाई पुग्यो भन्ने हो  उनीहरूलाई लागिरहेको छ अहिले प्रस्तावित लिम्बुवान खम्बुवान ताम्सालिङ तमुवान मगरात जडान यो भनेको के हो थाहा हुन सकेको छैन शेर्पा थरुहट भोजपुरा अवध कोचिला प्रदेशमा सार्वभौमसत्ता विभाजित भएपछि नेपालको शासन प्रणालीसँग जोडिएका सबै समस्या समाधान हुन्छन्  हुँदैनन्  किनभने संघीयताको यात्रा नथाल्दै यसका उदाहरणहरू जन्मिइसकेका छन्  पूर्वमा लेप्चाले आफ्नो स्वायत्त गणराज्य मागेका छन्  वास्तविक जनजातिका प्रतिनिधि राउटेहरूले पनि आफ्नो अधिकारमा रहने गरी जङ्गल राज को माग गरिसकेका छन्  यही माग उठाउने तयारी गरिरहेका छन् गिट्ठा भ्याकुर र चिउरी खाएर जिन्दगी बचाउँदै आएका अर्का वास्तविक जनजाति चेपाङहरूले  पूर्वी तराईका धिमाल र राजवंशीहरू पनि चुप लागेर ठालुहरूको शासन सकार्छन् भनेर ग्यारेन्टी गर्न त आदिवासी जनजाति महासंघले पनि सक्दैन  संघीयता नै चाहिन्छ भनी भएका मातृ पार्टीहरूलाई भत्काउने अभियानमा लागेका नेता र तिनका नेपाली मालिकहरूले यसको जवाफ दिनुपर्छ  
	नेपाल कहिल्यै कसैको उपनिवेश नभएको तर सधैंभरि सामन्ती चेतबाट ग्रस्त एउटा गरिब राष्ट्र हो  यो राष्ट्रले अहिलेको मितिसम्म पनि नागरिकलाई स्वास्थ्य र शिक्षाको सेवा पुर्याउन सकिरहेको छैन  सामन्ती चेत खालि नेता र उच्च सरकारी पदाधिकारीसँग मात्र छ भन्ने पनि होइन  नेपालको  प्रतिशत नागरिक पनि यही सामन्ती चेतको सिकार भएका छन् र अहिलेसम्म कुनै पनि संघवादीले यो सामन्तवादको खण्डन गरेका प्रचार सामग्री निर्माण गरेका छैनन्  भन्छन् उनीहरू आफूलाई जनजाति तर उनीहरूकै व्यवहारमा देखिन्छ सामन्तवादको सबैभन्दा कालो छाया  
	सामन्तवाद निरङ्कुश हुन्छ  संघवादीहरूको व्यवहारमा पटकपटक त्यसको अभिव्यक्ति देखिएको छ  संघीयता विरोधीलाई सभा गर्न नदिने उनीहरूको नाक ताछिदिने व्यवहार हाम्रै देशमा देखिएका हुन्  एउटा लामो कालखण्ड यस्तो रह्यो जहाँ निर्भीक संघीयताविरोधीहरूले समेत कार्यक्रम गर्न डराउनुपर्यो आफ्नो मनको कुरो बोल्नका लागि  एकाध नेताले एकल जातीय संघीयतासँग कसैले डराउनु पर्दैन भनेर भाषण गर्दैमा नागरिक निर्भय हुन सक्दैन नेपालमा  काठमाडौंका टेलिभिजनको पर्दामा यहाँका गैरनेवारलाई बाहिर पठाउने र बाहिरका नेवारलाई यहाँ पुनर्वास गराउने अथवा नेवा राज्यमा बस्ने सबैले नेवा हुन स्वीकार गर्नुपर्छ अन्यथा उनीहरूले आफ्नै राज्यमा जानुपर्छ भन्ने आतंककारी अन्तरवार्ताका बारेमा अहिलेसम्म कुनै संघवादी नेताले यस्तो सोच आतंककारी हो र संघीयताले यस्ता आततायी सोचहरूको विरोध गर्छ भनेर बोल्न सकेका छैनन्  संघीयताको अध्यक्ष मधेसी मोर्चा र त्यसको सहयोगी एकीकृत माओवादीले अहिलेसम्म कसैले आतंकको खण्डन गरेका छैनन्  
	संघीयताका नाममा सामाजिक सद्भाव बिगि्रएका उदाहरण पनि हाम्रासामु प्रस्तुत भइसकेका छन्  त्यसको अत्यन्तै चर्को रूप आक्रमण र मारकाटका रूपमा अखण्ड र खण्ड सुदूरपश्चिमा देखिएको थियो भने नरम रूपमा त्यो काठमाडौंको फोहोर ताम्सालिङमा फाल्न पाइँदैन भनेर अभिव्यक्तिएको थियो  भत्किँदै गइरहेको सद्भावका कारण अन्य नागरिकमा भरिएको आतंकलाई चिर्ने प्रयास अहिलेसम्म एकजना संघवादी नेताले पनि देखाउन चाहेका छैनन्  मृत्युसन्देश बोकेर आएको संघीयताको कसरी गीत गाउन सकिन्छ  
"
