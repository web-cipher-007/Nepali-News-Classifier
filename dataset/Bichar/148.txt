दुवै छिमेकी झस्काउने प्रवृत्तिब्रिक्स समूह विश्वव्यवस्थाको शक्तिशाली घटक बन्ने तयारीमा छ  "
	भारत चीन रूस लगायतका पाँच देशहरूको ब्रिक्स समूह विश्वव्यवस्थाको शक्तिशाली घटक बन्ने तयारीमा छ  आर्थिक र भूराजनीतिक गुरुत्व निरन्तर बढिरहेको बि्रक्सलाई आगामी हप्ता नयाँदिल्लीमा हुनथालेको सरकार प्रमुखहरूको बैठकले विश्वको नयाँ आर्थिक र राजनीतिक समूहको रूपमा हेर्न थालिएको छ  बहुपक्षीय व्यवस्थाप्रति साझा अडान बनाउने अपेक्षा गरिएको यो बैठकले पश्चिमी देशहरूको प्रभुत्व रहेको विश्वबैँक र अन्तर्राष्ट्रिय मुद्राकोषको विकल्पमा नयाँ दक्षिणदक्षिण विकास बैँक स्थापनालाई प्राथमिकतामा राखेको छ  उत्सुकताका अन्य विषय पनि छन्  के दिल्ली बैठकमा भेट्दा चीन र रूसका राष्ट्रपति र भारतका प्रधानमन्त्रीले आपसको र अमेरिकासितको सम्बन्धलाई पुनव्र्याख्या गर्नेछन्  के यी उदीयमान विश्वशक्तिहरूले अस्थिर र अन्योलग्रस्त विश्वलाई निकास दिने साझा सोच सार्वजनिक गर्नेछन्  यी प्रश्नको जवाफले विश्व राजनीतिको दिशानिर्देश गर्नेमात्रै होइन नेपालको सामरिक महत्वको भूस्थापनलाई नयाँ अवसर वा धारिलो चुनौती पनि प्रस्तुत गर्नेछ   
	यसैबीच भारत र चीनमा अर्थपूर्ण घटनाक्रम सुरु भएको छ  चीनमा आगामी दस वर्षका लागि नयाँ नेतृत्व चयनको प्रक्रिया सुरु भइसकेको छ  दस वर्ष प्रधानमन्त्रीको कार्यभार सम्हालेर अवकास लिन थाल्नुभएका वेन जियाबाओले सत्तारुढ कम्युनिष्ट पार्टी र सरकारको नेतृत्व व्यवस्थामा शीघ्र्र्र्र्र्र्र्र्र्र सुधारमा जोड दिनुभएको छ  उहाँले शीघ्र्र्र्र अग्रगामी सुधार नभए सांस्कृतिक क्रान्तिजस्तै ऐतिहासिक दुर्घटना दोहोरिने चेतावनी दिनुभएको छ  उहाँले प्रस्ताव गर्नुभएको सुधार र सन्  मा भोगेको अराजकता दोहोरिने चेतावनीलाई कसरी अथ्र्याउने  अनुभवी नेताको सल्लाह र औँला ठडाइले चीनको भावी नेतृत्वशैली र सामथ्र्यमा पार्ने प्रभाव विश्व दक्षिण एसिया र विशेष रूपमा छिमेकी नेपालका लागि कस्तो हुन्छ  चीनको वर्तमान नेतृत्वले त आफ्नो सामरिक राडारमा नेपाललाई विशेष महत्व दिएको छ सम्बन्धलाई विवेकशील ढङ्गमा सञ्चालन गरिरहेकै छ  तर के नयाँ नेतृत्वले आन्तरिक र अन्तर्राष्ट्रिय चुनौतीको कारण अहिलेको नेपाल नीतिलाई निरन्तरता दिनेछ   
	यसैगरी हालै सम्पन्न पाँच प्रान्तीय विधायिकाको चुनाव परिणामले भारतको केन्द्रीय राजनीतिमा हलचल ल्याएको छ  दुबै प्रमुख दलहरू सत्तारुढ कंग्रेस र भारतीय जनता पार्टी निक्कै कमजोर भएकाले राजनीतिक अस्थिरताको क्रम सुरु हुने आशङ्का बनेको छ  राष्ट्रिय पार्टीहरूको मूल्यमा क्षेत्रीय पार्टीहरूको शक्तिमा निरन्तर भइरहेको वृद्धिले राष्ट्रिय राजनीति तथा शासकीय शैली र प्राथमिकतालाई प्रान्तीय सोचको साँघुरो घेरामा पार्ने सम्भावना छ  यसको स्वाभाविक अनुक्रममा भारत नवआर्जित हैसियतअनुसार विश्व भूमिका सम्हाल्ने आवश्यकता र केन्द्रीय सत्ताको साँचो लिएका साना क्षेत्रीय पार्टीहरूको संकुचित ढिपीबीचको द्वन्द्वमा फस्नेछ  पश्चिम बंगालको तृणमूल कंग्रेस उत्तर प्रदेशमा विजयी समाजवादी पार्टीबाहेक अन्य दल र स्वयम् दुबै राष्ट्रिय पार्टीहरू मध्यावधि चुनावका पक्षमा नभएकाले मनमोहन सिंह नेतृत्वको सरकारलाई खतरा त छैन  तर यसको प्रभावकारिता ह्रासोन्मुख हुनेछ  आगामी जुलाई महिनामा हुने राष्ट्रपतिको चुनावमा प्रतिपक्षी उम्मेदवार विजयी हुने विधायिका गणित बनेकोले मनमोहन सरकारको कठिनाइ झन् बढ्ने प्रस्टै छ  साना छिमेकीहरूप्रति आफ्नो नीति व्यवहार र अभिवृत्तिमा उल्लेखनीय परिवर्तन गरी सहयोग र सद्भावनाको नयाँ सिलसिला सुरु गरेकै अवस्थामा भारतीय राष्ट्रिय राजनीतिको सन्तुलन चिन्तन र प्राथमिकता स्थानीय घेरामा संकुचित हुने लक्षणलाई नेपालले कसरी सम्बोधन गर्ने   
	रूसमा हालै सम्पन्न चुनावले राष्ट्रिय नेतृत्व फेरेको छ  दुई दशकअघि भएको सोभियत संघको पतनपछिको रूसका सबैभन्दा शक्तिशाली र टिकाउ नेता भ्लादमिर पुटिन राष्ट्रपतिको दुई र प्रधानमन्त्रीको एक पदावधि पूरा गरेपछि पुनः राष्ट्रपति निर्वाचित हुनुभएको छ  चुनावको सन्दर्भमा प्रकाशित आफ्नो बहुचर्चित लेखमा उहाँले पूर्व र पश्चिमका देशसँग रूसको सम्वन्धलाई सख्त बनाउने परराष्ट्र नीतिको सोच सार्वजनिक गर्नुभएको थियो  यो सोचको स्वभाव र दिशा राष्ट्रसंघ सुरक्षा परिषदमा प्रस्तुत सिरियासम्वन्धी प्रस्तावमा चीनसँग मिलेर लगाएको भिटोले खुलस्त पारिसकेको छ  नवनिर्वाचित राष्ट्रपति पुटिनले अमेरिका र पश्चिमी देशहरूमाथि रकेटबम प्रजातन्त्र निर्यात गरेर रूसको सार्वभौमिकता र विश्व सुरक्षालाई जोखिममा पार्न थालेको आरोप पनि लगाउनुभएको छ  मस्को न्युजमा प्रकाशित आपनो नयाँ लेखमा राष्ट्रपति पुटिनले पश्चिमी देशहरूद्वारा अन्तर्राष्ट्रिय सम्बन्धमा दोहोर्याएर प्रयोग गर्न थालिएको सफ्ट पावर शब्दावलीलाई सैनिक आक्रामक रणनीतिको मखुन्डो भनेर अथ्र्याउनुभएको छ   
	सपट पावरको अवधारणा यथार्थमा सैनिक ताकत प्रयोग नगरिकनै परराष्ट्र नीतिको लक्ष्य हासिल गर्ने विधि र औजार बनाउन खोजिँदैछ  यसलाई आफूसँग असहमत वा प्रतिस्पर्धी देशमा अतिवादी राष्ट्रवाद विखण्डनवादी लहर वा कट्टरपन्थी धारलाई उत्तेजित पारेर सार्वभौम देशको आन्तरिक राजनीतिमा हस्तक्षेपको अवसर बनाउन प्रयोग गरिन्छ भन्ने पुटिनको सोच विचारणीय छ  नेतृत्व तहबाटै आइरहेका वक्तव्य र लिन थालिएका निवारक कदमहरूले चीन र भारत पनि पुटिनको यो सोचाइ र आशङ्कासित सहमत रहेको देखिन्छ  युरोपका केही साना देशहरू आपनो हैसियतभन्दा बढी रुचि संलग्नता र प्रभाव देखाउन थालेको नेपालमा रूस चीन र भारत एकसाथ पश्चिमी देशहरूसँग सशङ्कति हुने अवस्थाले कस्तो परिणाम ल्याउन सक्छ   
	इतिहासको सबैभन्दा जोखिमपूर्ण मोडमा उभिएको नेपाल विश्व राजनीति र शक्ति सन्तुलनमा दूरगामी प्रभाव पार्ने यी घटनाक्रमप्रति आँखा चिम्लिएर बसेको छ  प्रमुख पार्टीहरू सत्ताको लुकेमारी खेलमा नै रुमल्लिरहेका छन्  देशलाई राजनीतिक प्रशासनिक आर्थिक र कूटनीतिक अराजकतातिर घचेटेर भए पनि सरकारमा बसेकालाई बालुवाटारमा बास बस्ने दिन बढाउने बाहेक अरू कुनै चासो छैन  सत्ता बाहिर रहेकाहरूमा इतिहासले फेरि कोल्टे फेर्ने मुड बनाउन थालेको संकेत बुभने समझ देखिँदैन  आगामी सात वर्ष रूसमा शासन गर्ने पुटिनलाई निर्वाचित भएकोमा शुभकामना सन्देश पठाउन सपथग्रहण समारोह कुर्ने औपचारिकता निर्वाहको निस्त्रियता अँगालेर बसेको नेपाल दुबै छिमेकीसँगको सम्बन्धमा पनि गोज्याङ्ग्रो देखिँदैछ   साल साउन  गते ग्रेट अफ दी पिपुल्समा भएको डेढ घन्टा लामो वार्तामा मलाई राष्ट्रपति हु जिन्ताओले तिब्बतमा आफ्नो अनुभव बताउनुभएको थियो नेपालसँगको सम्बन्धको महत्त्वबारे आश्वस्त तुल्याउनुभएको थियो  भावी राष्ट्रपति सी जिनपिङको सोच सार्वजनिक भएको छैन  उहाँको नेतृत्वमा चीनको सामरिक राडारमा नेपालको स्थान कहाँ हुनेछ भन्ने पनि प्रस्ट छैन  कुनै पनि नेपाली नेताले आजसम्म उहाँलाई भेटेको छैन   
	यस्तो नाजुक अवस्थामा सत्तारुढ दलका नेताहरूको व्यक्तिगत चिकित्सकलाई चीनका लागि राजदूत नियुक्त गरेर नेपालले उत्तरको छिमेकीप्रति संवेदनहीनता देखाएको छ  यसैगरी भारतले दुईपटक अस्विकृत गरिसकेको व्यक्तिलाई तेस्रोपटक राजदूतमा मनोनयन गरेर अनि कूटनीतिक भाषामा अस्विकृति आइसकेपछि पनि स्वयम् प्रधानमन्त्रीले भारतलाई पटकपटक गरेको आग्रह र नयाँदिल्लीका आपना राजनीतिक अभिभावकमार्फत कूटनीतिक मर्यादाले वर्जित गरेको लविङले नेपाललाई शंकाको घेरामा पारेको छ  अन्तर्राष्ट्रिय सम्वन्धको फराकिलो फाँटमा मात्रै होइन छिमेकीहरूसँगको सम्बन्धजस्तो राष्ट्रिय हितको आधारभूत पक्षमा पनि यस्तो अपरिपक्व वा अनुत्तरदायी शासकीय शैली नेपालको लागि अनिष्टकारी छ  आफ्ना आन्तरिक सुरक्षाका लागि नेपाललाई चिन्ताको कारण ठान्न थालेका दुबै छिमेकीलाई आश्वस्त पार्नुसट्टा झस्काउन थाल्नु इतिहासलाई दुर्घटनामा पार्ने गल्ती हो  भारत र चीनबीच उच्चस्तरीय कूटनीतिक स्तरमा नेपालबारे केही महिनायता पटकपटक कुरा भएका छन्  यो प्रक्रियाले अन्ततोगत्वा फेला पार्ने समझदारी वा सहकार्यको मिलनबिन्दुबारे सचेत रहन र उचित समयमा सम्बोधन गर्न अनिवार्य क्षमता नेपालको राजनीतिक नेतृत्व र कूटनीतिक संयन्त्र दुबैले देखाएका छैनन्  यसैले देशको माया गर्ने सबै नेपाली पिरोलिएका छन्   
	भारतको सामरिक मामिलाका विज्ञहरूले हालै तयार पारेको  आँै शताब्दीको भारतका लागि परराष्ट्र र सामरिक नीति दस्तावेजमा भनिएको छ दक्षिण एसियाभित्रको सम्वन्ध व्यवस्थापन नगरी भारत महाशक्ति बन्न सक्दैन  गत कार्तिक  गते भारतीय परराष्ट्रमन्त्रीले साउथ ब्लकस्थित आफ्नो कार्यालयमा मसित भेट्दा भन्नुभएको थियो दक्षिण एसियामा विश्वास र सहयोगको युग प्रारम्भ गर्न भारत बढेको छ  सुरु भइसकेको आर्थिक प्रगतिको तीव्र धारबाट आफ्ना छिमेकीहरू लाभान्वित हुन् भन्ने भारतको चाहना र प्रयास छ  दक्षिण एसियामा गतिशीलता अनुप्राणित गर्ने यस्तो प्रतिवद्धता नेपालभारत सम्वन्धमा चार दशक लामो संलग्नतामा मैले पहिलोपटक सुनेको थिएँ  यो नयाँ नीति सारपूर्ण छ भन्ने कुरा गत भदौ  गते प्रकाशित भारत र बंगलादेशका प्रधानमन्त्रीहरूको संयुक्त वक्तव्यमा उल्लिखित प्रतिवद्धता बमोजिम बंगलादेश भारत र नेपाललाई जोड्ने रेलमार्ग निर्माणको योजना नयाँ भारतीय रेल बजेटमा परेकोले पुष्टि भएको छ   
	यी दुबै उदीयमान विश्व आर्थिक शक्तिहरू अहिले भूमण्डलीय हैसियत बढाउने आफ्नो मूल राष्ट्रिय एजेन्डालाई साना छिमेकीहरूको अस्थिरताले विथोल्न नपाओस् भन्ने कुरामा विशेष रूपमा सतर्क छन्  दुबै छिमेकीहरूको यो सतर्कतालाई बुझेर नेपालले बढ्दै गएको अस्थिरता र अन्योलमा पूर्णविराम लगाउने एजेन्डालाई प्राथमिकता दिनैपर्छ  तर यस विपरीत सत्ताको लुछाचुँडीले निरन्तरता पाएको छ  देशको संविधान जनप्रतिनिधिहरूले बनाउने प्रतिवद्धता पूरा गर्न पछिल्लो पुस्ता अक्षम सावित भएको थियो  एकसट्ठी वर्ष पुरानो यो राष्ट्रिय प्रतिवद्धता पूरा गर्न यो पुस्ता पनि सक्षम हुने लक्षण देखिन्न  दुई वर्षका लागि निर्वाचित संविधानसभाका सदस्यहरू विदेश भ्रमण र नवसामन्ती शौक पूरा गर्दै पदावधि खेर फालेपछि आवश्यकताको सिद्धान्तको त्यान्द्रो समातेर आफैले थपेको दुई वर्षको अवधि पनि निरर्थक सावित गर्दैछन्  जनताप्रतिको जिम्मेवारी र राजनीतिक वैधानिकतालाई ठाडै उपेक्षा गरेर आफ्नो कार्यकाल आफै थप्नु र त्यसलाई पनि तेस्रोपटक निरर्थक सावित गर्नु प्रजातान्त्रिक हुँदैन  नैतिक सीमा उल्लंघन हुने प्रवृत्तिलाई बाध्यताको आवरण लगाएर जनादेश पालना वा नवीकरण नगरिकनै शासन गर्ने राजनीतिक अभ्यास सर्वोच्च अदालतको फैसलाले जेठ  गते राति  बजेपछि अवैध हुने ठहर सुनाइसकेको छ  मुढेबलबाट न्यायिक निष्कर्षलाई अवज्ञा गर्न खोजियो भने नेपाल केही अपि|की देशहरूले भोगेको बनाना रिपब्लिकको भड्खारामा पर्नेछ   
	 
	
"
