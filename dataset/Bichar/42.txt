"अमेरिका बेलायत र नेपालको संविधान""नेपालको संविधान निर्माणको प्रक्रिया भावी शासकीय स्वरूप कस्तो हुने भन्ने प्रश्नमा आएर अल्झिएको छ  दलहरू कस्तो स्वरूपको पक्षमा उभिएका छन् भन्ने प्रश्नभन्दा पनि नेपालको दीर्घकालीन समृद्धि राजनीतिक स्थिरता र विकासमुखी संविधानको आवश्यकतालाई मध्यनजर राखेर भावी शासकीय स्वरूप निर्धारण गर्नु आजको चुनौती हो ""
	नेपालको संविधान निर्माणको प्रक्रिया भावी शासकीय स्वरूप कस्तो हुने भन्ने प्रश्नमा आएर अल्झिएको छ  दलहरू कस्तो स्वरूपको पक्षमा उभिएका छन् भन्ने प्रश्नभन्दा पनि नेपालको दीर्घकालीन समृद्धि राजनीतिक स्थिरता र विकासमुखी संविधानको आवश्यकतालाई मध्यनजर राखेर भावी शासकीय स्वरूप निर्धारण गर्नु आजको चुनौती हो  प्रत्यक्ष निर्वाचनद्वारा निर्वाचित कार्यकारी अधिकारसम्पन्न राष्ट्रपतीय पद्धतिलाई स्वीकार गर्न नसक्ने दलहरू विगतको संविधानसभाको चुनावी अनुभवको आधारमा माओवादी दल फेरि शक्तिशाली भएर आउने र माओवादी नेता अधिनायकवादी राष्ट्रपति बन्न सक्नेतर्फ संकेत गर्छन्  तर यथार्थ के हो भने न अब माओवादी दल माओवादी नै छ नत माओवाद नै संसारमा कतै जीवित छ  माओको देश चीन नै आर्थिक हिसाबले पुँजीवादी मुलुकमा परिणत भइसकेको छ  प्रश्न ढिलो र चाँडोको मात्र हो राजनीतिक रूपले पनि चीनले एकदिन लोकतन्त्रलाई आत्मसात् गर्ने सम्भावना प्रबल छ  
	मानिस एउटा स्वतन्त्र प्राणी हो  दुई छाकको व्यवस्था गर्न नसक्दा मानिस त्यसको पछाडि लाग्छ नै तर त्यसको व्यवस्था गरिसकेपछि मानिसले स्वतन्त्रता चाहन्छ  यो संसारको शाश्वत् नियम हो र इतिहासका घटनाचक्रहरू यही नियमको आधारमा संसारमा बदलिँदै आएका छन्  राजनीतिक दर्शनका आधारमा हेर्ने हो भने आफ्ना दलका नाममा कम्युनिष्ट शब्द राख्ने अधिकांश नेपालका दलहरूमा कम्युनिजमका अधिकांश विशेषता लोप भइसकेका छन्  अहिलेका आफूलाई कम्युनिष्ट भन्ने कुनै पनि प्रमुख दलका नेताहरू कुनै जमानामा कम्युनिष्ट थिए होलान् तर अहिले छैनन्  त्यसैले राजनीतिक दर्शनका आधारमा हेर्दा नेपालमा कसैले पनि माओवाद वा कम्युनिजमको त्रास पाल्नुपर्ने कारण छैन  
	जसरी हिजोका मालेका र अहिलेका एमालेका नेताहरू एकपछि अर्काे गरी सन्  पछि बदलिँदै कम्युनिजम छोड्दै यहाँ आइपुगे त्यसैगरी प्रचण्ड र बाबुराममा पनि त्यो क्रम जारी छ  आजका मोहन वैद्यमा पनि ढिलोचाँडो त्यो क्रम देखिनेछ र उहाँ सत्तामा पुग्नुभयो भने त्यो क्रम अझ छिटो हुनेछ  समग्रमा नेपाली समाज स्वतन्त्रतामा विश्वास गर्ने समाज हो जहाँ कुनै पनि अधिनायकवादी आकांक्षालाई नियन्त्रण गर्ने प्रशस्त आधारहरू छन्  तीमध्ये स्वतन्त्र प्रेस जागरूप नेपाली नागरिक समाज र स्वतन्त्र न्यायपालिका हुन्  राजा ज्ञानेन्द्रको प्रत्यक्ष शासनकालमै पनि केही साहसी निर्णय गर्नसकेको सर्वोच्च अदालत अवश्य पनि भविष्यमा मूकदर्शक हुने छैन  संयुक्त राष्ट्रसंघका तर्फबाट नेपालजस्तै लामो द्वन्द्वबाट गुज्रेको मुलुक क्याम्बोडियामा काम गर्दा मैले के अनुभव गरेँ भने नेपालको न्यायपालिका क्याम्बोडिया र अन्य धेरै विकासोन्मुख मुलुकको भन्दा धेरै स्वतन्त्र र जागरूक छ   वर्षको इतिहास बोकेको र सेनामा पकड जमाएको राजतन्त्रका प्रतिनिधि राजा ज्ञानेन्द्रले त आफ्नो प्रत्यक्ष शासन धेरै टिकाउन सकेनन् भने अन्य कसैले अबको नेपालमा अधिनायकवादी शासनशैली अवलम्बन गर्नसक्ने सोच्नु वनको बाघले खाए पनि नखाए पनि मनको बाघले खानु भन्ने उखानजस्तै हो  
	मैले बेलायतमा कानुनको प्राध्यापन गर्दा वा व्यारिष्टरको रूपमा काम गर्दा वा हाल बेलायती परराष्ट्रमन्त्रीको मानवअधिकार सम्बन्धी सल्लाहकारका रूपमा काम गर्दा बेलायतको संसदीय प्रणालीलाई बाहिर र भित्रबाट बुझ्ने मौका पाएको छु  त्यो प्रणालीले बेलायतमा राम्रोसँग काम गरेको छ तर बेलायतका र नेपालका अहिलेका धरातलीय यथार्थ फरक छन्   सालको नेपालको संविधान बन्दा नेपालका र बेलायतका राजनीतिक परिस्थितिमा केही समानता थिए र त्यो संविधान संसदीय प्रणालीमा आधारित थियो  तर अब नेपाल संघीयतामा गइसकेको मिश्रति समावेशी चुनावी प्रणालीलाई स्वीकार गरिसकेको र अधिकांश दलमा बाहिरी शक्तिको प्रभाव धेरै बढेको स्थितिमा नेपालजस्तो जातीय भाषिक र सांस्कृतिक विविधता भएको मुलुकमा संसदीय प्रणालीले राजनीतिक स्थिरता दिने सम्भावना न्यून छ  
	अति कम विकसित नेपालजस्तो मुलुकलाई आर्थिक विकासमा द्रुततर गतिमा अगाडि लैजान राजनीतिक स्थिरता आवश्यक छ र त्यो स्थिरता प्रत्यक्ष निर्वाचनद्वारा निर्वाचित कार्यकारी अधिकारसम्पन्न राष्ट्रपतीय प्रणालीले प्रदान गर्ने सम्भावना प्रबल छ  विश्वका अरू देशकै उदाहरण हेर्ने हो भने संयुक्त राज्य अमेरिकाको शासन व्यवस्था अहिलेको नेपालका लागि एउटा राम्रो उदाहरण हो  अमेरिका एउटा पश्चिमा विकसित मुलुक भएकोले त्यो देशको अनुभव नेपालजस्तो देशमा उपयुक्त हुँदैन भन्नेहरू छन्  तर यथार्थ के हो भने जुन समयमा अमेरिकी संविधान लेखिएको थियो त्यो समयको अमेरिकाको आर्थिक र राजनीतिक स्थिति अहिलेको नेपालको स्थितिसँग मिल्दोजुल्दो छ  झन्डै सवा दुई सय वर्षअघि विभिन्न विविधता बोकेका राज्य र प्रदेशहरूलाई कसरी एउटा सूत्रमा आबद्ध गर्ने र व्यक्तिगत स्वतन्त्रतामा आधारित संवैधानिक संरचनाद्वारा मुलुकलाई राजनीतिक स्थिरता दिने भन्ने सोचाइले जेम्स म्याडिसन थोमस जेर्फसन जर्ज मेसन र जर्ज वाशिंटन आदिलाई राष्ट्रपतीय पद्धतिमा आधारिक संविधान बनाउन प्रेरित गरेको थियो  
	झन्डै सवा दुई वर्षअघि लेखिएको संक्षिप्त रूपको यो दस्तावेजले अहिलेसम्म काम गरिरहेको छ र यो मुलुकलाई आर्थिक समृद्धि उन्नति र प्रगतिको शिखरमा पुर्याएको छ  भारतको जस्तो लामो र भद्दा संविधान नभएकोले अमेरिकी संविधानमा गत सवा दुई वर्षमा थोरैमात्र संशोधन गरेर मुलुक चलिरहेको छ  झन्डै दुई दसक अघिको नेपालको राजनीतिक परिस्थिति संवैधानिक राजतन्त्र र संसदीय प्रणालीलाई आत्मसात् गर्ने खालको थियो र बेलायती संसदीय प्रणाली एउटा राम्रो नमुनाको रूपमा हेरिएको थियो  तर अहिलेको संघीय गणतान्त्रिक नेपालको परिस्थिति अमेरिकाको संविधान लेखिँदाको अवस्थासँग मिल्दोजुल्दो छ  संसारका उत्कृष्ट विचार दर्शन र आविष्कारबाट सिक र त्यसमा देशको परिस्थितिअनुसार अझ परिमार्जन गर भन्ने जापानी राष्ट्रिय मन्त्रका कारण जापानले पनि हरेक क्षेत्रमा प्रगति गरेको हो  नेपालले पनि यस्तै जापानी मन्त्र अब नदिन सक्छ  
	म झन्डै दुई हप्ताअघि बेलायतबाट वाशिंटन डीसीको एक प्रतिष्ठित विश्वविद्यालयमा  महिनाका लागि प्राध्यापन गर्न यहाँ आउँदा आफ्नो अपार्टमेन्टमा नसरून्जेल एक हप्ता वाशिंटन डीसीको राजनीतिक वृत्तमा राम्रो सम्पर्क भएका मेरा एकजना पुराना साथी थोमस भेवलेनको घरमा बसेँ  मेरो वाशिंटन बसाइको पहिलो सप्ताहन्तमै उनले मलाई अमेरिकी संविधानको प्रमुख निर्माता जेम्स म्याडिसनको भर्जिनिया राज्यमा भएको वाशिंटन डीसीबाट झन्डै दुई घन्टा लाग्ने पुरानो घर र त्यहाँको संग्रहालय हेर्न लैजाने प्रस्ताव गरे  मन्टपिलिएर भनिने त्यो ठाउँमा पुगेपछि जेम्स म्याडिसनले जो पछि अमेरिकाका चौथो राष्ट्रपति बने कसरी अमेरिकी संविधान निर्माणको वैचारिक नेतृत्व गरेका थिए भन्न धेरै सिक्ने मौका मिल्यो  एउटा सुन्दर डाँडाको टुप्पामा रहेको र टाढाको क्षितिजमा नीला पहाडले घेरिएको एउटा सामान्य घरमा बसेर उनले धेरै राजनीति दर्शनका ग्रन्थहरू अध्ययन गरेर र घोत्लिएर अहिलेको अमेरिकी संविधानको खाका कोरेका थिए  उनको एउटै उद्देश्य थियो नयाँ मुलुक संयुक्त राज्य अमेरिकालाई कसरी राजनीतिक रूपले स्थिर आर्थिक रूपले समृद्ध एकताको सूत्रमा आबद्ध र व्यक्तिगत स्वतन्त्रतामा आधारित संविधान बनाउने  उनी त्यसमा सफल भए  
	त्यसैले आजको नेपालको आवश्यकता कुन दलको प्रस्ताव के छ र कुन कुरामा सहमति निर्माण हुनसक्छ भन्ने होइन  आवश्यकता त्यसको शासन पद्धतिको हो जसले वर्तमानलाई समेट्छ र भविष्य निर्माण गर्छ  त्यसका लागि नेपालले प्रत्यक्ष निर्वाचनद्वारा निर्वाचित कार्यकारी अधिकारसम्पन्न राष्ट्रपतीय प्रणालीमा जानु बढी उपयुक्त छ  अन्यथा नेपाली राजनीतिमा सन्  को दसकमा जुन विकृति देखिए र अहिले ती विकृतिहरू जसरी झन् बढेका छन् र नैतिकतामा र विचारमा जुन ह्रास आएको छ र त्यसबाट मुलुकले मुक्ति पाउन धेरै गाह्रो पर्नेछ  
	प्रचण्ड र माओवादीको काल्पनिक त्रासबाट संविधान लेखिनु हुँदैन  संविधानले बाटो खुला गरिदिएपछि प्रचण्ड वा अरू कसैलाई पनि चुनौती दिनसक्ने क्षमता भएका व्यक्ति जुनसुकै पृष्ठभूमिबाट पनि उठ्न सक्छन्  संविधानले बाटो खुला गरिदिएपछि नेपालको कुनै पनि सपुत वा सपुत्री नेपालको होनहार राष्ट्रपति बन्नसक्ने सम्भावना रहन्छ  प्रचण्ड वा अरू कुनै पनि नेतालाई रास्ता त्यति खुला र सजिलो छैन  दस वर्ष अघिमात्रै बाराक ओबामा अमेरिकाको राष्ट्रपति बन्न सक्तछन् भन्ने कसैले सोचेको थिएन  उनी एउटा विश्वविद्यालयमा कानुनको प्राध्यापन गरेका व्यक्ति हुन्  अमेरिकी संविधानले सबैलाई सम्भावनाका ढोका खुला राखेको थियो र उनी त्यसमा सफल भए  
	नेपालका अब्बल दर्जाका व्यक्तिहरूलाई प्रशासन वा राजनीतिमा आकर्षण गर्न नसकिएको र त्यस्तो दर्जाका धेरै विदेशिने क्रम बढ्दो भएकोले देशभित्र र बाहिर रहेको जुनसुकै देशभक्त नेपालीलाई मुलुकको राष्ट्रपति बनेर राष्ट्रनिर्माणमा योगदान दिन्छ भन्ने सपना पाल्नसक्ने संविधान बनाउनु आजको आवश्यकता हो  यो लेखका लेखकलाई पनि राष्ट्र र अन्तर्राष्ट्रमा आर्जन गरेको ज्ञान मुलुकमा लगानी गर्ने र आफ्ना विचारहरू सिधै जनतासमक्ष राख्ने इच्छा छ  अहिलेका कुनै पनि दलका जुनसुकै शीर्षस्थ नेतासँग वैचारिक लडाइँमा उत्रने इच्छा छ  त्यस्ता इच्छा भएका र क्षमता पनि भएका धेरै नेपाली दलहरूभित्र र बाहिर देशभित्र र बाहिर छन्  त्यस्तो सपना पाल्न सक्नेहरूका लागि सम्भावनाका ढोका खुला राख्ने संविधान निर्माण आजको आवश्यकता हो  
	दलगत र व्यक्तिगत स्वार्थबाट माथि उठेर मुलुकको भावी राजनीतिक मार्गचित्र निर्माण गर्नसक्ने साहस भएका दूरदर्शी नेपाली जेम्स म्याडिसन आजको नेपालले खोजेको छ र हेर्न बाँकी छ नेपालका नेताहरूमा जेम्स म्याडिसनको भूमिका खेल्ने क्षमता छछैन  
	 
	 
	 
	 
	 
"
