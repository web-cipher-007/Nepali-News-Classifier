 राष्ट्रपतिलाई खुलापत्रगणतन्त्र नेपालको प्रथम राष्ट्रपतिको रुपमा तपाईको छविले जनतामाझ लोकपि्रय  हुनुभएको छ  "
	महामहिम राष्ट्रपतिज्यू  

	गणतन्त्र नेपालको प्रथम राष्ट्रपतिको रुपमा तपाईको छविले जनतामाझ लोकपि्रय हुनुभएको छ  जेठ  गते संविधानसभाको अवशानपछि मुलुकमा व्याप्त राजनीतिक र संवैधानिक संकटलाई टार्न तपाईलाई विभिन्न पक्षबाट जुन किसिमको दबाब आए तीबाट समेत विचलित नभई तपाईले जुन संवैधानिक मर्यादाको पालना गर्नुभएको छ यसले अझै तपाईलाई चर्चित बनाएको छ  तर हालै मन्त्रिपरिषदले पूर्वपदाधिकारीलाई आजीवन सुविधा दिने अध्यादेश  सिफारिस गरी तपाईको कार्यालयमा पठाएको  घन्टा नबित्दै तपाईले त्यसमा सहमति जनाई राष्ट्रपति कार्यालयबाट अध्यादेश जारी भएको समाचारले आम नेपालीलाई क्षुब्ध तुल्याएको छ   
	मुलुकमा बढ्दो राजनीतिक भ्रष्टाचार र निस्वार्थी र सदाचारी राजनीतिज्ञहरूको खडेरी परेको यो संक्रमणकालीन अवस्थामा तपाईजस्ता राष्ट्रिय अभिभावकले आफ्नो स्वार्थ रक्षार्थ यस्तो अध्यादेशमा तत्क्षण नै सहमति जनाउनाले मुलुक र जनताप्रति तपाई कति संवेदनशील हुनुहन्छ भने यथार्थलाई उजागर गरेको छ  संयोग नै भन्नुपर्ला जुन दिन तपाईको कार्यालयमा मन्त्रिपरिषदबाट सिफरिस भएर यो अध्यादेश गयो त्यही दिन मलको लागि लाम बसेकी एक महिला बेहोश भएको तस्वीर पनि विभिन्न पत्रपत्रिकामा छापिएको थियो  त्यो एउटा समाचार नै मुलुकको वस्तुस्थिति बुझ्न काफी छैन र   
	एकातिर मुलुक अतिवृष्टि अनावृष्टि मलको अभावले पीडित छ  मुगु र महोत्तरीलाई दुईछाक टार्ने समस्याले पिरोलेको छ  सिटामोल र जीवनजल समेत किन्न नसकेर प्रतिवर्ष सैकडौ नेपालीले ज्यान गुमाउनुपरेको संवेदनशील सामाचारहरू पटकपटक प्रकाशमा आइरहेको यथार्थ कसैमाझ छुपेको छैन  देशका लाखौं युवा रोजगारीको खोजीमा खाडी भौंतारिन बाध्य छन्  आफ्नो यौवनको उर्वरकालमा हजारौं लाखौं नेपाली महिला विदेशिएका पतिको प्रतीक्षामा टौलाइरहेका छन्  तर ती युवाहरूको पसिनाबाट भित्रिने रेमिट्यान्सको करबाट हाम्रा राजनीतिकर्मीहरूले रजाइँ गर्न खोज्नु के न्यायसंगत हो   
	संवैधानिक दृष्टिले तपाई आलंकारिक राष्ट्रपति भएकोले मन्त्रिपरिषदको उक्त निर्णयमा तपाईले अनुमोदन गर्नुपर्ने सायद तपाईको विवशता होला  तर यस्तो प्रस्तावमाथि केही बोल्ने वा प्रधानमन्त्रीसित प्रत्यक्ष छलफल गर्ने तपाईको अधिकार छैन र  वर्षेनि  करोडभन्दा बढी राज्यको ढुकुटीबाट खर्च हुने उक्त रकमबाट मुलुकको अर्थतन्त्रमाथि पर्ने दूरगामी असरको ख्याल तपाईले पनि किन गर्नर् सक्नुभएन   
	संविधानसभाको अवशानपछि तपाईसित पंक्तिकारको एक भेटमा तपाईले आफूलाई यो पद बोझिलो लाग्न थालेको र आफू डा राजेन्द्र प्रसादजस्तो भाग्यमानी हुन नसकेको पीडा व्यक्त गर्नुभएको थियो  साथै ठूला भनाउँदा नेताहरूको पदीय स्वार्थ लोलुपताले आफूलाई क्षुब्ध बनाएको गुनासोसमेत प्रकट गर्दा तपाईप्रति पंक्तिकारको श्रद्धा ह्वात्तै बढेको थियो  तपाई एकजनाले मात्र पनि आफू पदनिवृत्त भएपछि कुनै सुविधा नलिने अथवा आधा भागमात्र लिने पनि उद्घोष गर्नसके सायद जनतामाझ तपाई साँच्चै सधैका लागि जनपि्रय उदार राष्ट्र अभिभावकको संज्ञा पाउनुहुन्थ्यो होला  मुस्ताङ चढेर जनतामाझ लोकपि्रय बन्न खोजेका प्रधानमन्त्री एवं अर्थविद डाबाबुराम भट्टराईलाई पनि यसबाट राम्रो पाठ मिल्थ्यो होला   
	 सालपछिको पूर्वप्रधानमन्त्री पूर्व प्रधानन्यायाधीश पूर्वसभामुखहरूको नामको फेरिहस्त हेर्दा ती सबैका काठमाडौमा आलिशान बंगला चिल्ला गाडी लगायतका सुखसुविधा छँदैछ  अझै राजनीतिलाई नै पेसा बनाएका तीमध्ये प्रायः सबै सत्ता शक्ति र सामथ्र्यले सम्पन्न रहेका छन्  साथै अधिकांश पूर्वपदाधिकारीहरू जीवनको चौथो अवस्था अर्थात् संन्यासकालबाट गुजि्ररहेका छन्  तर यस यथार्थलाई जानेर पनि मोहमायाको बन्धनबाट अझै मुक्त हुनसकेका छैनन्  जीवनको उत्तरार्धकालमा पनि राज्यको सुविधालाई देश र जनताको नाममा त्याग्ने उदारता कसैले देखाउन नसक्नु जनताको लागि दुर्भाग्य हो  सरकारले गरेको यो निर्णयबाट यतिखेर न कतै प्रतिपक्षीहरूको विरोधाभाषपूर्ण स्वर सुनियो नत जनतालाई न्याय दिलाउने न्यायमूर्तिहरूको  न कतै सडक तातियो नत कत्तै टायर बालियो मानौं जनता मूकदर्शक भइसकेका छन्  सायद मौसमी नागरिक समाज र अधिकारकर्मीहरूलाई पनि असारे मनसुनले सताएको हुनुपर्छ  त्यसैले कतैबाट यस विषयमा छलफल सेमिनार गोष्ठी भएको खबर सुनिएको छैन नत कलम नै चलाइएको पाइयो  मानौं काठमाडौलाई यस खबरले केही छोएको नै छैन   
	राष्ट्रपतिज्यू तपाईलाई त थाहै छ यो मुलुकको अर्थतन्त्र विदेशी दाताहरूको कृपाले धानेको छ त्यसैले जुन दिन यो निणर्य भयो त्यसको भोलिपल्ट नै केही विदेशी मित्रहरूले पंक्तिकारलाई तिखो व्यंग्य प्रहार गरे जसबाट क्षुब्ध भई म यो पत्र लेख्न विवश भएकी छु  त्यसैले मेरो यो पत्रको मर्म अवश्य बुझ्नुहुन्छ भन्ने आशा गरेकी छु  विदेहराज जनकको भूमिबाट राजनीति गरेर यहाँसम्म पुग्नुभएको तपाईलाई विदेहराजको उदारताको बखान सायद मैले गर्नु पर्दैन  यतिखेर तपाई मुलुकको सर्वश्रेष्ठ पदमा हुनुहुन्छ  तपाई मुलुकको जुन भूभागबाट हुनुहुन्छ त्यसको आन शान र गौरव बढाउन कम्तीमा पनि आफूले पदनिवृत्त भएपछि पाउने पेन्सन र सुविधा सके पूरै अथवा आधा भए पनि परित्याग गर्ने उद्घोष गरेर ऐतिहासिक कीर्तिमान स्थापित गर्नुस्  किनभने तपाई एकजनाको त्यागले सायद केही नभए पनि सिटामोल र जीवनजलको खर्चले मृत्युवरण गर्नु परिरहेको जनतामा केही आशाको सञ्चार गर्नेछ  यसले जनताको पसिनाबाट तिरेको करले रजाइँ गरिरहेका निर्लज्ज नेताहरूमा लज्जाबोध हुनेछ  
"
