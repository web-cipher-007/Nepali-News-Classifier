राष्ट्रपतिको संवैधानिक दायित्व र सीमासरकारद्वारा सिफारिस गरिएका संविधानसभाको अर्को निर्वाचनसँग"
	सरकारद्वारा सिफारिस गरिएका संविधानसभाको अर्को निर्वाचनसँग सम्वन्धित अध्यादेश राष्ट्रपतिद्धारा तत्काल जारी गर्नुको औचित्य नभएको भन्ने राष्ट्रपति कार्यालयको औपचारिक वक्तव्यपश्चात नेपालको राजनीतिमा पुनः अर्को तरंग पैदा भएको छ  यसै विषयलाई लिएर सत्तापक्ष र प्रतिपक्षको बीचमा पक्ष र विपक्षमा धु्रवीकरण पनि देखिएको छ  कसैले यसलाई अध्यादेश अस्विकार गरिएको भनेका छन् भने कसैले यसलाई अध्यादेश फिर्ता पठाइएको भन्ने अर्थ गरेका छन्  तर स्वयम् राष्ट्रपति कार्यालयको वक्तव्यमा भने यो फिर्ता भएको वा अस्विकार गरिएको केही पनि जनाइएको छैन  केवल तत्काल जारी गर्नुको सान्दर्भिकता नरहेका मात्र भनिएको छ  यसर्थ यसलाई अस्विकार वा फिर्ता भनी गरिएका टिप्पणी तथ्यपरक देखिंदैनन्  राष्ट्रपति कार्यालयद्धारा जारी औपचारिक वक्तव्यको भाषालाई हेर्दा न अस्विकार्य न फिर्ता भन्ने बुझिन्छ  यसको अर्थ ती अध्यादेश यद्यपि राष्ट्रपति कार्यालयमा रहिरहेका छन् भन्ने नै हो  
	यो प्रकरणपश्चात सत्तारूढ घटकले आफ्नो आयु धरापमा परेको अनुभूत गरेका छन् भने प्रतिपक्षले तत्काल सत्तारोहणको पूर्वाभ्यासको रूपमा बुझेका छन्  यथार्थमा भन्ने हो भने सत्तारूढ दलको छटपटाहट र प्रतिपक्षी दलको हौसला दुवै अतिवादी दृष्टिकोण हुन्  अर्कोतर्फ सत्तारूढ दलले यसलाई राष्ट्रपतिको असंवैधानिक सक्रियताको  
	रूपमा परिभाषित गर्न खोजेका छन् भने प्रतिपक्षले यसलाई राष्ट्रपतिको संवैधानिक दायित्वको रूपमा ब्याख्या गरेको छ   
	राष्ट्रपतिका संवैधानिक सीमा र दायित्व अन्तरिम संविधानले प्रष्ट रूपमा किटान गरिदिएको छ  सरकारका दायित्व र सीमा पनि संविधानवादको आधारभूत सिद्धान्त अर्थात सीमित सरकारको परिधिभित्र रहनेगरी संविधानले नै प्रष्ट रूपमा किटान गरिदिएको छ  संवैधानिक रूपमा सरकार र राष्ट्रपतिको कामकारवाहीको सीमाका सम्वन्धमा कुनै द्धिविधाजनक अवस्था रहेकै छैन  तसर्थ अहिले सरकार प्रमुख र राष्ट्रपति बीचमा खडा गर्न खोजिएको पर्खाल केवल कृत्रिम पर्खाल हो  संविधानले यस प्रकारको पर्खालको परिकल्पना नै गरेको छैन  सत्तारूढ घटकले व्याख्या गरेजस्तो हाम्रो राष्ट्रपति केवल रबरस्टयाम्पमात्र पनि होइन  संविधानले नै राष्ट्रपतिलाई प्रधानमन्त्री नियुक्त गर्ने सेनाको परम सेनाधिपति हुने राजदूत लगायत संवैधानिक परिषद र न्यायपरिषदको सिफारिसमा विभिन्न संवैधानिक पदाधिकारीहरूको नियुक्ति गर्ने बाधाअड्काउ फुकाउने संकटकालको घोषणा गर्ने माफी मिनहा दिने र मानपदवि तथा आलंकारबाट विभूषित गर्ने अधिकार प्रदान गरेकेा छ  तर यी सवै अधिकारहरू सम्वन्धित निकायको सिफारिसमा मात्र प्रयोग गरिन्छ  यी अधिकारको अलावा यो संविधानको संरक्षण र पालना गर्ने मूल दायित्व राष्ट्रपतिको हो  जसका लागि कसैको परामर्श वा सिफारिसको आवश्यकता पर्दैन  नेपालमा मात्र होइन संसारका कतिपय संवैधानिक राजतन्त्रात्मक देश जस्तै जापान बेलायत नर्वे र कतिपय गणतन्त्रात्मक देश जस्तै भारत र रूस लगायतका देशहरू जहाँ राष्ट्राध्यक्षलाई कार्यकारिणी अधिकार प्राप्त छैन त्यस्ता देशहरूमा संविधानमा लेखिए पनि वा नलेखिए पनि कार्यकारी अधिकार नभएको राष्ट्राध्यक्षले निश्चित अधिकार प्रयोग गर्ने गर्छन्  
	अन्तर्राष्ट्रिय अभ्यास स्विकार्य मान्यता र विधिशास्त्रीय दृष्टिकोणका आधारमा कार्यकारी अधिकार नभएको राष्ट्राध्यक्षलाई निम्न विषयमा अन्तरनिहित अधिकार प्राप्त भएको मानिन्छ  
	सरकारलाई सचेत गराउने अधिकार  
	संविधानको संरक्षण गर्ने अधिकार  
	सरकारका कामकारवाहीहरूको बारेमा जानकारी पाउने अधिकार 
	 बाधाअड्काउ फुकाउने अधिकार 
	राजनीतिक दलहरूका बीचमा समन्वय गर्ने अधिकार  
	माथिका लगभग सवै सैद्धान्तिक अवधारणाहरूलाई हाम्रो संविधानले पनि स्विकार गरेकोले राष्ट्राध्यक्षको रूपमा रहेका राष्ट्रपतिलाई यी अधिकारहरू संविधानमा नलेखिए पनि अन्तरनिहित रहेको मानिन्छ  तर यी अधिकारको प्रयोग गर्दा संविधानलाई क्रियाशील गराउने लक्ष्य राखिएको हुनुपर्छ र यो अधिकारको प्रयोग गरेर एकपटक कुनै कदम चालेपश्चात स्वतः संविधान क्रियाशील रहनुपर्छ  तत्कालीन राजा ज्ञानेन्द्रले पनि यी अधिकारको प्रयोग गरेको दाबी त्यसबखत गरेका थिए  तर उनले यी अधिकारको प्रयोग गरेर चालेका कदमहरूले त्यसबखतको संविधानलाई क्रियाशील होइन निस्त्रिय बनाउने उद्देश्य उनले राखेका थिए  यसर्थ संविधानलाई क्रियाशील बनाउने हदसम्मको अन्तिम विकल्पको रूपमा राष्ट्रपतिले यी अधिकारहरू प्रयोग गर्नसक्ने सैद्धान्तिक विषयलाई नकार्न सकिन्न   
	हालको संवैधानिक व्यवस्थाले अध्यादेश जारी गर्न कम्तीमा चारवटा पूर्वसर्तहरू पुरा हुनुपर्ने देखिन्छ  एक संसद नभएको अवस्थामा अध्यादेश जारी गर्नै सकिंदैन किनकि संसद भएको तर अधिवेशन वा बैठकसम्म नचलेको अवस्थामा मात्र अध्यादेश आउनसक्ने भाषा धारा  मा प्रयोग भएको छ  दोस्रो अध्यादेश आउने विषय तत्काल केही नगरी नहुने प्रकृतिको हुनु अनिवार्य छ  तेस्रो प्रस्तावित अध्यादेशमा राष्ट्रपतिको सन्तुष्टि अनिवार्य छ  तर संसद भएको बखतको सरकारको सिफारिस भएको अवस्थामा भने सरकारको सन्तुष्टि नै राष्ट्रपतिको सन्तुुष्टि मानिने भनेर भारतको सर्वोच्च अदालतले व्याख्या गरेको पाइन्छ  हाम्रोमा हाल संसद नभएकोले यो सरकारलाई संसदको व्याकअप छैन तसर्थ सरकारको सन्तुष्टि नै राष्ट्रपतिको सन्तुष्टि भनेर व्याख्या गर्ने अवस्था देखिंदैन  चौथो अध्यादेश जारी गर्दा यो संविधानमा लेखिएका कुराहरूको प्रतिकूल हुनेगरी जारी गर्न पाइँदैन   
	संविधानले निर्धारण गरेका यी चारवटा पूर्वसर्तहरूको पालना नगरी राष्ट्रपतिबाट पनि अध्यादेश जारी हुनसक्ने अवस्था छैन  किनकि संविधानको धारा  ले स्वयम् राष्ट्रपतिलाई पनि संविधानको पालना गर्ने दायित्व सुम्पेको छ  अहिले सरकारले प्रस्तावित गरी राष्ट्रपतिले सान्दर्भिकता नदेखेका अध्यादेशहरू यो संविधानको धारा  र  र  को विपरीत देखिन्छन् यसर्थ धारा  ले यो संविधानको प्रतिकूल हुनेगरी अध्यादेश जारी गर्न नसकिने संवैधानिक सीमा निर्धारण गरेकोले यो संवैधानिक सीमा उल्लंघन गर्नेगरी अध्यादेश जारी गर्ने अधिकार राष्ट्रपतिलाई थिएन र छैन   
	राष्ट्रिय सहमतिको सरकार बनेकै अवस्थामा पनि अध्यादेश जारी गर्दा धारा  ले निर्धारण गरेको संवैधानिक भावनाको कदर त हुन्छ तर त्यसबखत पनि संसद नहुने भएकोले संसद नभएको अवस्थामा अध्यादेश जारी गर्न नसकिने धारा  को संवैधानिक सीमाको उल्लंघन हुनपुग्छ  संविधानको धारा  हेर्दा यो सरकारले मात्र होइन सहमतिको सरकारले पनि संसद नभएको अवस्थामा अध्यादेश जारी गर्नसक्ने देखिंदैन  यसर्थ बाबुराम सरकारले सिफारिस गरेको कारणले मात्र अध्यादेश जारी गर्न नमिल्ने होइन कि संविधानले निर्धारण गरेको संवैधानिक सीमाको कारणले नै संसद नभएको अवस्थामा अध्यादेश जारी गर्नु संवैधानिक भावना अनुकूल देखिंदैन  यस्तो अवस्थामा जारी गतिरोधको निकासका लागि संविधानमा लेखिएका अन्य सम्भावित उपायहरूको अवलम्बन गर्नुपर्ने देखिन्छ  त्यस्ता सम्भावित जुनसुकै उपाय अवलम्बन गरे पनि लिकबाहिर गएको संविधानलाई लिकमा ल्याउन एक पटकका लागि संविधानमा उल्लेख नभएको कुनै विधिको अवलम्बन गर्नु अनिवार्य छ  त्यस्तो विधि बाधाअड्काउ फुकाउने अधिकारको प्रयोग वा उच्च स्तरको राजनीतिक सहमतिका आधारमा अन्य पनि हुनसक्छन्  तर जे विधि वा प्रक्रिया अवलम्बन गरिए पनि प्रमुख राजनीतिक शक्तिहरू बीचको सहमति त्यसको पूर्वसर्त हुनु अनिवार्य छ  यो सैद्धान्तिक विवेचना र संवैधानिक सीमाको कसीमा उभिएर विश्लेषण गर्दा अर्को निर्वाचन नभएसम्म यही सरकार निरन्तर रहन्छ भन्ने सत्तापक्षीय दाबीका पछाडि कुनै संवैधानिक वा सैद्धान्तिक आधार देखिंदैन   
	हाल जारी संवैधानिक तथा राजनीतिक गतिरोध अन्त्यको प्रस्थानविन्दु प्रमुख दलहरू सम्मिलित सर्वदलीय सरकार नै हो  यो विषयमा दलहरूका बीचमा आमसहमति पनि देखिन्छ  तर सहमति अघि कि सरकार अघि भन्ने प्राविधिक विषयले मात्र यो विषय जटिल बन्दै गएको देखिन्छ  नयाँ सरकार गठनका लागि पनि राजनीतिक सहमति अनिवार्य छ   
	सर्वदलीय सरकारकार गठनका सम्भावित प्राथमिकताप्राप्त विधिहरू  
	नेपालको अन्तरिम संविधान बमोजिम कार्यकारी अधिकार मन्त्रिपरिषदमा निहित रहेकोले नयाँ सरकारको प्रस्ताव र सिफारिस राजनीतिक सहमतिका आधारमा स्वयम् सरकारले गर्नु संवैधानिक भावना अनुकूल हुन्छ  यसर्थ प्रमुख राजनीतिक दलहरूको सहमतिका आधारमा वर्तमान प्रधानमन्त्री ले नै भावी प्रधानमन्त्रीको नाम राष्ट्रपतिसमक्ष सिफारिस गर्नु संवैधानिक भावना र मर्म अनुकूल हुन्छ  यो विकल्पमा सहमति जुटाउन सकिएमा अत्युत्तम हुनेछ   
	 माथिको विधिमा सहमति हुन नसकेमा राष्ट्रपति कार्यालयको आह्वानमा तत्काल संविधानभामा कायम रहेका दलहरू र ती दलबाट विभाजित भएर बनेका दलहरू सम्मिलित बृहत बैठक वा गोलमेच सभा बस्ने र त्यही बैठकको सर्वसम्मत वा बहुमतको सिफारिसका आधारमा नयाँ सरकारको गठन गर्ने  
	 यी दुवै विकल्पहरूमा पनि सहमति हुन नसकेमा राष्ट्रपतिले नयाँ सरकार गठनका लागि राजनीतिक दलहरूलाई निश्चित समय दिएर सार्वजनिक रूपमा आह्वान गर्ने र त्यो समयसीमाभित्र तत्काल संविधानभामा कायम रहेका दलहरू र ती दलबाट विभाजित भएर बनेका दलहरूले सर्वसम्मत वा बहुमतका आधारमा सिफारिस गरेको व्यक्तिको अध्यक्षतामा नयाँ सरकार गठन गर्ने  
	 यस प्रक्रियाबाट बन्ने सरकारमात्र राष्ट्रिय सहमतिको सरकार हुने भएकोले त्यस्तो सरकारले मात्र निर्वाचन गराउन सक्छ किनकि संविधानको धारा  ले राजनीतिक सहमतिको आधारमा मात्र सरकारको कार्य सञ्चालन हुनसक्ने व्यवस्था गरेको छ  यस्तो सरकारको गठनपश्चात त्यो सरकारले गरेको सिफारिसको आधारमा राष्ट्रपतिले चाल्ने कदमद्धारा नयाँ निकासको मार्गप्रशस्त हुन्छ  यसरी हर विकल्पमा जानका लागि राष्ट्रपतिको समन्वय सक्रियता र सद्भाव अत्यावश्यक देखिएकोले राष्ट्रपतिलाई कुनै अधिकार नभएको भन्ने सत्तापक्षीय आरोप र यसैका आधारमा राष्ट्रपति गैरसंवैधानिक रूपले सक्रिय भएको भन्ने टिप्पणीको कुनै औचित्य देखिंदैन   
	सहमति अघि कि सरकार अघि भन्ने संविधानसभा हुँदादेखिकै विवादलाई अब लामो समयसम्म लम्ब्याइनु हुँदैन  सकेसम्म दुवै विषयहरू एकैपटक एउटै प्याकेजमा मिलाउनुपर्छ  यदि आगामी केही हप्ताभित्र त्यो सम्भव नभएमा विगत चार वर्षदेखि संविधानसभाले निक्र्यौल गर्न नसकेको विषयहरूमा सहमति गरेरमात्र नयाँ सरकार गठन गर्ने भन्ने सत्तापक्षीय भनाइ केवल सत्ता लम्ब्याउने चालबाजीमात्र हो  
	 तर वर्तमान सरकारले अर्को सरकार गठनका लागि सिफारिस नगरेमा वा माथि उल्लेखित विधिमा पनि राजनीतिक सहमति बन्न नसकी अर्को सरकार पनि गठन हुन नसक्ने यथावस्था लम्विएर नयाँ निर्वाचन पनि हुन नसक्ने अवस्था उत्पन्न भइरहेमा संविधानको संरक्षकको हैसियतले राष्ट्रपतिले केवल एक पटकका लागि संविधानलाई क्रियाशील गराउने हदसम्मको संवैधानिक भावना अनुरूपको कुनै घोषणा गर्नसक्ने सम्भावनालाई अनिवार्य आवश्यकताको रूपमा स्विकार गर्नुपर्ने परिस्थिति आउन सक्छ  तर सत्तारूढ दलहरूले त्यो अवस्था आउन नदिनेतर्फ सोच्नु नै बुद्धिमानी हुनेछ   
	 
	 
	 
	
"
