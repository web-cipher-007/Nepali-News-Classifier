पराजित मानसिकताले लखेटिँदै कांग्रेसपार्टी सभापति सुशील कोइरालालाई चिर्पट लिएर आक्रमण गर्ने "
	पार्टी सभापति सुशील कोइरालालाई चिर्पट लिएर आक्रमण गर्ने युवा कार्यकर्ताको दुःसाहसपछि कांग्रेसको राजनीतिक मनोविज्ञान र भविष्य चासोको विषय बनेको छ  साँच्चै के हुँदैछ कांग्रेसलाई  कि यो एउटा अपवादको घटना हो चर्चा गरिरहनु नपर्ने  घटनाहरूले देखाउँछन् कांग्रेसभित्रको यो आन्तरिक मामिला सार्वजनिक महत्व या चासोको विषय हो  किनभने यो दुर्घटना नभएर कांग्रेस राजनीतिमा मन्दविषझैं फैलँदो पराजित मानसिकताको परिणाम हो  डराएको गोरुले बाटो हिँड्ने मान्छेलाई हानेझैं अब त्यस पार्टीका नेताकार्यकर्ता आफूलाई असुरक्षित महसुस गर्न र वरपरकालाई शत्रु देख्न थालेका छन्  
	गिरिजाप्रसाद कोइरालाको निधनपछिको नेपाली कांग्रेसलाई नियाल्ने जसकसैलाई लागेको हुनुपर्छ नेपाली कांग्रेस इतिहासमै पहिलोपटक संस्थापन संरचनाबाट बाहिरी पाटो लागेको मानसिकताले ग्रस्त हुँदै गएको छ  संविधानसभाको निर्वाचन भएपछिका चारवटा प्रधानमन्त्री गैरकांग्रेस भएका छन् जसले व्यापारी ठेकेदार र भृत्यतन्त्रमा कांग्रेसको प्रभाव घटाउँदै लगेको छ  उसलाई आफैभित्र कति अविश्वास र भय उत्पन्न भएको छ भन्ने कुराको प्रमाण त खुमबहादुर बचाउ समितिको गठनले नै देखाउँछ   
	पञ्चायतकालको लामो सङ्घर्षको क्रममा थाकेर अड्तीसेजस्ता थोक र कैयन खुद्रा कांग्रेसले राजाको आशिर्वाद थाप्न जाँदा पनि कांग्रेस र त्यसका युवा कार्यकर्ताहरू थाकेका थिएनन्  पार्टी नेतामाथिको प्रहार आफ्नो गर्धनमा थाप्ने यादवनाथ आलोकहरू थिए र कांग्रेस बलियो थियो  कांग्रेस पञ्चायत विरोधी राजनीतिको केन्द्रमा थियो उसलाई विश्व समुदायबाट त्यही अनुरुपको स्विकृति र मान्यता प्राप्त थियो  शासन सत्तामा ज्ञानेन्द्र आएपछिको अधिनायकवादी कालमा अमेरिका लगायतका देशहरूको कडा विरोधका बाबजुद दिल्लीमा प्रचण्डलाई भेट्न पुग्ने गिरिजाप्रसादको हिम्मत पार्टी सडकमा भए पनि सत्ता आफ्नै हो भन्न सक्ने आँट र आत्मगौरवको मानसिकताले आएको थियो   
	मधेस आन्दोलनमा सहमति गर्दा होस् या संविधानसभाको निर्वाचन गराउँदा होस् आफ्ना स्थापित सिद्धान्त र शक्तिको क्षणिक पराजयलाई स्विकार्ने साहस मूलतः कांग्रेसले बोकेको राजनीतिक मूल्यको नैतिकबल देखेर नै गिरिजाप्रसाद कोइरालाले गरेका हुन्  तर पछिल्ला राजनीतिक घटनाक्रममा लिएका निर्णयहरूलाई हेर्यो भने कांग्रेस सुत्केरी श्रीमतीलाई तातो झोल खुवाउन नसकेर लज्जा र आत्मग्लानिमा परेको पुरुषको जस्तो पराजित मनस्थितिमा देखिन्छ  उसले के गर्ने के नगर्ने भन्ने सामान्य दैनिक कार्यसूचीलाई समेत ठम्याउनसकेको छैन  बितेका केही घटनाक्रम यस्ता छन् सरकारले गरेको संविधानसभाको निर्वाचन सामना गर्ने नैतिक साहस नभएर आफ्ना उपप्रधान तथा गृहमन्त्री समेतलाई फिर्ता बोलाउनु र निर्वाचन हुन नदिनु  गृह तथा उपप्रधानमन्त्री सहितको संयुक्त सरकारमा रहेरभन्दा अनुकूलता उसले अहिलेको राजनीतिक समीकरणमा प्रधानमन्त्री नै भए पनि फेला पार्ने छैन  कांग्रेसले चाहेको भए मंसिरमा निर्वाचन हुने नै थियो र त्यसले अहिलेको अन्यौलबाट मुलुकलाई निकास दिने आसा गर्न सकिन्थ्यो  तर पराजयको भयले कांग्रेसलाई लखेट्यो र उसले आफ्नो राजनीतिक विचारधारामा निहित शक्ति पनि बुझ्न अस्विकार गर्यो   
	संविधानसभाको विघटनका लागि कांग्रेस दोषी छ माओवादी र पहिचानवादीहरूभन्दा बढी नै  माओवादी लगायत अन्य समूहहरूको संघीयता लगायत राज्यको पुनःसंरचना गर्ने प्रस्तावलाई कांग्रेसले आफ्नो राजनीतिक भविष्यमाथिको चुनौतीका रुपमा बुझ्यो र कुनै सार्थक प्रस्ताव ल्याउनुको साटो अखण्डवाला पुरातनपन्थीहरूको चलखेलमा आफ्नो भविष्य देख्यो  संविधानसभाको विघटनको यो एउटा निर्णायक कारण रहेकै हो  
	संविधानसभाको विघटनपछि नेपाली राजनीतिमा दुइटामात्र विकल्प बाँकी थिए संविधानसभाको पुनःस्थापना या नयाँ निर्वाचन  जारी संविधानसभाको मत आफ्नो पक्षमा नभएको ठहरमा पुगेको कांग्रेसले नयाँ निर्वाचनलाई अवसरका रुपमा स्विकार गरेको भए उसले मुलुकलाई निकास दिन पहल गरेको देखिन्थ्यो  तर कांग्रेस एक्कासी कमरेड मोहन वैद्यको समूह समावेश भएको प्रतिपक्षीय मोर्चा निर्माणमा सक्रिय भयो र कामचलाउ सरकारको राजीनामा माग्नमा लाग्यो   
	राजनीतिक निकासको लागि निर्वाचनमा जान आवश्यक वैधानिक व्यवस्था गरेरमात्रै नयाँ सरकारको विकल्पमा जानुपर्ने तथा सत्तारुढ गठबन्धनलाई समेत विश्वासमा नलिई निर्वाचन नहुने जान्दाजान्दै प्रधानमन्त्रीले राजीनामा दिनुपर्ने तर निर्वाचनका कुरा त्यसपछि मात्र गर्ने उधारो नाराले कुनै निकास दिने सम्भावना थिएन  कांग्रेस अहिले पनि सरकारको नेतृत्वको दाबी गर्ने तर निर्वाचनमा जान तयार नहुने हरूवा दाउ हान्नमा मस्त छ  सम्भवतः यही कारणले यसपालीको सहमतिको प्रतिबद्धता असफल हुनेछ  
	कमरेड मोहन वैद्यको बर्को ओढेर ड्यास माओवादीको युवा पुस्ता सशस्त्र द्वन्द्वको तयारीमा लागेको कुरा छर्लंग छ  प्रचण्ड र बाबुरामले क्रान्तिलाई विसर्जन गरेको आरोप लगाएर क्रान्तिको मिसन पूरा गर्न हिँडेको समूहलाई महाकाली सन्धिको विरोधका नाममा विभाजित वामदेवको पार्टीजस्तो ठान्नु कांग्रेसको बचकाना बुझाइ बाहेक केही पनि होइन  वर्तमान राजनीतिक प्रक्रिया या शान्ति र संविधानको कार्यसूची कुनै हालतमा पूरा हुन नदिन सुरुदेखि जोड दिएर हिँडेको वैद्य समूहसँग मोर्चा बनाउनु कांग्रेसको सिद्धान्त र व्यवहार दुवैका लागि आत्मघाती सिद्ध हुने कुरा थियो  गिरिजाले जङ्गल छाडेर काठमाडौं पस्न तयार भएका प्रचण्डसँग हात मिलाएका थिए काठमाडौं छाडेर जंगल पस्न लागेको शक्तिसँग होइन भन्ने पनि नबुझ्ने स्तरमा सुशील रामचन्द्रहरूको पतन भएको देख्दा दया लागेर आउँछ  यो पराजय बोधको अवस्था बाहेक केही होइन   
	यी यावत् कारणले अहिले कांग्रेसले विश्व विरादरीबाट लोकतन्त्रको एकमात्र प्रतिनिधि या पुँजीवादको संरक्षक तेस्रो विश्वका सन्दर्भमा दलाल को रुपमा विश्वास गुमाएको छ  बरु तुलनात्मक रुपमा उनीहरू अब प्रचण्ड र उनको माओवादीलाई राजनीतिक स्थायित्वको नाममा आशंकासहितको समर्थन दिइरहेका छन्  अर्थात् कांग्रेसले देशभित्रको सत्ता र बाहिरको समर्थन दुवै गुमाइरहेको छ  र पनि यो देशको राजनीतिमा आजसम्मको हैसियत हेर्दा वैकल्पिक शक्तिचाहिं हो  हाम्रो चासोको मुख्य कारण पनि यही हो  
	गएका  वर्षमा कोशी गण्डकीमा धेरै पानीमात्र होइन रगत पनि बगेको छ  खस आर्यहरूको एउटा समूह र काठमाडौंको कुलिन तथा नवधनीकहरूले विरोध गर्दैमा नेपाललाई एकात्मक तथा केन्द्रीकृत शासनमा राखिराख्न अब असम्भव छ  संघीयता पनि कतै न कतै पहिचान र समावेशी प्रकृतिको नभई जागेका मान्छेका मनको आगो निभाउन सकिन्न  यति पनि नजानेर कांग्रेसले मधेसमा शक्ति गुमाएको थियो र अब अरु भागमा पनि गुमाउँदैछ   
	यता कांग्रेसको एउटा तप्का सन्  मा लिएको उदारवादी अर्थनीतिको बचाउ गरिरहेको छ  त्यसलाई लागेको छ सन्  को संविधान ब्युँझाउन र त्यतिबेलाका आर्थिक नीति जगाउन पाए देश स्वर्ग हुन्छ  त्यही नीतिको असफलताले देशलाई मुठ्ठीभर घरानिया पुँजीपति र महाजनका लागि स्वर्ग तर आम श्रमजीवीहरूका लागि विदेशी भूमिमा फर्केका लास गाड्ने चिहान बन्न पुगेको तिनीहरू स्विकार्दैनन्  सरकार दायित्वबाट भाग्दा कृषिकर्म थारोगाई पालेजस्तो मात्र भएको छ शिक्षा र स्वास्थ्यसेवाका लागि महँगा स्कुल र विद्यालयलाई पैसा तिर्दातिर्दा अभिभावकहरू दाम्रो पेटमा पटुका कसेरै मर्न बाध्य छन्  आर्थिक असमानता एसियाकै नम्बर एकमा पर्नेगरी चुलिएको छ  
	सन्  को विश्व मन्दी र चीनको उदयले विश्वको शक्ति सन्तुलन र आर्थिक दृष्टिकोणहरूमा टेक्टोनिक सिफ्ट भएको छ  जसरी  मा समाजवादको पतनले राज्यलाई बजारले विस्थापित गर्ने बाटो खुलेको मानिएको थियो ठीक त्यसरी नै  को मन्दीपछि स्वतन्त्र पुँजीवादले विदा लिएको छ र राज्यको भूमिका खोजिँदैछ  सुरक्षा परिषद पंगु हुँदै गएको या त्यसलाई छलेर नेटोको मात्रै सहारा लिएर अमेरिकाले मध्यपूर्वमा हस्तक्षेप गर्नुपरेको विश्व व्यवस्था हो यो  राष्ट्रपति ओबामाले एसिया प्यासिफिक क्षेत्रतर्फ अमेरिकाले ध्यानकेन्दि्रत गरेको घोषणा गरेको वर्षदिनपछि हालै जापानसँग दक्षिण चीन सागरको एउटा टापुको विषयमा भएको विवादपछि ताइवान अघोषित रुपमा चीनको सहयोगी बन्न पुगेको छ  यो विस्तारै अमेरिकाले शक्ति हस्तान्तरण गर्न तयारी गरिरहेको संकेत हो  यसको अर्थ हुन्छ आउने समयमा चीनका आर्थिक राजनीतिक र सांस्कृतिक दृष्टिकोणहरू प्रभावी हुँदै जानेछन् जहाँ खुलाबजार अर्थतन्त्र र राज्य पुँजीवादबीच तालमेल मिलाएर विकासमा फड्को मार्ने काम भएको छ  यसभन्दा बढी त त्यहाँ राजनीतिक कुलिनहरूको सानो समूहले शासनमा नियन्त्रण गर्छ र त्यसलाई शान्ति स्थायित्व र विकासको मन्त्र मान्छ  नेपालले उसको प्रभावलाई अस्विकार गर्न मुस्किल पर्ने नै छ  तर कांग्रेससँग आजको विश्व अर्थराजनीतिक चित्र हेर्ने फुर्सद र आवश्यकताबोध दुवै छैन  
	कांग्रेस पैतृक सम्पत्तिमा रमाउने भाडा उठाएर खाने या जिमदारीबाट धान गहुँ तोरीको कुत उठाएर बाँच्न पल्केको सिल्ली सामन्तवादका चेलाचपेटाको स्वार्थरक्षा गर्नमा मस्त छ  समय तिनका हातबाट खुस्केर सहरमा काम र अवसर खोज्न निस्केको समाजशास्त्री चैतन्य मिश्रको भाकामा आधुनिकतासँग परिचित युवाहरूको हातमा सरेको छ  यो स्वतन्त्र नभइसकेको तर स्वतन्त्रताको मूल्य बुझेको पुस्ताका आकांक्षाहरूसँग र तिनको सोच्ने गतिसँग तालमेल मिलाउन नसक्ने पार्टी र नेता असफल हुनु अनिवार्य छ  तर कांग्रेसको काम प्रचण्ड कतिखेर बोल्लान् र त्यसको विरोध गरौंला भनेर बस्ने प्रतिक्रियाको राजनीतिमा सीमित भएको छ  उसको आफ्नै कुनै कार्यसूची छैन  राजा खोज्न माला लिएर निस्केको हात्तीले झैं रामवरण यादवले प्रधानमन्त्रीको माला लगाइदेलान् र मस्ती गरौंला भनेर शीतल निवासको गेटमा लाइन लगाउनेहरूले कांग्रेस हाँकिरहेका छन्  तिनलाई आफ्नोे सिद्धान्त कर्म र निष्ठामा समेत विश्वास छैन  सभापति कोइराला जनताप्रति विलकुल अनुत्तरदायी जनमतको डर र भरबाट पन्छिएर बसेका अर्धशिक्षित कोठे सहयोगीको भरमा पार्टी हाँकिरहेका छन्   
	संस्थागत पार्टी कस्तो हुन्छ भन्नेसमेत थाहा नभएका कांग्रेसको पुस्ता बितिरहेको छ  मेरो विचारमा कांग्रेसको युवा पुस्तामा समेत बूढाहरूभन्दा ढिलो जन्मेको जन्मपञ्जिका बाहेक आधुनिक विचारधारा र समयको मागअनुरुप पार्टीलाई हाँक्न दबाब दिने नैतिकबल उम्रेकै छैन  त्यसलाई पार्टी हाँक्ने जिम्मेवारी आफ्नो हो भन्ने आभाससमेत छैन  यस्तो पार्टीले विस्तारै जनताको विश्वास गुमाउँछ र स्थायी रुपले पराजित हुनपुग्छ  सच्चिए कोइरालामाथिको आक्रमण दुर्घटना हुन्छ र सेलाएर जानेछ नसच्चिए प्रवृत्ति बन्छ र कांग्रेसलाई खानेछ  
	 
	 
	 
	
"
