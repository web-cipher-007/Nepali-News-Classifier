कमरेड नरबाँदरको अभिनयहामी अति आदिवासी वनवासी बाँदरका सन्तान हौँ  कथा भन्छ"
	हामी अति आदिवासी वनवासी बाँदरका सन्तान हौँ  कथा भन्छ परापूर्व कालमा विशेष प्रजातिको बाँदरको झुन्डको अस्तित्व संकटमा पर्यो  झुन्ड ज्यान जोगाउ अभियानमा लाग्यो  आइलाग्ने शत्रुको दोहोलो काड्ने र पेट भर्ने चारोको चाँजो मिलाउने धुनमा त्यसले अगाडिका खुट्टालाई धरतीबाट उठाएर ट्याक्क हातमा फेर्यो  त्यसले हातेश्रमको सहाराले आदिम प्रकृतिको प्रविधि रच्यो  र प्रविधिको सहाराले संस्कृतिको विजारोपण गर्यो  कालक्रममा सभ्यताको जग बस्यो  यसरी जुगौँ बिते  तैपनि बाँदरको सन्तान मानिस पुर्खा बाँदरको स्वभावको अवशेष बोकेर नरबाँदरकै अवस्थामा अड्किरह्यो   
	कुरा गरौँ अब बाँदरको स्वभावको  वनवासी बाँदर न आफ्नो घर बनाउँछ न अर्काको घर बाँकी राख्छ  बस्तीबासी नरबाँदर आफ्नो घर बनाउँछ र घर आफैं भत्काउँछ  भर्खरै कमरेड नरबाँदरहरूको एउटा झुन्डले घर भत्कायो  त्यो घर सहस्र बलिदानको जगमाथि खडा भएको थियो  निर्माता घरमूलीहरूले समाजलाई ती बलिदानहरूको मूल्य चुक्ता गर्न बाँकी नै थियो  तर पुर्खाको स्वभाव प्रदर्शन गर्दै कमरेड नरबाँदरहरूको झुन्डले ख्यालख्यालमै घर भत्काई छाड्यो  र भत्काउनकै लागि घर बनाउने रोग लागेको कम्निस्ट आन्दोलनमा जस्ता पुर्खा उस्तै सन्तानको कुरुप कथन यसरी फेरि एकपटक चरितार्थ भयो   
	समता र सामाजिक न्यायको झण्डा बोकेर विप्लवी अभियानमा यो घर बनाउने क्रममा यी भत्काउमार्गी विनाशवीरहरू स्वयंले प्रचण्डपथको रेखाङ्कन गरेका थिए  र प्रचण्डलाई अग्लो मण्डपमा राखेर हनुमान मुद्रामा जयगान गर्दै तिनको गर्नुविधि देवत्वकरण गरे  यसरी प्रचण्डको प्रायोजित अतिरञ्जित र कृत्रिम उचाइमुनि ती आफू राजीखुसीले लिलिपुटे नरबाँदरको तहमा गिरेका थिए  अहिले प्रचण्डको दानवीकरण गर्दै आफू देवत्वको उचाइमा उठ्न आदरणीय नरबाँदर कमरेड मोहन वैद्य किरण उत्पात कनिरहेका छन्  र भोलि कमरेड किरणको दानवीकरण गरी तिनको ठाउँमा आफू देवता बन्न महत्त्वाकांक्षी नरबाँदर कमरेड नेत्रविक्रमले अहिल्यै खुट्टा उचालिसकेका छन्  मानिसको देवत्वकरणको चेष्टा चिन्तन र संस्कृतिका फाँटको उग्र बहुलठ्ठीपन हो  यो अयथार्थपरक एवं अमानवीय उन्मादको अभिव्यक्ति हो  यो अति हो  जीवनमा अतिले सधैँ नै खति गर्छ  हेर्दाहेर्दै गरिसक्यो  कमरेड नरबाँदरहरूले आदि बाँदरको स्वभाव झल्काउँदै छँदाखाँदाको घरै भत्काए   
	घर भत्काउने कमरेड नरबाँदरहरूको झुन्डमा म दुईथरी जीव देख्छु  रैथाने कमरेड नरबाँदरहरू र आयातीय कमरेडी नरबाँदरहरू  भुइँफुट्टा चरित्र भएका चैते आयातीत कमरेडीहरूबारे मेरो भन्नु केही छैन  तर भत्काउपथका धेरैजसो रैथाने कमरेड नरबाँदरहरूप्रति भने मेरो भारी आदरभाव छ  ती श्रमको महत्ता र श्रमजीवी जनको मुक्तिका लागि लिट्टी कसेर खटेका हुन्  ज्यान खुकुरीको धारमा राखेर अनेकौँ काललाई छल्दै ती शुर्याइँसाथ लडेका हुन्  क्रान्तिको इतिहासमा तिनका रक्तरञ्जित पदचिन्हका छापहरू म टड्कारै देख्छु  त्यसैले त घर भत्काउन लाग्दा ती कमरेड नरबाँदरहरूले के भनेर भत्काउलान् भनी मैले कान तिखारेर एकाग्र चित्तले सुनेँ  जे सुनेँ त्यो सुनेर म तीनछक् परेँ  कमरेड नरबाँदरहरू न समकालको नेपालमा उभिएका थिए नत ती वर्तमान समयसित हातेमालो गरेर हिँडेका थिए  समयको हिसाबले ती सन्  मा थिए  र ती उभिएको धरती उही कालको चीन थियो  चीन अर्थात् चेयरमेन माओले नौलो जनवाद नामक क्रान्तिचित्र रचेको  को उथलपुथलमुखी चीन  माओकृत नौलो जनवादका सूत्रहरू जप्दै कमरेड नरबाँदरहरूले सग्लो क्रान्ति सिङ्गो जित सिङ्गै सत्ता र तजबिजी टाइपको शासनको रट लगाए  तिनको अतीतमुखी रटनामा मैले पुरानो खिया लागेको र ध्वनि तरङ्गहरू छरपस्ट भएको कर्कश टेपको आवाज सुनेँ  के लाग्छ समयको लिकबाट कान्लामुनि खसेर सन्  मा अड्किएका कमरेड नरबाँदरहरूले गर्नुनगर्नु गरे  तिनले लहडी स्वैरकल्पनाको मनचिन्ते आकासमा उड्दै घर भत्काए  तिनले आफ्नाहरूलाई रुवाए र परचक्रीहरूलाई हँसाए  तिनले अगणित जनका आशामाथि भयङ्कर तुषारापात गरे   
	जुगौँदेखि सत्ता शक्ति र सम्पत्तिमा एकलौटी सवार भई मोजमस्तीका साथ खाइपाइ आएकाहरू भन्छन् लेखेको पाइन्छ देखेको पाइँदैन  यो भनाइमा खाइपाइ आएको खाइरहने कपट प्रस्टै बोल्छ  यो पूर्ण झुट हो  उता भत्काउमार्गी कमरेड नरबाँदरहरू भन्छन् खोजेको पाइन्छ लेखेको हुँदैन  यो भनाइ भने आंशिक रुपले सत्य हो  हो मानिसको भाग्य छैटीमा भावीले ललाटमा लेखेको हुँदैन  जन्मेको देश र काल तथा जन्मको वर्गीय अवस्थितिमाथि मानिसको भाग्य निर्भर गर्छ  हुनलाई मानिस आफ्नो भाग्यको निर्माता आफैँ हो  तर उसले खोजेको र रोजेको सबै चिज भने पाउँदैन  ऊ उभिएको धरातलको ऐतिहासिकसामाजिक परिस्थितिले उसको खोजाइ र रोजाइको सीमा तोकिदिन्छ  भत्काउमार्गी नरबाँदरहरूको समस्या यो कुरा नबुझ्नु वा बुझेर पनि बुझ पचाउनुमा छ  सम्झौताको बाध्यात्मक राजनीतिमा छिर्नु र जे पनि आफूले खोजेजस्तै र रोजेजस्तै होस् भन्नु लहडी मनको हावादारी लड्डु कल्पनाको घिउसित कुपुकुपु खानुजस्तै हो  जे पनि खोजेजस्तै र रोजेजस्तै हुनलाई त क्रान्तिले सत्ता जित्नुपर्छ  जित्न सकिएन त कमरेड नरबाँदरजी  
	भत्काउपथका कमरेड नरबाँदरहरूसित दरै शक्ति चोइटिएको देखेर म झस्केँ  डर लाग्यो यसले कुन्नि गतिलो त केही गर्ला कि नगर्ला तर अगतिलो गर्नलाई तागत भने योसित मनग्ये छ  डराउँदै उसका कुरा बडो ध्यानले सुनेँ  ऊ हो र होइनको भ्रमित गोलचक्करमा फन्फनी घुमेको देखेँ  कुरो के रे भन्देखिन् पार्टी दर्ता गर्छु पार्टी दर्ता गर्दिन  विद्रोह गर्छु विद्रोह गरिहाल्दिन  क्रान्ति नभई भाछैन क्रान्ति भइहाल्नेवाला छैन  यसो सुन्छु मुख दुइटा छन्  दुइटा मुखका कुरा आपसमा बाझिन्छन्  यसो पनि उसो पनि यता पनि उता पनि  सुन्दै जाँदा मलाई भत्काउपथका कमरेड नरबाँदरहरू माओवादी होइन रहस्यवादीजस्ता लागे  यथार्थवादी होइन स्वैरकल्पनावादीजस्ता लागे  निर्माणवादी होइन त्यसको उल्टावादीजस्ता लागे  भनुँ भने कुहिराका कागझैँ दिग्भ्रमित  अहिले दिग्भ्रमको भावमा अर्को बेमौसमी बासी टेप बजिरहेछ मलाई गोलमेच सम्मेलन मलाई अन्तरिम सरकार मलाईअँ मलाई भत्काउपथका कामरेडहरूले कार्यनीतिको एउटा खाम बोकेका छन्  हेर्दा खाम भुक्क परेको छ  तर खाममा ठेगाना छैन  ठेगाना बेगरको खाम आखिर पुग्छ कहाँ  
	जान्नेहरू पार्टी भत्काइनुमा विचारधारा पद र पैसा गरी तीन तत्वको हात छ भन्छन्  तर विचारधारा केवल बाहिरी लेपजस्तो मात्र प्रतीत हुन्छ  भत्काउमार्गी प्रायःजसो कमरेड नरबाँदरहरू आत्मकेन्दि्रत र करिअरिस्ट टाइपका छन्  त्यसैले लाग्छ जडी कुरा पद र पैसै हो  मभन्दा पछि आएको केटो केके हो केके भइसक्यो  ऊ महामन्त्री भयो अध्यक्ष भयो प्रधानमन्त्री भयो  ऊ जब बोल्छ त्यो समाचार बन्छ  ऊ जब मौन बस्छ त्यो पनि समाचार बन्छ  आफू भने फुस्रा ओठ लिएर हेरेको हेर्यै  यो भयो कुण्ठा नम्बर एक  आयातीत चैतेले झण्डा हल्लायो  फोटा खिचायो  दौलत जोड्यो  यश कमायो  बरा आफू रैथाने भने केही न केही  यो भयो कुण्ठा नम्बर दुई  पार्टी एकीकृत रहिरहँदा चिताएका पदै नपुग्ने  उच्च पद हत्याउनलाई पार्टी नफुटाई हुँदै नहुने  र यो भयो कुण्ठा नम्बर तीन  बस् दमित आकांक्षा अतृप्त तृष्णा र ऐंठनकारी कुण्ठाको उपचार गर्न कमरेड नरबाँदरहरूले पार्टी नभत्काए अरु के गर्ने  
	यदाकदा फरक परे पनि प्रायः बिहानीको लक्षणले दिनको झल्को दिन्छ नै  नभन्दै दियो  विद्रोह विप्लव र क्रान्तिभन्दा तलका कुरामा आँखै नलाग्ने भत्काउपथका पञ्चपाण्डव धनुषटङ्कार मुद्रामा लुरुलुरु शीतल निवास दरबार गए  यो जवाइ संसदीय दलदलतर्फको तुच्छ यात्रा किमार्थ थिएन  गए र राष्ट्रपति महोदयलाई यी पञ्चपाण्डवले बिन्ती चढाए प्रभु  खोटो टकतुल्य लालध्वजलाई बालुवाटार दरबारबाट लखेटी पाऊँ  र कुनै श्वेतध्वजलाई खाली ठाउँमा सट्टाभर्ना गरिपाऊँ  जब त्यो दृश्य देखेँ र त्यो अनुनय सुनेँ मलाई खपिनसक्नु भयो  र मैले हत्तपत्त आँखा र कान छोपेँ  इतिहासको रङ्गमञ्चमा कमरेड नरबाँदरहरूको अभिनय अपरम्पार छ  
	 
	 
	 
	 
"
