 छापामार मन्त्रीअघिल्लो महिना हिमाल ग्यासका प्रबन्धक डेकराज भट्टराईलाई थुनाए  "
	अघिल्लो महिना हिमाल ग्यासका प्रबन्धक डेकराज भट्टराईलाई थुनाए  गत साता मालपोत अधिकृत हुँ भनेर शान्तिनगरका ग्यास कालोबजारी जीवराज थपलियालाई पक्राए  ग्यास उद्योग अनुगमनपछि उद्योगी र बिक्रेतालाई मन्त्रालयमै थर्काए  भन्दिए मापदण्डभित्र नआए बन्द गरिदिन्छु  सिलिन्डरको पिँध काट्ने सुगम ग्यासविरुद्ध झन्डै  महिनापछि वाणिज्य विभाग अदालत पुग्यो  सुनिन्छ यसमा पनि उनकै हात छ  पछिल्लो समय यिनी खतरनाक भएर निस्किए  उनी हुन् वाणिज्य तथा आपूर्तिमन्त्री लेखराज भट्ट  
	अचेल एकथरी व्यवसायीसँग वाणिज्य तथा आपूर्तिमन्त्री भट्टको ठ्याक मिल्दैन  उनीहरू आन्दोलन गरेर देशै ठप्प पार्ने चेतावनी दिइरहँदा मन्त्री भट्ट मुसुमुसु हाँस्छन् र सार्वजनिक कार्यक्रममा ठाडै भन्छन् कानुन मिचे ठाउँमा ल्याइन्छ  रातो कपाल र अग्ला कदका यी हेबीवेट मन्त्री ज्यानले नै दादा लाग्छन्   
	पेट्रोलियम पदार्थको कुरा गर्यो आयल निगमकै महानिर्देशकजस्तो बोल्छन्  कालाबजारीको कुरा गर्यो बजार निरीक्षण अधिकृतजस्ता देखिन्छन्  कि मूल्य बढाउन देऊ कि कर छुट गर नभए पैसा देऊ  होइन भने म राजीनामा दिन्छु पेट्रोलियम पदार्थको हाहाकार रोक्न उनले मन्त्रिपरिषद बैठकमा यस्तै अडान लिए  त्यसपछि अर्थ मन्त्रालयले अढाई अर्ब रुपैयाँ ऋण जोहो गरिदियो  अहिलेसम्म आयल निगमले तेल किनेको त्यही पैसाले हो   
	कालाबजारी रोक्न आफैँ दौडिए  भ्याएसम्मका ग्यास प्लान्ट र डिपो पुगे  मन्त्री नै त्यसरी हिँडेपछि निगम र वाणिज्य विभागका प्रमुख पनि उनको पछि नलाग्ने कुरै भएन  ग्यास कसरी भरिन्छ  प्लान्टको सुरक्षा अवस्था कस्तो छ  मापदण्ड पुगेको छ कि छैन  डिप टेस्ट हुन्छ कि हुँदैन  लिकेज सिलिन्डर पो बजारमा पुगिरहेको छ कि  मन्त्री भट्टले आफ्नै आँखाले हेरे  फलस्वरुप एलपी ग्यास उद्योग संघ र ग्यास बिक्रेता महासंघले  महिनाभित्र उद्योग र डिपो सुरक्षा मापदण्डभित्र ल्याउने सहमति गरेका छन्  अनियमितता रोक्न उपभोक्ता कार्ड वितरणको तयारी भइरहेको छ   
	मन्त्री भट्टलाई केही व्यवसायी चर्तिकलावाला भन्छन्  ग्यास लुकाए कि भन्दै उद्योगउद्योग र डिपोडिपो चहार्ने यिनी मन्त्री हुन् कि बजार निरीक्षण अधिकृत  उनलाई आलोचना गर्नेहरू भन्छन् तर उनी यस्ता आलोचना एक कानले सुन्छन् र अर्कोले उडाइदिन्छन्  
	आफैँ अनुगमनमा निस्कनु रहर होइन  ग्यास प्लान्ट नै नदेखेका आयल निगमका अधिकारीबाट सुधारको आशा गर्न सकिन्न  मन्त्रालयको कोठामा बसेर होइन फिल्डमै गएर समस्या राम्ररी बुझेपछि समाधान खोज्न सकिन्छ उनी भन्छन् म जनताका लागि मन्त्री भएको हुँ  उनीहरूको हितमा काम गर्न सकिन भने यहाँ मन्त्रालयमा किन बसिरहने  सायद यही कारणले हुनुपर्छ सुधारका पक्षपाती व्यवसायी र कर्मचारी त उनको खुलेरै प्रशंसा गर्छन्  अहिलेका मन्त्री साँच्चिकै गजबका छन् महासंघका पूर्वअध्यक्ष ज्ञानेश्वर अर्याल भन्छन्  मन्त्री भट्टको आलोचना गर्ने व्यवसायीसमेत उनको नियतमा शंका गर्न सक्दैनन्  
	के गरे त मन्त्री भट्टले  ठ्याक्कै देखाउन मिल्ने नतिजा थोरै छन् तर उनको कार्यकालमा अरुको भन्दा धेरै राम्रा कामको सुरुवात भएको छ  जस्तो आयल निगम कार्यकर्ता भर्तीकेन्द्र हुनबाट रोकिएको छ  राजनीतिक नियुक्ति पाएका धेरै कर्मचारी हटाइएका र हटाइने क्रममा छन्  बजारका लागि स्रोतसाधन र जनशक्ति थप्ने प्रक्रिया सुरु भएको छ  कालाबजारीलाई फिल्डमै जरिवाना गर्ने प्रावधान भएको उपभोक्ता संरक्षण ऐन संशोधनको मस्यौदा संसदले पारित गर्नमात्र बाँकी छ  जसमा उपभोक्ता अदालत र उपभोक्ता संरक्षण कोषसमेत खडा हुनेछ  
	पहिला बोल्नै नसकेर पेट्रोलियम खरिद सम्झौता गर्दा धेरै कुरा गुमाउनुपरेकोमा अब त्यस्तो नरहेको बताउँदै वाणिज्य तथा आपूर्ति मन्त्रालयका प्रवक्ता दीपक सुवेदी भन्छन् अहिले त्यो अवस्था छैन  मन्त्री भट्टको बोलेका कुरा गर्ने बानी रहेको सुवेदीको बुझाइ छ  
	राजमार्गका होटल र रेस्टुरेन्ट व्यवस्थित गर्न उनकै पालामा निर्देशिका बन्यो  तर त्यो पाँच महिनादेखि मन्त्रिपरिषदमा अल्झिएको छ  पेट्रोलियम कानुनको मस्यौदा बनिसकेको छ  राष्ट्रिय योजना आयोगको उपाध्यक्षको अध्यक्षतामा स्थायी समिति नै बनाएर निगमको नीतिगत र कानुनी सुझाव दिने उनको प्रयत्न जारी छ  यस्ता कामका सूची लामै बन्छ  यो मन्त्रालय क्यान्सर पीडितजस्तो थियो मन्त्री भट्ट भन्छन् म आएपछि सक्दो सुधार गर्ने कोसिस गरेको छु  कर्मचारीहरूलाई रुपान्तरित भएर जनताको सेवा गर्न पटकपटक भनेको छु  
	सानैदेखि जुझारु स्वभावका उनी कर्मचारीतन्त्रको ढिलासुस्ती र अदालतको निर्णय तथा कानुनी उल्झनदेखि निकै चिढिएका छन्  ब्युरोक्रेसीले चाहे महिना दिन लाग्ने काम एक घन्टामा गर्छ नचाहे फाइल वल्लो कोठा र पल्लो कोठा सारेर एक घन्टामा हुने काम कहिल्यै गर्दैनन् उनको टिप्पणी छ संस्थान सुधार गर्न भ्रष्टहरूलाई हटाउन खोजेँ तर सर्वोच्च अदालतले उनीहरूकै पक्षमा अन्तरिम आदेश दियो  कैलालीबाट राजनीतिमा लागेका उनी मान्छे खरै हुन् किनभने सबैसँग टिकेका तत्कालीन वाणिज्य तथा आपूर्ति सचिव पुरुषोत्तम ओझा हाल प्रधानमन्त्री तथा मन्त्रिपरिषदको कार्यालयका सचिव उनीसँग टिकेनन्  
	उनी हरेक कामको छिटो परिणाम आओस् भन्ने चहान्छन्  तर कानुनको आफ्नै प्रक्रिया हुन्छ  त्यही भएकाले उनी कानुनलाई बाधक ठान्छन्  उनी ग्यास उपभोक्ता कार्ड एक सातामा वितरण गर्न चहान्थे तर कानुनअनुसार कार्ड छाप्नै कम्तीमा  महिना लाग्छ  केही काम गर्न खोज्यो भने कानुनी बाधा आउँछ उनी भन्छन्  यसकै कारण कतै विवादमा पो पर्ने हुन् कि  उनका शुभचिन्तकहरूको चिन्ता छ   
	 सालमा राजनीतिमा प्रवेश गर्दा उनको उमेर जम्मा  वर्षको थियो  कैलाली अत्तरियाका उनलाई त्यसबेला नेपालकै अर्को भागमा पुग्न र फर्किन भारतीय भूमि प्रयोग गर्नुपथ्र्यो  केही भारतीयहरूले गर्ने अलि हेपाहा व्यवहार उनलाई मन पर्दैन थियो  प्रेम कैदीजस्ता मानिसका भारतविरोधी भाषणले उनको बालमस्तिष्कमा विद्रोह जाग्थ्यो  घरमा पनि भीमदत्त पन्तजस्ता राजनीतिज्ञ र  सालको आन्दोलनको चर्चा हुन्थ्यो  उनका पिता तत्कालीन मन्त्री शिवराज पन्तका सहयोगी नै थिए  युद्धकालमा आधारित छलिया नाच नाच्दै हुर्किएकाले पनि उनलाई हक्की बनायो   सालमा उनी पश्चिम रातो झण्डा समूहमा आबद्ध भए  मिलनसार मिहेनती र हक्की स्वभावको हुनुहन्छ माओवादी सेतीमहाकाली राज्य समिति सदस्य तारामान स्वाँर भन्छन् सानोमा पनि जाली तमसुक बनाएर गरिब थारुहरूलाई ठग्ने सामान्तविरुद्ध लड्नै जानुहुन्थ्यो  मन्त्री भट्ट धनी परिवारकै भएर पनि उनले सम्पत्तिको लोभ कहिल्यै गरेनन्  पारिवारिक सम्पत्ति पार्टीको कार्यक्रममा खर्च गर्नुभयो स्वाँर भन्छन् उहाँमा सम्पत्ति मोह कहिल्यै देखिएन  तर मन्त्री भट्टका केही कमजोरी छन्  स्वाँरका अनुसार उनी बढी उदार छन्  अरूका कुरा चाँडै पत्याउँछन्  उता ज्ञानेश्वर अर्याल भन्छन् त्यसैले आसेपासेको मोहबाट जोगिन जरुरी छ 
"
