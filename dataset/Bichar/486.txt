जनता र राजनीति अहिले मुलुकको राजनीति आगामी आर्थिक वर्षको बजेट र प्रतिपक्षद्वारा प्रधानमन्त्रीको राजीनामाको मागमा बरालिएको छ  "
	अहिले मुलुकको राजनीति आगामी आर्थिक वर्षको बजेट र प्रतिपक्षद्वारा प्रधानमन्त्रीको राजीनामाको मागमा बरालिएको छ  देशभरका किसानहरू रोपाइँको निम्ति मलको खोजीमा भौंतारिएका छन्  आकाशे खेतीको भर र त्यसमाथि कम तौल भएको रासायनिक मलसमेत उपलब्ध गराउन सरकारी असक्षमताले गर्दा सिर्जित अभावले धानबालीयोग्य जग्गामध्ये  प्रतिशत खेतमा मात्र रोपाइँ सकिएको समाचार प्रकाशित भएको छ  फलस्वरूप उब्जनीमा विशद र्हास आउन सक्ने संकेतबाट गरिखाउँ भन्ने गरिबगुरूवाको जीवनयापन अझै दुरूह हुने सम्भावना बढेको छ  खडेरी बेरोजगारी र भोकमरी त अधिकांश नेपालीको नियति नै हो  त्यसैले सरकारको एकलौटी रहेका मल आपूर्ति सन्दर्भमा व्यापार र राजनीतिक सम्बन्धको प्रगाढताले गर्दा किसान भने विचल्लीमा परे  बाली लगाउनसमेत मल खरिद गर्न नपाएको यस विशद स्थितिमा केही किसानहरूले प्रधानमन्त्रीलाई खाली बोरा उपहारस्वरूप पठाएको समाचार पनि प्रसारित भएको छ  
	यो सन्दर्भ नेपालको प्रथम निर्वाचित प्रधानमन्त्री वीपी कोइरालाका पूज्य पिता कृष्णप्रसाद कोइरालाले दरिद्र जनताको फाटेको भोटो र टालो श्री  महाराज चन्द्रशमशेर जबरालाई उपहारस्वरूप पठाएको ऐतिहासिक घटनासित त किमार्थ मिल्दैन  तर बोरा उपहारको सन्दर्भले पनि संयोगवश गरिब जनताले भोगिरहेका परिस्थितिको बोध गर्न र प्रधानमन्त्री स्वयंले आफ्नो वास्तविकतालाई बुझ्न ती किसानहरूले झकझक्याएका छन् किनभने हाम्रा प्रधानमन्त्री बाबुराम भट्टराई पनि त निम्न मध्यमवर्गीय किसान परिवारबाटै हुर्केका बिरूवा हुन्  त्यही परिवारका पृष्ठभूमिले गर्दा पनि हुनसक्छ बाबुराम भट्टराईको लगाव अर्थराजनीति विषयको अध्ययन र विश्लेषणतिर बढेको हो  अर्थराजनीतिक सिद्धान्तको व्यापकताले कुनै पनि मानवीय सम्बन्ध र सन्दर्भ अछुतो रहेको छैन  चाहे ती व्यापार बन्दोबस्त हुन् वा राष्ट्रिय क्षेत्रीय र अन्तर्राष्ट्रिय द्वन्द्व हुन् वा उच्च राजनीतिक तहमा गरिने कुनै पनि निर्णय हुन्  आन्तरिक तवरमै राज्यको संरचनागत परिवर्तन र राजनीतिक पद्धतिकै रूपान्तरणमा फड्को मारेको अवस्थामा अर्थराजनीतिको प्रभावकारितालाई हामीले बिर्सन हुन्न  यसको असर राज्यमा प्रभुत्व र नियन्त्रण कायम गर्न अपनाइएका संस्थागत संरचनाहरू क्रमशः शिथिल अनि क्रियाशील हुन नसक्नुबाट टड्कारै देखिन्छ  मुख्यतया परम्परागत ढाँचामा स्थापित संस्था तथा त्यसका निकायहरूले युगान्तरअनुसार आफ्नो तादात्म्यका साथै औचित्य कायम गर्न नसक्नु राज्यको आन्तरिकका साथै बाह्य अवयवमा क्षेत्रीय स्तरमै भएका आर्थिक परिवर्तनबाट समेत प्रभावरहित भई नेपालको आर्थिक सन्दर्भ अति सिमान्तीकृत हुनबाट हाम्रो अर्थराजनीतिक परिवेश अत्यन्तै खुम्चिएको छ  
	हाम्रोजस्तो अल्पविकसित भनौं वा अविकसित मुलुकमा राज्यको भूमिका अपरिहार्य हुन्छ  अर्थतन्त्रको संयोजन र विकास निर्माण कार्यमै राज्यको संलग्नता नै मूलभूत हुन्छ  उत्पादन वितरण रोजगारी व्यापार संचार र यातायातकै क्षेत्रमा समेत आफ्नो स्पष्ट भूमिकाको किटान गर्न नसक्दा सरकारको राष्ट्रिय अर्थव्यवस्थाको क्षमता खस्किंदो छ  यो हाम्रो वर्तमान हो  भविष्यको निम्ति राज्यको संरचनागत रूपान्तरणको प्रयत्नमा राजनीतिक दलको नेतृत्व वर्ग असफलमात्र होइन नितान्त गैरजिम्मेवार ठहरेको छ  राज्यको रूपान्तरण अर्थराजनीतिक धरातलसित जोडिएको तथ्यलाई अंगीकार नगरी व्यक्तिगत महत्त्वाकांक्षाको आधारमा निर्धारण गर्न खोज्दा दुर्घटनाग्रस्त भएको छ  त्यसैले संक्रमणकालीन अव्यवस्थाको प्रतिफल राजनीतिक अस्थिरताको निरन्तरता भएको छ  त्यसको प्रत्यक्ष लाभ भने राजनीतिक दलहरू विशेषगरी सत्तारूढ दलले नै उठाएका छन्  जघन्य अपराधमा संलग्न आरोपित तथा सजाय भोगिरहेका व्यक्तिहरूलाई समेत आममाफी दिने मुद्दा फिर्ता लिने र महत्वपूर्ण पदमा नियुक्ति दिने प्रक्रिया राजनीतिक अराजकताकै देन हो  यसबाट सरकारको उच्च प्राथमिकताहरू राजनीतिक स्थायित्व प्रदान गरी व्यवस्थाको सम्बर्द्धन गर्ने र कानुनसम्मत नीतिगत निर्णय गरी समानान्तर आर्थिक गतिविधिलाई निरूत्साहित गरेर मुलुकको अर्थतन्त्रलाई गतिशीलता प्रदान गर्नुको सट्टा नेतृत्व वर्ग आफ्नो अभीष्ट पूर्तिकार्यमा सीमित रहेको स्पष्ट हुन्छ  र मुलुकमा राजनीतिक नेतृत्वदायी सरकारको भूमिका अर्थराजनीतिक विश्लेषणकै आधारमा भन्नुपर्दा हप्तेवारी उठाउने संस्थाको रूपमा प्रयोग भएझैं एक्स्ट्रयाकटिभ भएको छ  
	संचारमाध्यमद्वारा गतहप्ता सम्प्रेषित केही समाचारहरूले मुलुकको सामाजिक राजनीतिक तथा आर्थिक अवस्थाको विडम्बनापूर्ण तथा विवादास्पद चित्रण गरेबाट पनि राजनीतिक नेतृत्वको प्राथमिकता र सरकारी दक्षताको साथै क्षमताको सहजै अनुमान गर्न सकिन्छ  
	पहिले समाचार सर्वसाधारण जनतामा पनि अति उत्पीडितका साथै उपेक्षित चेपाङ जातिसित सम्बन्धित छ  यो समाचार राष्ट्रिय सेना र जनताबीचको सौहार्द्धपूर्ण सम्बन्धको साथै सेनाको परोपकारिताको अनुपम उदाहरण बनेको छ  राजधानीसितै जोडिएको मकवानपुर जिल्लाको तीन दिनदेखि पेटमा अन्न नपरेको एक चेपाङ जातिका नागरिकको गर्जाे हाम्रो सेनाको सहृदयताबाट टरेको छ  उसका साथै अन्य  परिवारलाई खाद्यान्न र लत्ताकपडाको वितरण गरी सेनाकै स्वास्थ्य टोलीबाट निमुखा जनताको स्वास्थ्यपरीक्षण र औषधीउपचारको प्रबन्धसमेत मिलाएको विवरण दिइएको छ  यसैगरी चितवनको कविलास गाविसमा पनि  परिवारलाई सेनाले राहत सामग्री वितरण गरी त्यहाँ अनाथ भएको अबोध बालकलाई सेनाप्रमुखले नै पालनपोषणको जिम्मा लिएको जानकारी पनि पत्रपत्रिकाको मुखपृष्ठमा छापिएको थियो  सेनाको यस पुण्यकार्यबाट राष्ट्रिय सेना र नेपाली समाजबीचको सौहार्द्धताको पुनरावृत्ति भएको छ  सेना र जनताबीचको सम्बन्ध अक्षुण्ण रहेको सेनाको जवानदेखि सेनापतिले पुष्टि गरेका छन्  सेनाले आफ्नो पेट काटेर जम्मा गरेको सैनिक कोषको रकम खर्च गरेर गरिब निमुखा र भोकमरीबाट पीडित जनतालाई राहत पुर्याएका हुन् कुनै नेताले भोट बटुल्ने लोभमा राज्यकोषको दुरूपयोग गरेझैं होइन  सायद राजनीतिक दलको नेतृत्वका लागि र सरकारको निम्ति निरीह जनता कहिल्यै पनि शक्ति सञ्चयको माध्यम बनेन्  हुनसक्छ यसैले ती अभावग्रस्त दुर्भिक्ष्य पीडित भोकानांगा नेपालीहरूको अकाल मृत्यु सरकारको निम्ति कुनै चासोको विषय रहेन  किनकि रोगव्याधी र भोकमरीबाट मर्ने जनता सरकार र नेताहरूको आफ्नो मान्छे थिएनन् र होइनन् पनि  त्यसैले तिनीहरूलाई सहिद घोषणा गरेर क्षतिपूर्तिको चाँजोपाँजो मिलाउनुपर्ने झन्झटै रहेन  नेपालमा पञ्चायतकालपछि सहिदको संख्या यति बढ्यो कि त्यसको लेखाजोखा राख्न गृह मन्त्रालय असफल भएको छ  सहिद त मृत्युपछि साँच्चै बाँच्छन् र जनताले सम्भिन्छन्  तर गरिखान समेत नपाएका र जिउँदै मरेका ती नेपालीप्रति सरकारको क्रूर उपेक्षा भने स्मरणीय रहनेछ  
	अर्को समाचारबाट भने नेतृत्वले के चाहन्छ उसको प्राथमिकता के हो र मुलुक कसरी भासिंदैछ भन्ने तथ्य उजागर हुन्छ  उक्त समाचारको व्यहोराअनुसार सरकारले थप दुई पूर्वविशिष्ट पदाधिकारीहरूलाई आजीवन गाडी र सचिवालय सुविधाको साथै मासिक पचास हजार रूपैयाँसम्मको आवास सुविधा प्रदान गरेको उल्लेख छ  लोकतान्त्रिक नेपालमा मुलुकको विश्वराजनीतिक रंगमञ्चमा पहिचान मुलुकको समृद्धि र जनताको सम्मुन्नतिका लागि अथक प्रयासमा समर्पित र अहिलेको सरकारले पहिल्याएका विशिष्ट व्यक्तिहरूको सेवानिवृत्त अवधि सुखसयलमा वितोस् भनेर जुटाएको सुविधाको खर्च वाषिर्क  करोड रूपैयाँ नाघ्ने बताइन्छ  त्यसमा एकजना पूर्व प्रधानमन्त्रीलाई उपलब्ध गराइएको डेढ करोडसम्म पर्ने गाडी सुविधाको रकम उल्लेख छैन  कुनै बेला हाम्रा एक प्रधानमन्त्रीले पजेरो कल्चर मित्र्याएका थिए  त्यसमा पक्षविपक्ष सबैको सहमति थियो  अहिलेका प्रधानमन्त्रीले पनि अध्यादेशबाटै ठूलाबडा भनाउँदाहरूलाई यो सुविधा प्रदान गर्न राजनीतिक सहमति जुटाएका छन्  अन्य विषयमा सहमति हुन के खाँचो  लोकतन्त्रमा एउटा सीमित वर्ग त्यसमा पनि भीरपाखामा जन्मेर हुर्केका भए पनि राजनीतिले कुलिन बनाएका व्यक्तिहरूले विनासित्तै औषधीउपचार खर्च भनेर नै लाखौंको रकम कुम्ल्याएको उदाहरण छन् भने अर्कोतिर सिटामोल र जीवनजलकै अभावमा ती राजनीतिज्ञहरूलाई नै भोट दिएर विशिष्ट प्राणी बनाएका सर्वसाधारण जनताले चाहिं झाडापखालाकै प्रकोपले प्राण त्यागेको खबर पनि प्रशस्तै छन्  विशिष्ट व्यक्तिहरूलाई सरकारले सुविधा दिने निर्णयको पछाडि प्रधानमन्त्री भट्टराईको आफ्नो भविष्य सुधार्ने महान उद्देश्य लुकेको छ  उनी सधैं त प्रधानमन्त्री रहने छैनन्  तर सिंहदरबारमा झुन्ड्याइएका पूर्वप्रधानमन्त्रीहरूको फोटोको लहरमा उनको फोटो पनि टाँगिने भएपछि अरूलाई त सुविधा बाँड्ने आफू भने किन वञ्चित हुने  सायद यही नै बाबुराम भट्टराईको वर्गसंघर्षको अनुपम उपलब्धि हुनेछ  
	उल्लेखित यी दुई समाचारको विवरणबाट हामी कता  भन्ने प्रश्नको सहज उत्तर पाइन्छ  पहिलो समाचारले राष्ट्रको अनिर्वाचित संस्था नेपाली सेनाको मानवीय संवेदनशीलतायुक्त व्यवहार र परोपकारी संलग्नता प्रदर्शन गर्छ  यसको साथै सेनाको मानव सुरक्षाप्रति बढ्दो चासो भूमिका र उत्तरदायित्वको बोध गराउँछ  दोस्रो समाचारले भने राष्ट्रको निर्वाचित संस्थाकै हाल प्रतिनिधित्व गरेको सर्वहारा वर्गको अधिनायकत्वको हुंकार भने माओवादी नेतृत्वको जनहित विपरीत आचरण र व्यवहारले गर्दा नक्कली क्रान्तिकारीहरूको पोल खोलेको छ  यही दुई समाचार पढ्ने जोसुकैलाई पनि मुलुक अति राजनीतीकरणको सिकार भएको स्पष्ट  
	हुन्छ  त्यसबाट प्रभावित राष्ट्रको विभिन्न संघ संस्था तथा निकायहरूमा कर्तव्यनिष्टता भन्दा दासत्व बढेको आभास हुन्छ  
	मुलुकको ढुकुटी रित्याएर नितान्त व्यक्तिपरक अनुत्पादक तथा अनावश्यक खर्च गरी अनियमिततालाई नै नियमितता बनाउन सक्षम सरकारले भने जनताको जीविकोपार्जन कार्यको निम्ति अति आवश्यक खर्चको जोहो गर्ने काम त परै जाओस् उपलब्ध विदेशी सहयोगको रकमसमेत विधिवत र पारदर्शी तवरबाट खर्च गर्न असक्षम र असमर्थ भएको छ  अर्थमन्त्री वर्षमान पुनको भनाइमा दाताहरूको प्रतिबद्धताअनुसार उपलब्ध रकममध्ये अझै  खर्ब रूपैयाँ खर्च गर्न नसक्नु सरकारी समस्या भएको छ  यी अनुदान तथा ऋणको रकम राष्ट्रिय विकास कार्यमा खर्च गर्नकै निम्ति उपलब्ध गराइएको थियो  यसको प्रत्यक्ष प्रभाव जनजीवनमा पर्ने अपरिहार्य थियो  यसबाट जनता नै लाभान्वित हुन्थे  त्यसैले पूर्ण बजेट तर्जुमा गरिएन भने राष्ट्रिय विकास अवरूद्ध हुनेतर्फ अनुचित नभए पनि अमिल्दो छ किनभने अझै खर्च गर्न नसकिएको बाँकी रकम सँगै थप एक खर्ब रूपैयाँभन्दा बढी सहयोग जुटाउन दातृ निकायहरू वचनबद्ध छन् भनी अर्थमन्त्री पुन स्वयम्ले स्वीकारेका छन्  तर भ्रष्टाचारविना सहज खर्च गर्ने क्षमता नहुँदा विपन्नता नै हाम्रो अन्तर्राष्ट्रिय पहिचान भएको छ   
	राज्यको क्षमता अभिवृद्धिकै सन्दर्भमा प्रधानमन्त्री भट्टराईले गत माघ  मा प्रधानमन्त्री तथा मन्त्रिपरिषद कार्यालयमा कार्यरत सबै कर्मचारीलाई थप सुविधाबापत मासिक तलबको  प्रतिशत प्रोत्साहन भत्ता फागुन महिनादेखि लागू हुनेगरी निर्णय गरेको थियो  आफ्ना मातहतका कर्मचारीहरूको कार्यक्षमता बढाउन दिइएको प्रोत्साहनको भागिदार सरकारी सेवाको सर्वोच्च प्रशासक मुख्य सचिवदेखि निम्न तहमा काम गर्ने सबै कर्मचारी परेका थिए  तर ती कर्मचारीहरूको कार्यक्षमतामा आएको उचारचढावको अनुगमन र मूल्यांकनको जानकारी भने कसैलाई छैन   
	राजनीतिले जन्माएको कुलिन वर्गको निम्ति जुटाइएको सुविधा र कर्मचारीको कार्यक्षमता अभिवृद्धिका लागि दिइएको प्रोत्साहनको भेलले राष्ट्रको आपूर्ति नीति र वितरण क्षमता भने बगाएको छ  यसैले प्राण धान्नका निम्ति आवश्यक खानेपानीदेखि रासायनिक मल विद्युत र इन्धनको सधैंजसो अभाव नै हाम्रो नियति भएको छ  र निर्वाचनको हचुवा निर्णयसित मूल्यवृद्धि झनै अकासिएको छ  हाम्रो अवस्था त कस्तो भएको छ भने जनजीवनमा प्रत्यक्ष असर पर्ने राष्ट्रिय बजेटले पनि सर्वसाधारणको जीवनयापनको अवसर सहज गर्ने नीति अख्तियार गर्दैन  अझै जम्मा एक प्रतिशतको हाराहारीमा आयकर तिर्ने जनता भए पनि सरकार कुनै अदृश्य शक्तिको दबाबमा करको दायरा बढाउन सक्तैन  राजस्वको  प्रतिशत त साधारण खर्चले नै ओगट्छ  रोजगारीको अवसर सिर्जना गर्न नसक्नु निर्यातभन्दा आयात व्यापार नै राजस्वको मूलस्रोत हुनुबाट पनि हाम्रो अर्थतन्त्र विशद परिस्थितिमा रहेको बुझ्न सकिन्छ  त्यसैले विकास खर्चको  प्रतिशत रकम त अझै दाताहरूकै निगाहमा सीमित छ  तसर्थ विकास कार्यका लागि उपलब्ध सहयोग रकम विधिवत खर्च गर्न नसक्नु सरकारी असक्षमताको द्योतकमात्र नभई जनतालाई गरिखाने अवसरबाट पनि वञ्चित गरेको छ  यसैले सरकार जनताप्रति पूर्णतया असफल भएको छ  सरकारले आफ्नो विश्वसनीयतासाथै वैधानिकता गुमाएको छ  
	मुलुक सक्षम र सामथ्र्यवान हुन राजनीतिक इच्छाशक्ति चाहिन्छ  सरकार संचालनमा नेतृत्वको इमानदारीसाथै निर्दिष्ट भूमिका अनिवार्य हुन्छ  हाम्रो विडम्बना नै भनौं यो दुवै पक्षको नितान्त अभावले गर्दा हामी अभागी नै सावित भएका छौं  
	 
	 
	 
	 
	 
	 
	 
	 
	 
	
"
