किन बढ्दै छ यौनजन्य हिंसा  बलात्कार हुँदाको पीडाभन्दा कठिन रहेछ"
	बलात्कार हुँदाको पीडाभन्दा कठिन रहेछ 
	बलात्कार भएपछिको जीवन  
	जसरी म बलात्कार भएँ 
	एउटा मानवरुपी दानवबाट 
	यो समाजबाट र यो राज्यबाट 
	यो पीडा यसै वर्ष एसएलसी परीक्षाको दौरानमा रहेकी  वषर्ीया किशोरीको हो जसलाई बैतडीको पाटनमा पुस्तक किन्न बजार गएका बेला स्थानीय दुई युवकले जबर्जस्ती सामूहिक बलात्कार गरेका थिए  साँच्चै बलात्कार भन्ने शब्द सुन्नुपर्दा पनि हाम्रो मन अमिलिन्छ तन काम्छ भने यो प्रत्यक्ष भोग्ने महिला अनि कलिला नानीहरू र वयोवृद्ध आमाहरूको अवस्था कस्तो होला  सायद पितृसत्तात्मक समाज अनि कुसंस्कारी सोचका कारणले होला कही कतै बलात्कार भएको खबर पायांै भने उल्टै पीडित महिलालाई दोष दिन्छौं  भन्छौ छोटाछोटा लुगा लाएर अंग प्रदर्शन गरेपछि बलात्कार नभएर के हुन्छ त  कति संकीर्ण छ हाम्रो मानसिकता  त्यसो हो भने शिरदेखि पाउसम्म ढाकेर बुर्का पहिरिने साउदी अरब दुबई कतारजस्ता मुलुकमा चाहिं बलात्कार हुँदैनन् त  बलात्कारजस्तो जघन्य अपराधलाई यति हल्का टिप्पणी गर्नु भनेको महिलामाथि हुने हिंसालाई प्रश्रय दिनु होइन र  पीडित आफंै मानसिक रूपमा विक्षिप्त र शारीरिक रूपमा अशक्त भएको हुन्छ त्यसमाथि झन् हामी विभिन्न यातना थपिदिन्छौं  यति मात्रै कहाँ हो र बलात्कारीलाई सजाय दिलाउनेतर्फ भन्दा धाकधम्की र राजनीतिक संरक्षण दिएर पीडकलाई उन्मुक्त पारिदिन्छौं अनि उसले फेरि अर्को निर्दोष महिलालाई सिकार गर्छ  
	त्यसैले आजभोलि बलात्कारका घटनाहरू बढिरहेका छन्  कहीं आफ्नै नातिले हजुरआमालाई बलात्कार गरेको खबर छ कहीं  वषर्ीय बालकले  वषर्ीया बालिकालाई बलात्कार गरेर मारिदिएको खबर छ भने कहीं आफ्नै बाबुबाट छोरी बलात्कृत भइरहेकी छन् त कहीं आफूलाई शिक्षा दिने गुरुबाट छात्रा बलात्कृत भइरहेकी छन्  जनसंख्याका आधारमा आधाभन्दा बढी धर्ती ओगटेका महिलाहरूको यो दयनीय अवस्था हँुदा पनि कहींबाट चासो व्यक्त नहुनु र सरकारले ठोस कदम चाल्न नखोज्नु भनेको महिलामाथि जति अन्याय गरे पनि हुन्छ भन्नु हो  महिलालाई पुरुषको उपभोग गर्ने साधनका रूपमा मात्र हेरिने वर्षौंदेखि जकडिएर रहेको हाम्रो दरिद्र मानसिकता नबदलिनु हो   
	बलत्कारजन्य हिंसा पुरुषबाट मात्रै हुन्छ यो महिलाबाट हुँदैन  तसर्थ यसको निराकरणका निम्ति पुरुष आफैं अग्रसर हुनुपर्छ  हाम्रो समाजमा हिंसाका विभिन्न रूप छन्   औं शताब्दीका हामी मानवजातिका निम्ति त्यस्तो पुरुषको खाँचो छ जुन पुरुषले आफूलाई यस धर्तीमा पदार्पण गराउने आमालाई संरक्षण गर्न सकोस् अनि आफ्नो जीवनको महत्त्वपूर्ण पाटोसँग जोडिएका श्रीमती छोरी वा बहिनीलाई बलात्कारीको पञ्जाबाट जोगाउन सकोस्  यसका निम्ति एकजना व्यक्तिले मात्र आफ्नो संकीर्णतालाई त्यागेर पुग्दैन सत्ता सञ्चालनका हिमायतीहरूले आवश्यक नीति निर्माणको व्यवस्था गरी कार्यान्वयनमा खुट्टा कमाउनु हुँदैन  
	हालसम्म देखिएका बलात्कारका घटनालाई सूक्ष्म रूपमा केलाएर हेर्ने हो भने एक त समाजको असहयोगले गर्दा बलात्कृत महिलाले बलात्कार भएको कुरा भन्न सक्तिनन् भने अर्को जुन महिला आफू बलात्कार भएको कुरा साहसका साथ उठाउँछिन् ती महिला उल्टै घर परिवार समाज र राज्यबाटै उत्पीडित बन्ने गरेका छन्  यसका बाबजुद पनि बडो कठिनका साथ थोरै केसहरू अदालतसम्म पुग्ने गर्छन्  पीडितले न्यायको ठूलो भरोसा गरेको अदालतले पनि प्रमाण नपुगेको बहानामा त्यस्ता केसलाई त्यहीँ मारिदिन्छन्  अदालतले प्रमाण पुगेन भन्दै गर्दा एउटा जघन्य अपराधी फेरि ब्युँझिन्छ उसका र्झन लागेका पखेटा पलाउँछन् तर बलात्कृत महिलाको जीवन कहिल्यै उठ्न नसक्ने गरी थलिन्छ  
	बडो हिम्मतका साथ आफूमाथि भएको अन्यायको विरुद्ध एक्लै उभिने आँट गरेका हाम्रा चेलीहरू अदालतले सम्म लत्याएपछि आत्महत्या रोज्न बाध्य छन् भने कति मानसिक सन्तुलन गुमाएर सडकमा मर्न विवश छन्  
	यसरी आत्महत्या गर्न विवश भएका लासलाई समेत यो समाजले बलात्कृत भई मुख देखाउन सकिन मरी भन्ने जस्ता कुवाणहरू फ्याँक्ने गर्छ  विगतमा न्याय नपाएका यस्ता घटनाहरू देखेपछि त झन् त्यसपछि बलात्कृत नारीहरूले आफ्नो भाग्यलाई दोष दिएर मानसिक विक्षिप्त भएर बाँच्नुको विकल्प हँुदैन  के साँच्चै बलात्कृत हुनु महिलाको कमजोर भाग्य भएरै हो त  
	संस्थागत रूपमा यौनजन्य हिंसामा काम गरेको दशक भएछ  यो दशकमा हजारौं पीडित बालिका तथा महिलालाई नजिकबाट नियाल्ने मौका मिल्यो  तर भर्खरै सम्हालेको बलात्कृत बहिनीको घटनाले खै किन हो मलाई पनि बेचैन बनाइरहेको छ  एक त विकासका हिसाबले पिछडिएको ठाउँ सुदूरपश्चिम झन् त्यहाँमाथि पनि पहाडी दुर्गम जिल्ला बैतडीको कुसंस्कारयुक्त समाजकी होनहार प्रतिभा जो भविष्यमा एउटा दक्ष इन्जिनियर बनेर आफ्नो गाउँको सेवा गर्ने लक्ष्य राखी विद्यार्थी जीवनको फलामे ढोका एसएलसी परीक्षाको दौरानमा थिइन्  आफ्नो घरबाट एसएलसी सेन्टरसम्म दैनिक आवतजावत गर्न व्यावहारिक कठिनाइ भएको कारण परीक्षा सेन्टर नजिकै आफन्तका घरमा बसेकी उनलाई गत वर्ष चैत  गते स्थानीय दुई युवाहरूले सामूहिक बलात्कार गरेपछि मानसिक रूपमा विक्षिप्त बनाए  यी कलिली किशोरीको अबोधपना छटपटी र आँसु देख्दा जस्तोसुकै कठोर व्यक्तिको पनि मन रसाउँछ  ठन्डा दिमागले सोचौं त यी सोझी सरल गाउँले किशोरी छोटा लुगा लगाएका कारण बलात्कृत भएकी हुन् त   
	एकातिर यस्ता अबोध नारीहरूको अस्मिता लुटी उनीहरूको हुर्कंदो जीवनलाई प्रहार गर्ने बानी बसेका व्यक्तिहरूले राजनीतिक भित्तो समातेर आफ्नो अपराधी अनुहार लुकाउन सफल छन् भने अर्कातिर महिला हिंसा त्यसमाथि बलात्कारजस्तो गम्भीर कुरा सरकारको प्राथमिकताका विषय बन्न सकिरहेका छैनन्  अनि हामी नागरिक समाज यी सम्पूर्ण दृश्य तथा घटनाको साक्षी छौं तर विवेकहीन भएर टुलुटुलु हेरिरहेछौं  समाजमा नराम्ररी डेरा जमाएको यो बलात्कारजन्य अपराधको जरो उखेल्ने दायित्व कसको  कहिलेसम्म हामी आफ्नी आमा छोरी वा बहिनीहरू बलात्कार भएको समाचार पढिरहने  अनि कहिलेसम्म बलात्कारपछि मानसिक विक्षिप्त भएका नानीहरूको आँसु हेरिरहने  
	हामी कोही पनि अनविज्ञ छैनांै विगतमा चर्चित भएका मैना सुनुवारको बलात्कारपछि हत्याको घटना र आफ्नै पुरुष सहकर्मीबाट बलात्कृत भएकी सुन्तली धामीको घटनाका बारेमा अनि यी निर्दोष महिलाले आजसम्म किन न्याय पाएनन् भन्ने पनि हामीलाई थाहा छ   
	त्यस्तै पाँचतारे होटलमा गएर अधिकार र समानताका ठूलठूला आवाज गर्जाउने टाउकाहरूले दलगत र व्यक्तिगत स्वार्थ छोडेर पीडित वर्गको आवाज बनिदिने साहस राख्नुपर्छ  आजभोलि आफ्ना समस्या सुनाउनलाई वा देखाउनलाई सडक जाम गर्ने नेपाल बन्द गर्नेजस्ता अराजक गतिविधिले प्रसय पाएको छ भोलि बलात्कृत महिलाहरूको समूहले पनि आफ्नो पीडाविरुद्ध यही बाटो नरोज्लान् भन्न सकिँदैन  भोलि फेरि अर्को अराजकता देख्न नपरोस् नयाँ नेपाल साँच्चै नयाँ होस् सम्पूर्ण उत्पीडित शोषितले न्यायको अनुभूति गर्न सकून् भन्नका खातिर पनि यस विषयमा गम्भीर हुन ढिलो गर्नु हुँदैन  यहाँ आफ्नै बाबुबाट छोरी बलात्कृत हुन्छे भने कुनै पनि छोरीचेली कोहीबाट सुरक्षित छैनन् भन्ने कुरा बुझ्न र मनन गर्न ढिलाइ भइसकेको छ  तसर्थ बलात्कारमुक्त समाज निर्माणमा मानसिक र शारीरिक रूपमा सबल सम्पूर्ण नेपालीको उत्तिकै जिम्मेवारी छ जति सरकारको   
	अन्त्यमा बलात्कार भनेको एउटी महिलामा निहित उसको व्यक्तिगत सम्ास्या नभएर  औं शताब्दीका सम्पूर्ण मानव जातिका लागि लाजमर्दो विषय हो भनेर बुझ्नु जरुरी छ र लंैगिक विभेदकारी मानसिकता भनेको बचपनदेखि नै मनमा गाडिएर रहने भएकाले हाम्रा रीतिरिवाजहरू प्रचलित मूल्य र मान्यताहरू ध्ाार्मिक ग्रन्थहरू परिमार्जन हुनुपर्छ  त्यो सँगसँगै लैंगिक विभेदले उब्जाएका यस्ता बलात्कारजन्य घटनालाई अन्त्य गर्नका लागि कडा कानुन आजको अपरिहार्यता हो  यस्तो कडा कानुननियम बनाइयोस् जुन नियमले भविष्यमा कुनै पनि बलात्कारीले शिर उठाउन नसकोस् 
"
