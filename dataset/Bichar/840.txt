मुलुकको आर्थिक दुरवस्थाबजेट आएन भने राष्ट्रपतिको घरमा पनि चुल्हो नबल्ने कथनसित जोडिएको भोकमरीको प्रसंगले "
	बजेट आएन भने राष्ट्रपतिको घरमा पनि चुल्हो नबल्ने कथनसित जोडिएको भोकमरीको प्रसंगले अबका केही दिनमा मुलुकले गम्भीर आर्थिक चुनौतीहरू झेल्नुपर्ने स्थितितिर संकेत गरेको छ  भोक र तिर्खा शब्दहरूमै मात्र सीमित रहेका व्यक्तिहरू बाहेकका नेपाली जनताका लागि भोकमरी कुनै नौलो सन्दर्भ होइन  भोकै मरेका र भोकले गर्दा नै आत्महत्या निम्त्याएको थुपै्र समाचार सम्प्रेषित भएका छन्  भोकले गर्दा दारुण अवस्थामा पुगेकी तरुणी आमाले आफ्ना दुई नाबालिका छोरीहरूसितै सुनकोशीमा हामफालेकी समाचार पनि पढेकै छौं  दसैंमा चामलको भात पनि खान नपाएका कर्णालीका केही जिल्लाका वासिन्दाबारे पनि सुनेकै छौं  अहिले पनि नेपालमा चुल्हो नबल्ने घरहरू थुप्रै छन्  सरकारी तथ्यांकअनुसार नै दिनको  रुपैयाँसमेत कमाइ नभएका  प्रतिशत जनता र बेरोजगार पनि धेरै छन्  ती सबै गरिबीको रेखामुनि नै पर्छन्  तर गरिबी निवारण कोषका उपाध्यक्ष प्रतिमहिना रु  हजारको दरले तबल बुझ्छन्  त्यसैले तलब नबुझ्नेहरूका लागि बजेट आउनु र नआउनुले भन्दा पनि मुलुकको आर्थिक दुरुहताले कहालिनुपर्ने स्थिति आएको छ  सर्वसाधारण जनता नै यसबाट प्रत्यक्षतः प्रभावित हुनेछन्  निरन्तरको राजनीतिक अस्थिरता र दलहरूबीच सर्वसम्मतिको अभावका कारण मुलुक आर्थिक मन्दीको मारमा परेको छ  उत्पादकत्वमा ह्रासका साथै रोजगारीको अवसर सिर्जना गर्न नसक्नुबाट मुलुक सामाजिक अनि राजनीतिक विकृतिमा फसेको छ  यसबाट जनताको भौतिक स्थितिमात्र नभई मुलुकको विकृति विरुद्धको स्वस्थ प्रतिरोधात्मक क्षमता नै प्रभावित भएको छ  
	अभाव र भोकमरीले जनस्वास्थ्यमा कस्तो असर पर्छ भनी बुझ्न पौष्टिक आहारविहीन अल्पसंख्यक चेपाङ जातिलाई मात्र होइन पश्चिम नेपालका बहुसंख्यक वासिन्दालाई हेरे पुग्छ  उनीहरूको जन्म मृत्युदर पूर्वी नेपालका वासिन्दासित दाँजे पुग्छ  यो असमानताको प्रमुख कारण साधारणतया आय आर्जनको अवसर र क्षमता नै रहेको छ   अपि्रल  को न्युयोर्क टाइम्स पत्रिकामा छापिएको एउटा पूर्ण पृष्ठको फोटोको मलाई अझै सम्झना छ  उक्त तस्वीरमा एउटी सानी अश्वेत नानी भोक र तिर्खाले गलेर सुख्खा जमिनमा घोप्टिएकी र केही पर एउटा गिद्ध उनको मृत्युलाई पर्खी बसेको देखाइएको छ  यो अविस्मरणीय करुणायुक्त दृश्यलाई खिच्ने पत्रकारलाई अमेरिकाको प्रतिष्ठित पुलिट्जर पुरस्कार प्रदान गरिएको थियो  हामीकहाँ निकटबाहेक विकट गाउँघरमा फोटोपत्रकारहरू विरलै पुग्छन्  त्यसैले यस्ता हृदयविदारक दृश्यहरूबाट त वञ्चित हुन्छौं  तर रोग भोक र दरिद्रताले गर्दा नेपालीहरूको अकाल मृत्यु भएको समाचारबाट भने मुलुकको स्थितिबारे अवगत नै हुन्छौं  राष्ट्रिय बजेट जनजीविका तथा राजनीतिक प्रतिबद्धताको ऐना हुनाले पनि त्यसप्रति जनचासो त रहन्छ नै  तर भोकमरीको त्रासले बजेट पारित गराउने आश भने अपरिपक्वताकै द्योतक हुन्छ  यसलाई पक्कै पनि जनचाहना भनेर परिभाषित गर्न सकिँदैन  
	जनइच्छा त राष्ट्रिय राजनीतिक संघर्षको विभिन्न चरणमा नेपाली सामाजिक परिवेशबाट शोषण उत्पीडन र पीडालाई तिलाञ्जली दिने आग्रह र उन्मुक्तिको सपनाले साँचिएको थियो  जनआन्दोलन  को सफलता र गणतन्त्रको घोषणाले माओवादी जनयुद्धको हिंसाका दस वर्षको दुःखद स्थितिलाई समेत ओझेलमा पारेको थियो  एमाओवादी अध्यक्ष प्रचण्डकै भनाइमा असफल त्यो जनयुद्धको धङधङीले गर्दा सफल जनआन्दोलनको उपलब्धि भने असफल हुने अवस्थामा पुगेको छ  यसैले अहिले राष्ट्रका सबैजसो महत्त्वपूर्ण मुद्दाहरू सिमान्तकृत हुनथालेका छन्  जस्तै संविधानसभाले राजतन्त्रको उन्मूलन गर्नु बाहेक अमूल्य समयको उपलब्धिहीन खपत गर्यो  संविधानसभासँगै निर्वाचित सरकारको अन्त्यले अहिले अराजकता निम्त्याएको छ  यस चुनौतीपूर्ण स्थितिको व्यवस्थापन गर्न न संस्थापन पक्ष सक्षम रह्यो नत प्रतिपक्षी राजनीतिक दलहरू नै तदारुकतासाथ लागे  फलस्वरुप परिस्थिति दिशाहीन हुनुका साथै द्वन्द्वात्मक हुँदै गएको छ  संयोगवश यसैबेला प्रजातान्त्रिक संस्थागत अवयवहरू क्रमशः शिथिल हुनुका साथै नेतृत्वहीन हुँदै जाँदा गैरनिर्वाचित कामचलाउ सरकार निसंकोच एकमना दुन्दुभी बजाउनतिर लागेको छ  यसैले गर्दा प्रतिपक्ष पनि अब कठोर प्रतिद्वन्द्वीका रूपमा उत्रन प्रयत्नशील भयो  यसले गर्दा अन्तरिम संविधान निर्दिष्ट प्रजातान्त्रिक प्रक्रियाहरू अवरुद्ध भए  तसर्थ राजतन्त्रको अन्त्य नभई प्रजातन्त्र सुदृढ र स्थिर गर्न सकिँंदैन भनी जनतामा सम्प्रेषित धारणा संविधानसभाको निर्वाचनपछि विकसित राजनीतिक प्रक्रियाले मिथ्या सावित गरेको छ  राजतन्त्रकै विकल्पमा स्थापित गणतन्त्रप्रति प्रजातन्त्रवादीगणतन्त्रवादीहरूबीच नै आम सहमति नहुनु शासकीय र व्यवस्थापकीय ढाँचामा समेत विवाद हुनुबाट विथोलिएको संविधान निर्माणकार्य वास्तवमा पुनरोत्थानवादीहरू वा सामन्तवादी चिन्तनको कारण नभई एकाधिकारवादीहरूको दुष्कर्म र नितान्त अवसरवादीहरूको कुटिल र निन्दनीय चलखेलको परिणति थियो  यस अन्योलको घडीमा शान्ति सुरक्षा सुव्यवस्था र आर्थिक विकासजस्ता लोककल्याणकारी कार्यबाट सरकार विमुख भएको छ  जनता प्रताडित नै छन्   
	 सालमा संसदको पुनःस्थापनापछि स्थापित प्रत्येक सरकारले शिक्षा स्वास्थ्य र सामाजिक सेवाजस्ता क्षेत्रमा बजेटको अत्यधिक वृद्धि गरेको छ  तर व्यवहारमा ती प्रत्येक क्षेत्रमा नकारात्मक प्रभाव परेको छ  प्रधानमन्त्री बाबुराम भट्टराई स्वयं शिक्षा क्षेत्र तहसनहस भएको स्वीकार्छन्  स्वास्थ्य क्षेत्र व्यापार भएको छ र सर्वसाधारणको पहुँचबाट टाढा हुँदैछ  अहिले हुँदाहुँदा वृद्धभत्ता वितरण र घरबारविहीनलाई बासको व्यवस्थामा समेत अनियमितताको साथै भ्रष्टाचार हुनथालेको छ  महिला सशक्तीकरणको निम्ति  मा जम्मा रु  करोड तर्जुमा गरिएकोमा आव  मा रु  अर्ब छुट्याइएको थियो  उक्त विनियोजित रकमको उपयोगले नेपाली नारीको जनजीवनमा कस्तो प्रभाव र परिवर्तनलाई सघायो त्यसको मूल्यांकन कतै देखिँदैन  बरु महिला हिंसा विरुद्धको अभियानको प्रचार भने बढ्दो छ  सायद यो जेन्डर सेन्सिटिभ बजेटको प्रभावकारिता नरहनुको प्रतिफल हो  त्यसैले बजेट नआए चुल्हो नबल्ने चिन्ताभन्दा संस्थागत भ्रष्टाचार गर्ने वैधानिक छुट नपाउने पिरलो त परेन  
	बजेटबारे सरकारको दाबी उद्यमी व्यवसायीको सरोकार र विपक्षमा रहेका राजनीतिक दलहरूको अनिवार्य सहमतिको तर्क एकातिर छ भने जनजीविकासित गाँसिएको बजेटको आर्थिकसामाजिक उपयोगिता भौतिक विकास र त्यसबाट जनजीवनमा पर्ने असर बारेको सोच अर्काेतिर छ  अधिकांश जनता आफ्नो जीविका तथा व्यक्तिगत प्रगतिका लागि पनि राज्य र सरकारमा आश्रति छन्  सरकारले सामाजिक र विकास कार्यमा गर्ने लगानीको प्रत्यक्ष लाभ र हानि त जनताकै पक्षमा रहन्छ  तर गत एक दशकभन्दा बढी समयदेखि प्रतिनिधिहीन रहेको स्थानीय निकायहरूको कारण सामाजिक सेवा तथा विकास लगानीमा रकम वृद्धि भए पनि त्यसको सकारात्मक लाभबाट भने अधिकांश जनता वञ्चित नै भएका छन्  त्यसैले स्थानीय विकासमा आफूले खर्चेको  मिलियन अमेरिकी डलरको प्रतिफल के रह्यो भनी नेपाल सरकारलाई सघाउने सहयोगी दाता राष्ट्रहरू अचेल खोजबिनमा छन्  भनाइको तात्पर्य विकास कागजी योजनामा मात्र सीमित रह्यो र लगानी अनुत्पादक भयो  
	संविधानसभा निर्वाचनपछिका विभिन्न गठबन्धन सरकारहरू अहिले विगतको  बीचको दोस्रो संसदीयकालको अवस्थामा झैं रहेको छ  सत्ताबाट लाभान्वित हुनु नै सरकारको एकमात्र उद्देश्य रहेको छ  विपक्षीले जनसभाबाट नै सरकार विरुद्ध आन्दोलनको घोषणा गरिसके पनि सहमति असहमति तथा अध्यादेशमार्फत लगभग  खर्ब  अर्बको राष्ट्रिय बजेट पारित गर्ने उपायमा एमाओवादीमधेसी मोर्चा गठबन्धन सरकार लागेको छ  आफ्नो स्वार्थलाई सर्वाेपरी ठान्ने एमाओवादी विपक्षीको आन्दोलनलाई सहमति विरुद्धको जनता परिवर्तन र संघीयता विपरीत भएको आरोप लगाउँछन् र प्रतिगामी भन्छन्  तर सहमतिका उनका आफ्नै सर्तलाई भने जनपक्षीय भन्छन्  
	एमाओवादी आफ्नो प्रतिकूल हुने कुनै पनि अवस्थामा जनताको अत्तो थाप्छ  जनता शब्दलाई नै आफ्नो प्रतीकका रूपमा अघि सार्छ  जनताप्रति जिम्मेवारीको अरण्यरोदन गर्छ  प्रतिपक्षको कुनै पनि कदमलाई जनइच्छा विरुद्धको संज्ञा दिई विपक्षीलाई सदैव रक्षात्मक अवस्थामा पुर्याउँछ  उसको नागरिक सर्वाेच्चताको रटान यही रणनीतिमै अडेको छ  तर स्मरणीय सन्दर्भ के हो भने जनता एमाओवादी नेतृत्व वर्गबाट जनयुद्धताका र अहिलेको अवस्थामा पनि जति प्रताडित र पीडित भएका छन् त्यति सम्भवतः पहिले भएका थिएनन्  जनयुद्धताकाको माओवादीका भौतिक कारवाही र सफायाका नृशंस कथाहरू मैले माथि वर्णन गरेको फोटोको अश्वेत बालिकाको मृत्यु पर्खिबसेको गिद्धको भन्दा कताकता हिंस्रक र अमानवीय थिए  जनयुद्धले गाउँघर र जिल्लामा त्रासदी र पीडाका दारुण प्रभावको यातनामयी स्मरणमात्र त्यहाँ बाँचेकाहरूको पोल्टोमा परेको छ  चाहे ती क्रान्तिका लागि उक्साइएका रोल्पा रुकुमका गरिब तथा असहाय जनता हुन् वा जग्गाजमिन अनि सम्पत्ति कब्जा गरेर सुकुम्वासी बनाइएकाहरू हुन् तथा भर्खरै मुक्त कमैयाहरू किन नहुन् अहिले थबाङका जनता माओवादी जनयुद्धलाई सम्भिरहेका छन्  युद्धको नाममा बलिदान गरे पनि उनीहरूको जीवनमा केही परिवर्तन नआएको दुःखेसो पोख्छन्  लहलहैमा जिमदारको जग्गा कब्जा गरेका मुक्त कमैयाहरू माओवादीकै कार्यकर्ता तथा स्थानीय नेताहरूबाट बेदखल हुनुपरेको पीडाबोधबाट आहत छन्  माओवादीका लागि लडेका दलित जनजाति र मधेसीहरू कतिपयले धोखा पायौं भन्छन्  यो हिजोको उत्साह उमंग र संघर्षको होइन आजको सन्दर्भ हो  र माओवादी र उसको जनताप्रतिको अनुरागको संक्षिप्त विज्ञप्ति हो  यसैले हुनसक्छ थबाङका जनताका लागि माओवाद अस्वीकृत भएको छ  प्रचण्ड पीडक भएका छन्  उनीहरूले प्रचण्डबाबुराम समूहको बहिष्कार गर्ने निधो गरेका छन्  त्यस्तै कमैयाहरूको भ्रम पनि टुटेको छ  उनीहरू आफ्नो मानवीय पीडा विसाउन चाहन्छन्  सम्झेर पनि बिर्सन चाहन्छन्  यो बिर्सन चाहने समूहमा बेपत्ता पारिएका तथा गैरन्यायिक हत्या गरिएका व्यक्तिहरूका पारिवारिक पीडा र सन्ताप पनि गाँसिएको छ  सत्यनिरुपण तथा मेलमिलाप आयोग साथै बेपत्ता खोजी आयोग गठन नहुँदा शान्ति प्रक्रिया अझै अवरुद्ध नै छ  यसैले विश्व मानव पीडा सूचाङ्कअनुसार नेपाल अति उच्च संवेदनशील परिस्थितिमा रहेको छ  हिंसात्मक द्वन्द्व अन्त्यपछि समयको यो लामो अन्तरालमा पनि शान्तिपूर्ण सहअस्तित्वको निम्ति कुनै पनि राजनीतिक दलले विधिवत पहल नगर्नुले मुलुक अझै द्वन्द्वोत्तर स्थितिमा पुगेको छैन  हिंसात्मक द्वन्द्वको प्रकृतिमात्र परिवर्तन भएको छ  द्वन्द्वको प्रमुख पात्र एमाओवादीको राजनीतिक उद्देश्यमा कुनै परिवर्तन आएको छैन  
	अहिले विकसित राजनीतिक सन्दर्भमा द्वन्द्व मुख्यतया बजेट बारेको विवादले विपक्षीको आन्दोलनको घोषणासम्म पुगेको छ  दलीय सहमतिको निम्ति पनि संघर्ष गर्नुपर्ने अवस्थालाई कदापि सुसंस्कृत भन्न सकिंँदैन  सत्तारुढ दल र सरकारको धर्म त द्वन्द्व निरुत्साहित गर्नु हो जसबाट मानवीय पीडा न्यून गर्न सकिन्छ  जनता नहेपियून्  
	 
	 
	 
	 
"
