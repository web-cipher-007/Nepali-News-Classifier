राष्ट्रिय सुरक्षाका सम्भावित जोखिमकेही समययता विभिन्न राजनीतिक दल वा उच्च पदासिन व्यक्ति तथा राज्य सञ्चालनकै जिम्मेवारी बहन गरिरहेका नेताहरूको कथनी र करतुतले गर्दा राष्ट्रिय सुरक्षाको संवेदनशीलतामा अतुलनीय आँच आएको छ  "
	केही समययता विभिन्न राजनीतिक दल वा उच्च पदासिन व्यक्ति तथा राज्य सञ्चालनकै जिम्मेवारी बहन गरिरहेका नेताहरूको कथनी र करतुतले गर्दा राष्ट्रिय सुरक्षाको संवेदनशीलतामा अतुलनीय आँच आएको छ  उनीहरूका निकृष्ट वक्तव्यबाजी र व्यक्तिगत निर्णयले गर्दा नेपालमा राष्ट्रिय सुरक्षाको चुनौती बाह्य कारणले भन्दा आन्तरिक राजनीतिक विवाद र असन्तुष्टिले बढी चुलिएको छ  अझ स्पष्ट भन्नुपर्दा नेताहरूको दम्भ र विद्वेषका साथै गठबन्धन सरकारभित्रकै लेनदेनको हरहिसाबमा आआफ्नो प्रभुत्व कायम गर्नकै लागि पनि प्रधानमन्त्रीदेखि मन्त्रिपरिषदका वरिष्ठ मन्त्रीहरू अनर्गल प्रचार र क्रियाकलापमा संलग्न हुँदा उनीहरूबाट अपेक्षित राष्ट्रिय हित अनुकूलको आचरण पालना नभएको पुष्टि हुन्छ  
	प्रधानमन्त्री भट्टराईको मर्ज र सवमर्ज हुने व्याख्याबाहेक लोकतान्त्रिक मधेसी मोर्चाको प्रतिनिधित्व गर्ने सरकारमा सम्मिलित विभिन्न दलका नेताहरूबाट मधेसी समस्याप्रति सरकारको उदासीनतालाई लिएर अनपेक्षित तवरबाट विखण्डनवादी वक्तव्य दिनुका साथै सामाजिक तनावलाई प्रोत्साहन दिन खोज्नु र तराईमा नागरिकताको मुद्दालाई सुल्झाउनुको सट्टा बल्झाउन खोज्नु संक्रमणकालीन अवस्थामा परिस्थितिको जटिलताबाट नेतृत्वको व्यक्तिगत स्वार्थ परिपूर्ति गर्ने चेष्टा नै ठहर्छ  परिणाम राष्ट्र सिंगो रहोस् भनी राष्ट्राध्यक्ष रामवरण यादवले बाध्यतावश सबैलाई सचेत रहन आह्वान गर्नुपर्ने अवस्थाभित्र लुकेको त्रासदी दक्षिण एसियाका अन्य मुलुकले भोगेको पीडालाई समेत प्रतिविम्बित गर्छ  
	नेताहरूको निहित स्वार्थ अति नै प्रबल हुन्छ  राष्ट्रिय स्वार्थभन्दा व्यक्तिगत स्वार्थलाई महत्ता दिएकै कारण राष्ट्र नै टुक्र्याउने कार्य त हिंसात्मक संघर्षद्वारा बंगलादेशको स्थापनाबाटै भएको छ  राजनीतिक स्वार्थवश युद्धको विभीषिकामा होमिएको अर्काे ज्वलन्त उदाहरण श्रीलंका भएको छ  भारतले स्वतन्त्रतासँगै उत्तरपूर्वी राज्यहरू र कास्मिरमा विखण्डतावादी संघर्षविरुद्ध संलग्न हुनुपरेको छ  यी सबैजसो आन्तरिक द्वन्द्वको सन्दर्भ भाषा संस्कृति धर्म र पहिचानको मर्मसित जोडिएको छ  यिनै कारण अपार धनजनको क्षति भयो  ती सबै हिंसात्मक संघर्षको प्रमुख कारण जातीयता नै रहेको छ  पाकिस्तान त टुक्रियो र बंगलादेशको उदय भयो  भलै श्रीलंकामा नरसंहारद्वारा अलगाववादी संघर्ष पराजित भयो  ती दुवै मुलुकमा आन्तरिक कारणबाट द्वन्द्व चर्किए पनि पूर्वी पाकिस्तानका बंगाली मुस्लिम तथा श्रीलंकाका तालिम विद्रोहीहरूलाई छिमेकी मुलुकको नैतिक तथा भौतिक समर्थन थियो  हाम्रो आफ्नै परिवेशमा ती दृष्टान्तहरूभन्दा भिन्न रहेको छैन  
	परिस्थितिवश नेपाल अहिले सामाजिक आर्थिक र राजनीतिक सन्दर्भमै अति कमजोर र क्षीण अवस्थामा रहेको छ  संक्रमणकाल लम्मिनु र यसको अनिश्चितताले गर्दा राज्यका सम्पूर्ण संरचना अव्यवस्थित हुनुका साथै प्रभावहीन भएका छन्  दसक लामो हिंसात्मक द्वन्द्वको पृष्ठभूमिमा सम्पन्न भएको  को जनआन्दोलनपछिको मधेसी विद्रोहको अन्त्यपछि सल्बलाएको हतियारधारी समूहहरू अझै निर्मूल भएका छैनन्  माओवादीले हिंसा त्यागेको घोषणासमेत अझै गरेको छैन  यसले गर्दा राज्यले संस्थागत रूपमा हतियारको प्रयोगको उपादेयतामा समेत एकलौटी सामथ्र्य गुमाएको छ  त्यसैगरी संविधानसभाको पहिलो बैठकले नेपाललाई संघीय लोकतान्त्रिक गणतन्त्रको रूपमा घोषणा गरे तापनि मुलुकको शासकीय स्वरूप र राज्य पुनर्संरचनामा अझै मक्तैक्य हुनसकेको छैन  फागुन  गते जनयुद्धको सत्रौं वाषिर्क दिवस मनाउँदै माओवादी अध्यक्ष तथा चमत्कारी नेता प्रचण्डले क्रान्तिको बाटो नछोडेको घोषणा गरे भने त्यस दलका महासचिव रामबहादुर थापाले सत्ताकब्जा गरेरै भए पनि साम्यवादी शासन व्यवस्था लागू गरिछाड्ने अठोट व्यक्त गरे  सत्तासीन माओवादीको कम्युनिष्ट शासन लागू गर्ने क्रान्तिकारी एजेन्डा रहेको यथार्थसित सत्ता सहभागी मधेसी मोर्चाका नेताहरू आफ्नो पहिचान र मानवअधिकारको सम्मानको निम्ति अलग्गिन चाहे कसैले रोक्न नसक्ने हिंसात्मक आन्दोलन गर्ने काठमाडौंसित सम्बन्ध टुट्न सक्ने जस्ता अशुभ संकेत दिनथालेका छन्  यी सार्वजनिक अभिव्यक्तिहरू सत्तासित संघर्षरत कुनै विद्रोही नेतृत्वबाट आएका होइनन्  सत्तासीन माओवादीमधेसी मोर्चाको केन्द्रीय नेतृत्वकै स्पष्ट विचार हुन्  
	विषयवस्तुको प्रस्तुतीकरणमा देखिएको तौरतरिका र भावभंगिमाले गर्दा विवादास्पद स्थितिमा फँस्न पुगी राजीनामा दिन बाध्य भएका रक्षामन्त्री शरतसिंह भण्डारीले उठाएको विषय र प्रकरण पूर्वसूचना तथा सञ्चारमन्त्री जयप्रकाश प्रसाद गुप्ताले पनि मधेसी मुद्दा अपेक्षित रहे काठमाडौंसँग सम्बन्ध टुट्न सक्छ भनी पुनः झकझक्याएका छन्  यस अभिव्यक्तिलाई पनि धम्कीस्वरूप नै परिभाषित गरियो  मन्त्री गुप्ताको आनीबानी र व्यहोरा बुझेका नेपाली कांग्रेस र एमालेका नेताहरूले उनको राजीनामाकै माग गरे तर गुप्ताको राजीनामाले मधेससित सम्बन्धित मूल मुद्दा टुंगिँदैन  मधेसको स्थिति सुधि्रँदैन  त्यसैगरी सरकारका भागिदार स्वास्थ्यमन्त्री राजेन्द्र महतोले गरेको काठमाडौंको नाकाबन्दीको धाकले भौगोलिक अवस्थितिले सिर्जित विवाद समाधान गर्दैन  मधेस नेपाल हो मधेसप्रति विभेद व्याप्त छ र यो तथ्य कसैबाट लुकेको छैन  तर मधेस उपेक्षित रहनुको कारण पहाडिया नेतृत्वको कुसंस्कार र शोषण प्रवृत्तिमा मात्र सीमित छैन  यसका लागि मधेसी र मधेसवादी नेतृत्व पनि समान रूपमा जिम्मेवार छन्  अहिले पनि संविधानसभा व्यवस्थापिकासंसद तथा मन्त्रिपरिषदका बैठकहरूमा मधेसी मुद्दालाई लिएर नीतिगत बहस हुन नसक्नु निर्णय नहुनु अनि कार्यान्वयन गर्ने कुनै अवसर नै नपाउनु मधेसी सभासद सांसद अनि हुलका हुल मन्त्रीहरूको असमर्थतामात्रै हो र   
	चारबुँदे सम्झौता अनुसारका विषयवस्तुमा पनि विस्तृत छलफल गरी सबैलाई चित्तबुझ्दो निर्णयमा पुग्ने थलो त व्यवस्थापिकासंसदको साथै मन्त्रिपरिषद नै हो  आफ्नै हालिमुहाली भएको मन्त्रिपरिषदबाट मधेसी जनजीवनमा कुनै सकारात्मक प्रभाव पुग्ने निर्णय गराउन नसकेर दोष अरूमाथि थुपार्न मिल्दैन  मन्त्रिपरिषदमा नीतिगत निर्णय किन हुँदैन  
	सरकारको नेतृत्वदायी ओहदा सम्हालेका व्यक्तिहरू संवैधानिक निकायहरूलाई नै आफ्नो शासकीय अधिकार विपरीत ठान्छन्  उदाहरणका लागि प्रधानमन्त्री र मन्त्रिपरिषदको सहमति र स्वीकृतिबिना नै गृहमन्त्री विजयकुमार गच्छदारले आफ्नै स्वविवेकले विशेष निर्णय गरी नागरिकतासम्बन्धी परिपत्र जारी गर्ने आदेश दिनुलाई लिन सकिन्छ  उक्त ठाडो आदेश संसदीय मर्यादा विपरीतमात्र नभई गैरसंवैधानिक र गैरकानुनी प्रयास हो  मुलुककै न्याय कानुन विधि विधानको संरक्षक गृहमन्त्रीको ओहदामा आसिन व्यक्तिबाट पदीय मर्यादाको दुरुपयोग गरी राज्यशक्तिको अपराधीकरण गर्नु अक्षम्य हुन्छ  तर यस कुकृत्यप्रति पनि प्रधानमन्त्री बाबुराम भट्टराई आँखा चिम्लन बाध्य भएका छन्  कारण उनी आफ्नो बलबुतामा नभई विजय गच्छदारद्वारा संयोजित मधेसी मोर्चाकै बुइँ चढेर प्रधानमन्त्री भएको र पदीय दायित्व निर्वाह गर्नुभन्दा पदमा आसिन रहनु नै उनको वस्तुगत परियोजना रहेको सबैले बुझेको छ  
	प्रायशः सबैजसो नेताले आफ्नो कुकृत्यलाई सच्याउँदा सधैंजसो पत्रकार र सञ्चारमाध्यमलाई दोष दिने संस्कृति र प्रचलन अपनाउँछन्  जस्तै हाम्रा अति विद्वान र विवेकी प्रधानमन्त्री भट्टराईले आफ्नै प्रेस सल्लाहकारको छनोटमा परी निम्त्याइएका पत्रकारहरूलाई मर्जसवमर्जको स्पष्ट भेदबारे बुझाएको  दिनपछि मात्र संशोधित व्याख्या सार्वजनिक गरे  उनको विद्वतापूर्ण अभिव्यक्तिलाई सायद अंग्रेजी नबुझ्ने  पत्रकारहरूले बंग्याए भनेर  त्योभन्दा पनि उदेकलाग्दो तथ्य त गृहमन्त्री गच्छदारले संसदको राज्यव्यवस्था समितिलाई अवगत गराएका छन्  उनको भनाइमा त्यो नागरिकतासम्बन्धी परिपत्र जारी गर्नुको कारण मधेसी मोर्चाको नेताहरूको दबाब थेग्न नसक्नु रहेको छ  उनी भन्छन् सर्वाेच्चले उक्त परिपत्र कार्यान्वयन हुनबाट रोक्छ भन्ने मलाई पहिले नै थाहा थियो  अब प्रश्न उठ्छ सर्वाेच्च अदालतले कस्तो निर्देशनआदेश दिन्छ भन्ने तथ्यको जानकारी हुँदाहुँदै र मन्त्रिपरिषदले समेत नीतिगत निर्णय गर्न अस्वीकार गरेको विषय गृहमन्त्रीले गैरकानुनी दबाब टार्न भनी पन्छाउन मिल्छ  नागरिकताजस्तो व्यक्तिको पहिचानको साथै राष्ट्रियताकै प्रतिनिधित्व गर्ने अति संवेदनशील विषयमा समेत अज्ञानतावश होइन जानीजानी खेलवाड गर्नुको जिम्मेवारी कसले लिने  गृहमन्त्री गच्छदारले सो परिपत्र गरेर आफ्नै मधेसी मोर्चाका सहकर्मीका साथै नागरिकता लिन इच्छुक मधेसी समुदायलाई धोका दिए  यदि उनी यो उद्देश्यमा सफल भइदिएको भए नेपाली नागरिकता सायद फुटपाथमा बिक्री हुन्थ्यो होला  
	हो कुनै पनि नेपालीलाई नागरिकता पाउनुपर्ने उसको नैसर्गिक हकबाट वञ्चित गर्नु असमावेशीमात्र नभई राज्यको जनताप्रतिको दायित्वहीनता नै ठहर्छ  ती बाहेक अन्य व्यक्तिप्रति राज्य र सरकार जवाफदेही हुन आवश्यक छैन र हुँदैन पनि  यस तथ्यबाट अवगत हुँदाहुँदै पनि गृहमन्त्री गच्छदारले नितान्त व्यैयक्तिक स्वार्थ अभिप्रेरित जुन परिपत्र गराएका थिए त्यसको एउटैमात्र उद्देश्य गैरनेपालीलाई नेपाली बनाउनु र आफ्नो भोटबैंक कायम राख्नु थियो  आत्मसम्मानका साथ बाँच्न चाहने र सहज जनजीविका चलाएर बसेका मधेसी नेपालीहरूलाई मधेसीको पीडा बोधबाट उठाउनु र उन्मुक्ति दिनु राज्यको अपरिहार्य कर्तव्य हो  राज्यले आफ्ना नागरिकहरूको जनजीविका सुरक्षाको प्रबन्धका साथै प्रतिनिधित्वको समान अवसर प्रदान गर्नु अनिवार्य हुन्छ  यी अवसरहरू जबर्जर्स्ती लागू गर्न खोजिने कार्ययोजना वा उत्तेजना फैलाउने अभिप्रायबाट प्रचारित वक्तव्यबाजीबाट हासिल गर्न भने सकिँदैन  
	नेपालको तराई भूभाग नेपालीहरूको निम्ति अन्न भण्डार अर्थतन्त्रको रक्तनलीमात्र नभई राष्ट्रिय सुरक्षा सन्दर्भमा पनि अति नै क्षीण अनि संवेदनशील अंग रहेको छ  मधेसी आन्दोलनले क्षेत्रीयतालाई उकास्दै एकात्मक राज्यव्यवस्थालाई संघीयतामा रूपान्तरण गर्न महत्त्वपूर्ण भूमिका खेल्नुका साथै तराई भूभागलाई राष्ट्रिय राजनीतिको साथै विदेशी चलखेलको थलो पनि बनाएको छ  यस परिप्रेक्ष्यमा मधेसको महत्ता नेपाली राष्ट्रियताको चुरो भएको छ  मधेस केन्द्रसितको साझेदारीमा बढी संलग्न रहन चाहन्छ जुन अपवाद होइन  राष्ट्रको संरचनात्मक अवयवमा मधेसी नागरिकको सहज सहभागिता चाहन्छ जुन अस्वाभाविक होइन  यसका निम्ति स्वस्थ प्रक्रियाको तर्जुमा गरिनुपर्छ  डर त्रास र धम्कीको होइन  शासित र शोषित समुदाय भनी आफ्नो पीडित छविलाई उजागर गरेर मधेसी नेतृत्वले आफ्नो दुनो सोझ्याउने अवस्था अब टिक्ने छैन  किनभने मधेसका जागरुक नागरिक सम्मानित जीवन अधिकारको प्रयोगको साथै कर्तव्यबोधबाट अभिप्रेरित छन् र उनीहरू पनि मुलुकको शासन पद्धतिमा समान सहभागिता चाहन्छन्  यही नै मधेस आन्दोलनको महत्त्वपूर्ण पक्ष हो  संघीयताको चुरो हो  
	यो पक्षलाई उपेक्षित गर्नु भनेको द्वन्द्व र अस्थिरतालाई प्रश्रय दिनु हुनेछ  मधेसी वासिन्दाको आक्रोश मुलुकको निम्ति अवश्य पनि हितकर हुने छैन  यसको प्रतिफल राष्ट्र र राष्ट्रियता कमजोर भई हिंसात्मक द्वन्द्वको पुनरावृत्ति हुनसक्छ  मधेसको भौगोलिक अवस्थिति र सन्निकटता त्यहाँका वासिन्दाका जातीय स्वरूप र संस्कार अनि परम्परागत सम्बन्ध खुला सिमानाले अझै प्रगाढता प्रदान गरेको छ  कथंकदाचित् मधेसमा हिंसात्मक द्वन्द्व चर्कियो भने त्यो अवस्थाको निराकरणकै निम्ति सेना प्रयोग गर्नसमेत नेपालले गम्भीरतापूर्वक सोच्नुपर्ने हुन्छ  यस परिस्थितिलाई मानवअधिकारवादीहरूबाट लगाइने आरोप र अपजसमा मात्र सीमित राख्न सकिँदैन  यसलाई मधेसी जातिमाथि पहाडिया शासक वर्ग र सेनाको दमन नरसंहार को रूपमा विश्लेषण र प्रचार गरियो भने जनजीवनलाई राज्य आतंकबाट बचाउने निहुँमै बाह्य हस्तक्षेप निम्त्याउनेछ  
	भाषा जाति र धर्मको नाममा दक्षिण एसियाली मानचित्रमा निकै फेरबदल भएको छ  सन्  पछि एक विशाल राष्ट्र तीनवटा राज्यमा विभाजित हुनपुग्यो  ती तीनै राज्यबीच कायम तनाव र द्वन्द्वले दक्षिण एसियाली राजनीतिका साथै सामरिक सम्बन्धसमेत प्रभावित भएको छ  त्यसैगरी एउटा सानो हिमाली अधिराज्य जातीय बहुमतको आधारमा अर्काे छिमेकी राज्यसित सहजै विलय भएको इतिहास ताजै छ  शीतयुद्धपछिको विश्व राजनीति नै जातीय द्वन्द्वबाट प्रभावित भएको हुँदा यो डढेलो सल्किने कुनै पनि सम्भावनालाई समझदारीपूर्वक निरुत्साहित गर्न हामी सचेत हुन अत्यावश्यक भएको छ  त्यसैले नेपालमा जातीयताको पहिचान समावेशी राज्यको पक्षमा उठेका स्वरहरू र आफ्नो हितको संरक्षणका लागि बन्दुक उठाउन पनि पछि नपर्ने खस क्षेत्री एकता समाजको हाँकलाई विधिवत् व्यवस्थापन गर्न राज्य तत्पर हुनुपरेको छ  यसका निम्ति गृह प्रशासनको सुदृढीकरण र सुरक्षा खर्चको अभिवृद्धिभन्दा सर्वसम्मतिमा आधारित उपलब्धिमूलक राष्ट्रिय नीति अवलम्बन गर्न खाँचो छ  किनभने हाम्रा सामाजिक समस्याहरू अब दमनको राजनीतिबाट पार लगाउन कुनै पनि राज्यव्यवस्थाले नचिताए पनि हुन्छ  यसैक्रममा ढिलोचाँडो जनताको वैधानिक मागहरू सरकारले सम्बोधन नगरी सुखै छैन  यही नै सामाजिक न्यायको अनुशरण पनि हुनेछ  
"
