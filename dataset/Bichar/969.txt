कसरी जोगाउने छोरीहरू नेपाली समाजमा महिलामाथि हुने चरम अत्याचार बेलाबखत चर्चमा आएर सेलाउने विषय हो  "
	नेपाली समाजमा महिलामाथि हुने चरम अत्याचार बेलाबखत चर्चमा आएर सेलाउने विषय हो  मानवीय संवेदनाले छुँदासम्म यसलाई गम्भीर ठान्ने र त्यसपछि क्रमशः यसलाई सामान्य मान्दै जाने चलन हामीकहाँ छ  त्यसमा पनि दाइँजो र उपहार संस्कृतिका कारण नेपालका कतिपय क्षेत्रमा छोरीलाई आगो लगाउनु तत्कालको आँसु झार्ने विषयबाहेक केही हुने गरेको छैन  
	बर्दिया गुलरियाकी शिवा हासमीको हत्या कसले किन गर्यो आधिकारिक जानकारी दिइएको छैन  जलाएको कुरूप अवस्थामा अन्तिम वाक्य बोल्दाबोल्दै उनले जीवन त्याग गरिन्  प्रहरीले अहिले पनि अनुसन्धान जारी रहेको बाहेक केही बताएको छैन   
	बारा प्रस्टोकामा ट्युसन पढ्न गएकी एउटी किशोरी विन्दु ठाकुरको शव भेटियो  त्यो पनि जलाइएकै अवस्थामा  पुस  गते बिहान एसएलसीको तयारी गर्न भनेर ट्युसन पढ्न निस्किएकी विन्दुलाई पनि किन मारिएको हो कारण सार्वजनिक भएको छैन  
	धेरै उदेकलाग्दा पक्षहरू छन्  नेपाल प्रहरी समाजसँग धेरै घुलमिल भएको प्रभावकारी सरकारी संयन्त्र मानिन्छ  घना बस्तीबीचमा एउटी छोरीको आगो लगाएर हत्या भएको हप्तौं हँुदा पनि हत्या कसले गरेको हो प्रहरीले यकिनका साथ भन्न सक्दैन  मुलुकमा भएका जटिल र ठूल्ठूलो महत्त्व राख्ने घटनाको अनुसन्धान गर्नसक्ने मानिएको प्रहरी प्रशासन शिवा हासमीको हत्यारा पत्ता लगाउन असफल छ  
	यतिमात्रै होइन ट्युसन पढ्न गएकी किशोरी जलाइएको अवस्थामा गाउँमा फेला परेको घटनाका दोषीसमेत समातिएका छैनन्  बारा पर्साको सीमाबाट हुने ठूल्ठूला तस्करी रोक्नमा नाम कमाएको प्रहरी गाउँमा मारिएकी एउटी युवतीको हत्यारा समाउन सकिरहेको छ्रैन  यसको निचोड के हो भने बारा र बर्दियामा भएका ज्यादतीको अनुसन्धानमा देखिएको सरकारी उदासीनता प्रहरी प्रशासनको सामान्य लापरबाहीमात्रै होइन  
	नेपालको प्रहरी प्रशासनभित्र लैंगिक रूपमा संवेदनशील अधिकारीहरूको खडेरी छ  एउटा घटना छ कुनै बेला दोलखाका प्रजिअले आमाका नामबाट आफ्नो नागरिकता बनाउन आउने महिलालाई तिम्रो बाबु को हो भनेर पटकपटक प्रश्न गरेका थिए  ती महिलाले मलाई यो प्रश्न नसोध्नुस् म आमाका नामबाट आफ्नो नागरिकता मागिरहेकी छु भनेपछि उनी रिसाएर तिमी आकाशबाट झरेकी हौ भनेर हप्काएका थिए  महिलाको भावनाविरुद्ध सजिलै मजाक उडाइएको घटना थियो त्यो   
	बोक्सीको आरोप लगाएर समाजमा मलमूत्र खुवाइएकी एक महिलाले हालै सार्वजनिक कार्यक्रममा आफूले प्रहरीबाट न्याय नपाएको आक्रोश पोखेकी थिइन्  उनलाई बोक्सीको आरोपमा कुटपिट गरियो मलमूत्र खुवाइयो समाजमा कोही बिरामी भए उनले जिम्मा लिनुपर्ने धम्की दिइयो  यो ज्यादतीविरुद्ध उनी प्रहरीसमक्ष गइन्  तर प्रहरीले यो गाउँघरको विवाद गाउँमै मिलाउनु भनेर फिर्ता पठाइदियो  यस्तो छ लैंगिक संवेदनशीलताका दृष्टिले हाम्रो प्रहरी  
	यस्तो उपेक्षा र व्यवहारले के स्पष्ट गर्छ भने नेपालको प्रहरी प्रशासनभित्र महिलाविरुद्धको ज्यादतीलाई कतिपय अवस्थामा अपराधै नठान्ने र ठानिहाले पनि सामान्य अपराध मान्ने मनोवृत्ति हावी छ  त्यसकारण बर्दिया र बारामा मारिएका दुई छोरीमाथिको जघन्य ज्यादतीबारे अहिले पनि प्रहरी प्रशासन पकेटमार खोज्ने शैलीमा परिचालन भएको बुझ्न कठिन छैन  यसको नतिजा पनि विगतका झैं हुनेछन् अर्थात् परिवार र समाजले न्याय पाउने छैन   
	रोजगारीका लागि साउदी अरब गएकी भोजपुरकी एक युवती मंसिर  गते काठमाडौं र्फकने क्रममा त्रिभुवन विमानस्थलका कर्मचारीबाट बलात्कृत भइन्  जहाजबाट उत्रनासाथ विमानस्थलका कर्मचारीले उनलाई केरकार गरे  उनको गल्ती भनेको अर्कैको पासपोर्टमा दिल्ली हुँदै कतार जानु थियो  यसपछि उनीमाथि मनलाग्दी गरियो  पैसा लुटे एउटा गेस्ट हाउसमा लगेर बलात्कार गरे  आज उनी बलात्कारीको भ्रूण बोकेर न्याय खोज्ने यात्रामा छिन्  पुस  गतेको मन्त्रिपरिषद् बैठकले उनलाई  लाख  हजार रुपैयाँ क्षतिपूर्ति दिने निर्णय त गरेको छ तर घटना अनुसन्धान गर्न विशेष जागरुकता देखाएको छैन  प्रचण्ड सुशील कोइराला वा झलनाथ खनालले झापड खाँदा छानबिन आयोग बनाउने पुरुषवादी चिन्तनले ग्रस्त सरकार शिवा हासमी र विन्दु ठाकुरलाई आगो लगाएर हत्या गर्दा अनि भोजपुरे युवतीको इज्जत लुटिँदा कुनै समिति बनाउनसमेत आवश्यक ठान्दैन   
	यो नेपालको समग्र कर्मचारी प्रशासनमाथि लागेको कालो दाग हो  प्रहरी र अध्यागमनका केही कर्मचारीले त्यस दिन एउटी अनपढ महिलामाथि जस्तो ज्यादती गरे त्यसले समग्र प्रहरी संगठन र नेपालका निजामती भनिने सरकारी कर्मचारीलाई लज्जित बनाएको हुनुपर्छ  वषौर्ंसम्म विदेशमा बसेर केही पैसा कमाएर नेपाल फर्किएकी एउटी चेलीलाई पैसा लुटेर बलात्कार गर्नुभन्दा गम्भीर अर्को अपराध के हुनसक्छ  तर दलदलमा विभाजित कर्मचारी संघसंगठन मौन बसेर लाज छोप्न खोजिरहेका छन्  बलात्कारको अभियोग लागेका प्रहरी पर्शुराम बस्नेत पक्राउ परे पनि नायब सुब्बा सोमनाथ खनाल फरार रहेको सरकारी भनाइ छ   
	भारतको नयाँदिल्लीमा भएको सामूहिक बलात्कार काण्डविरुद्ध दिल्लीवासीले हालै गरेको विद्रोह त्यसमा महिलापुरुष सबै प्रतिकारमा सडकमा निस्किए  टेलिभिजनमा एक जना पुरुष भन्दै थिए यो पशुवत व्यवहारलाई मृत्युदण्ड नदिने हो भने हिन्दुस्तानको सभ्यता सकियो  हामी हाम्रा छोरीहरू जोगाउन सडकमा आएका हौं  
	नेपालमा नागरिक समाज र अधिकारकर्मीहरूले जागरुकता देखाउन ढिला भइसक्यो  महिला मारिँदैछन् बलात्कृत हुँदैछन् तर हामी चुप छौं  प्रहरी प्रशासनका लागि यो नियमित ड्युटी को विषयबाहेक केही भइरहेको छैन  दलका युवा र महिला संघसंगठनहरू पेसाकर्मीहरूले बेलैमा यसको प्रतिवाद नगर्ने हो भने दिल्ली विद्रोहका एक सहभागीले भनेझैं हामीलाई पनि हाम्रा छोरीहरू जोगाउन मुस्किल पर्नेछ   
	 
	
"
