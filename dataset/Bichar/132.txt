दण्डहीनताले सबैलाई डस्छराजनीतिक परिवर्तनले समाजको सकारात्मक रूपान्तरणको प्रक्रियालाई सहज बनाउँछ र विकासको गतिमा तीव्रता प्रदान गर्छ  ठूलठूला राजनीतिक आन्दोलन तथा क्रान्ति पछाडि समाज संक्रमणकालमा प्रवेश गर्ने कुरा स्वाभाविकै हो  "
	राजनीतिक परिवर्तनले समाजको सकारात्मक रूपान्तरणको प्रक्रियालाई सहज बनाउँछ र विकासको गतिमा तीव्रता प्रदान गर्छ  ठूलठूला राजनीतिक आन्दोलन तथा क्रान्ति पछाडि समाज संक्रमणकालमा प्रवेश गर्ने कुरा स्वाभाविकै हो  राजनीतिक आन्दोलन वा क्रान्तिले विगतको राजनीतिक सामाजिक आर्थिक एवं मनोवैज्ञानिक कालखण्डलाई इतिहासमा परिणत गर्दै नयाँ राजनीतिक सामाजिक आर्थिक एवं मनोवैज्ञानिक संरचनाको निर्माण गर्छ  यदि नयाँ संरचनाको लागि भनेजस्तै पृष्ठभूमि तयार हुनसकेन भने संक्रमणकाल नकारात्मक हुनजान्छ  नकारात्मक संक्रमणकालले मानिसमा सिर्जनाप्रति अविश्वास जीवनप्रति निराशा व्यवहारमा अराजकता र सम्बन्धमा अविश्वासको निर्माण गर्छ   
	संक्रमणकाल भनेको पुरानो अवस्था समाप्त भइसकेको र नयाँ अवस्था निर्माण भइनसकेको बीचको समयको खाडल हो  यस समयमा समाजले विगतमा अवलम्बन गरेका राजनीतिक सामाजिक मूल्य मान्यताहरू भत्किएका हुन्छन्  तर नयाँ राजनीतिक एवं सामाजिक मूल्य र मान्यता बनिसकेका हुँदैनन्  संक्रमणको खाडल सिर्जना हुनासाथ परिवर्तनले खोजेका कानुन प्रशासनिक संयन्त्रहरू सामाजिकआर्थिक रूपान्तरणका नीति राजनीतिक व्यवस्थाका संरचनाहरू निर्माण हुनथाले भने संक्रमण सकारात्मक हुनजान्छ र यसले नागरिकमा उत्साह सिर्जना विश्वास र भरोसाका चरित्रहरूलाई प्रस्फुटित गर्छ   
	तर नेपाल नकारात्मक संक्रमणको घेराबन्दीमा पर्न गएको छ  कानुनशास्त्रीय दृष्टिकोणबाट हेर्ने हो भने नकारात्मक संक्रमणका पाँचवटा विशेषता भेटिन्छन्  नकारात्मक संक्रमणको एउटा विशेषता हो संगठित अपराधको उदय  संगठित अपराधले अकुत सम्पत्तिको आर्जनलाई लक्ष्य बनाएको हुन्छ  यसले राजनीतिलाई सिरानी बनाउँदै अगाडि बढ्छ  पार्टीका अनुशासनहीन युवा कार्यकर्ताहरू अपराधीहरूतर्फ आकषिर्त हुन्छन् र अपराधीहरू राजनीतिक पार्टीका कार्यकर्ताप्रति  अपराधीहरू ठूलठूला अपराध गर्दै धन कमाउँछन् र त्यो धनले युवाहरूलाई आकषिर्त गर्छन् अर्कातिर उशृंखल आफ्नो भविष्यप्रति सजग नरहेका पाखुराको प्रयोग मारपिट गर्न रुचाउने युवाहरू आफूले पढ्ने स्कुल कलेजमा काम गर्ने अड्डा वा उद्योग व्यवसायमा वा आफ्नो गाउँघर होटलमा चन्दाका नाममा रकम लुट्न थाल्छन्  यसबाट संगठित अपराध तीव्रगतिमा विकास हुन्छ  तर संगठित अपराधको यस्तो तीव्र विकासलाई थेग्न सक्ने क्षमता सुरक्षा निकायसँग हुँदैन  दुईवटा करण मुख्य हुन्छन्  राजनीतिक शक्ति राजनीतिक विवादमा आल्भिएका हुन्छन्  त्यसैले सुरक्षा व्यवस्था र निकायको क्षमता विकास र सुदृढीकरण उनीहरूको चासोको विषय बन्दैन  अर्कातिर उनीहरूभित्र अपराधीहरूको घुसपैठ भएको हुन्छ  परिणामस्वरुप कलेजमा चिट चोर्ने अराजक विद्यार्थीदेखि अधिकारका लागि अस्पताल बन्द गर्ने सडक बन्द गर्ने र सरकारी अड्डा बन्द गर्ने र अपहरण हत्या र लुटपाट गर्ने अपराधीसमेत न्यायको दायरा बाहिर रहन्छ  यसबाट चरम दण्डहीनताको अवस्था सिर्जना हुन्छ  कानुन न्याय प्रहरी प्रशासन अन्य सहयोगी सबै संयन्त्रहरूप्रति जनताको अविश्वासको सिर्जना हुनजान्छ  संगठित अपराधको यो चक्रव्यूह र त्यसप्रतिको चरम दण्डहीनताले समाजको अस्तित्वमा चुनौती पैदा हुन्छ  जुन नेताहरूले यस्तो अराजक तत्त्वको संरक्षण गरेका हुन्छन् संसारका अरु देशका अनुभवले देखाएको छ तिनै नेता यस्ता अपराधीका सिकार हुनबाट बाँचेका छैनन्   
	राज्यले जब वैधानिक ढंगबाट अपारधीहरूलाई सजायमुक्त गर्न थाल्छ तब फौजदारी न्यायको बल्लतल्ल अडेको घरको जग नै भत्किन जान्छ  राज्यले ज्यान मार्ने बलात्कार गर्ने डाँका गर्ने अपहरण गर्ने जस्ता अपराधमा संलग्न भएका मानिसलाई राजनीतिक मुद्दाको नाम दिएर मुद्दा फिर्ता लिने कार्य वास्तवमा दण्डहीनताको पराकाष्ठा हो  के राजनीतिक व्यक्ति भएपछि ज्यान मार्न पाइन्छ  जनक्रान्तिपछि समाजलाई समायोजन गरेर सबैलाई अगाडि लिएर जाने प्रयोजनका लागि विगतको राजनीतिलाई अपराधीकरण गर्न मिल्दैन  यो सबैले बुझेको कुरा हो  तर के राजनीतिक व्यक्तिका नाममा कुनै व्यक्तिलाई दण्डबाट फुकुवा गर्दा हिजो उसले मारेको मानिस व्युँतिन्छ  कम्तिमा पीडितलाई क्षतिपूर्ति र परिपूरणको अवसर प्रदान गरेर समाजको अग्रगतिलाई अवरोधरहित बनाउन उनीहरूको समर्थन प्राप्त गरेर एवं उनीहरूलाई यस्ता व्यक्तिबाट भोलि आउने जीवनको खतराबाट मुक्त गरेर मात्र दण्डबाट उन्मुक्ति दिन सकिने कुरा सोच्न सकिन्छ  अन्यथा राज्यले आमनागरिकको भलाइलाई बिर्सिएर अपराधीको हितमा सोच्न थाल्ने संस्कृतिको विकास गर्यो भने समाजको भविष्य स्वतः धरापमा पर्न जान्छ  अतः दण्डहीनता नकारात्मक संक्रमणको विकसित र प्रकट रूप हो  अहिले नेपाल यस अवस्थाबाट पीडित भइरहेको छ   
	जब दण्डउन्मुक्ति सहितको संगठित अपराधले राज्यलाई मानसिक रूपमा कमजोर बनाउँदै देशको अर्थतन्त्रसँग नाता जोड्छ तब नकारात्मक संक्रमणले त्यही रूप ग्रहण गर्छ जुन खोलामा आएको बाढी खतराको चिह्नको स्थानमा पुग्दा महसुस गरिएको हुन्छ  नेपालमा अपराधले अर्थव्यवस्थासँग नाता जोडिसकेको छ  जब दण्डहीनताले मौलाएको अपराधतन्त्रले आर्थिक व्यवस्थासँग नाता जोड्छ कहालिलाग्दो भ्रष्टाचारले प्रकट रूप प्रदर्शन गर्छ र यसबाट दण्डहीनता अब संस्कृतिको रूपमा स्थापित हुनजान्छ  के नेपाल यस अवस्थामा पुगेको छैन  के अपराधीहरू पैसाकै बलले पक्राउ पर्नबाट जोगिएका छैनन्  के मुद्दा फिर्तामा पैसाको खेलखाल छैन   
	तर जब जायज व्यवस्थालाई नै लथालिङ्ग पारिएको छ अपराधीलाई थुनामा राखिएर पनि खासै हुनेवाला त केही छैन  नेपालमा सर्वस्वसहित जन्मकैद भनेको  वर्ष हो  त्यो बीस वर्षको समयावधिभित्र विदा पर्दैनन्  अर्थात विदाहरू काटिन्छन्  परिणामस्वरुप जन्मकैदको हद  वर्ष हुनजान्छ  यसमा पनि  प्रतिशत कैद भुक्तानी गरेको मानिस माफी मिनाहको हकदार बन्छ  अर्थात् यदि कैदी गरिब छ भने जन्मकैदका नाममा पन्ध्र वर्ष जेल बस्छ  धनी छ भने बाह्रतेह्र वर्षमा छुट्छ  यस सजायले न सम्भावित अपराधीलाई अपराध गर्नबाट दुरुत्साहित गर्छ नत पीडितलाई न्याय प्राप्त गरेको अनुभूति नै दिन्छ  कुनै देशको न्याय व्यवस्थामा यी सबै चरित्र हुनु भनेको खोलाको बाढी गाउँ पस्नु हो  जब बाढी गाउँमा पस्छ त्यसले स्कुल मन्दिर नेता पुजारी महिसा केही भन्दैन  सबैलाई बगाउँछ   
	नेपालमा सामान्य कानुनले अपराधीकरण गरेको हत्या बलात्कार चेलीबेटी बेचबिखन अपहरण लुटपाटजस्ता अपराधका मुद्दा फिर्ता गर्ने एउटा गम्भीर रोग क्यान्सरमा परिणत हुँदैछ  यसले अपराधीलाई राजनीतिक पार्टीहरूप्रति आकषिर्त गर्छ  किनकि उसले गरेको अपराध उसको पार्टी सत्तामा पुगेपछि फिर्ता हुन्छ  के नेपालका राजनीतिक दलहरूले यस खतरनाक चुनौतीबाट डराउनु पर्दैन  त्यसैले पनि कानुन व्यवसायीहरू व्यवसायीहरू मानवअधिकारवादीहरू सरकारी वकिल तथा आम सर्वसाधारणले यसबारेमा गहिरो चिन्ता लिनु आवश्यक छ  आफ्ना पेसागत नैतिकताका धरातलहरूलाई बिर्सन सकिने अवस्था हुँदैन   
	दण्डहीनताको लडाइँ केवल अपराधको दुरुत्साहन र पीडितको अधिकारसँगको लडाइँसँग मात्र सीमित छैन  नेपालको राजनीतिलाई दूषित हुनबाट जोगाउने नागरिक कर्तव्यसँग पनि यो अभियान जोडिएको छ  लोकतन्त्रको समृद्धिका लागि दलहरूको भूमिका महत्त्वपूर्ण हुन्छ  यदि तिनै राजनीतिक दलहरू अपराधीहरूको घुसपैठका सिकार हुन्छन् र राजनीति अपराधीकरणको बाटोमा जान्छ भने हामीले लोकतन्त्रबाट प्राप्त गर्ने के कुरा नै बाँकी रहन्छ र  त्यसैले दण्डहीनता विरुद्धको लडाइँ राजनीतिलाई अपराधीकरणबाट जोगाई लोकतन्त्रको पक्षपोषण गर्ने अभियान र आन्दोलन पनि हो   
	अपराधीको विवेक हुँदैन भन्ने कुरा महात्मा गान्धीलाई गोली हान्ने मानिस ओलाफ पामेलाई गोली हान्ने मानिस मार्टिन लुथर किङ्गलाई गोली हान्ने मानिस जोनएफ केनेडीलाई गोली हान्ने मानिस लेनिनलाई गोली हान्ने मानिस मदन भण्डारीको हत्या गर्ने मानिसजस्ता सयौं अपराधीले देखाएका छन्  अपराधीले अपराधको सिकार कसलाई बनाएको छैन  पण्डितलाई पि्रष्टलाई मुल्लाहलाई वकिललाई पत्रकारलाई चिकित्सकलाई र बच्चाबच्चीलाई  गान्धीलाई गोली हान्ने उनकै छेउछाउ बस्थ्यो  मदन भण्डारीलाई भीरबाट खसाउने उनकै ड्राइभर थियो  लेनिनलाई गोली हान्ने पनि उनकै छेउछाउ थियो  सबै राजनीतिक पार्टीका नेताले बुझ्नुपर्छ तपाईका छेउमा बस्दैमा वा तपाईका पार्टीमा पस्दैमा कोही अपराधी साधु हुनसक्तैन  तपाईहरूले यसलाई हेक्का राख्न सक्नुभएको छैन  तपाईहरू मुद्दा फिर्ता गर्दा मिसिलका कागजहरू दिमागमा राखेर निर्णय गर्दै आउनुभएको छ  एकपटक त्यस मानिसले कसैको ज्यान मार्दै गर्दाको कसैको बलात्कार गर्दै गर्दाको कसैको अपहरण गरेर यातना दिँदाका अवस्थाको पनि अनुभूति गर्नुहोस्  तपाईहरू मुद्दा फिर्ता लिँदै हुनुहुन्न  वास्तवमा ज्यान मारिएका बलात्कार गरिएका लुटिएका अपहरण गरिएका मानिसका घाउमा नुनचुक छर्दै हुनुहुन्छ   
	राष्ट्रले पत्याएका कानुनविद्हरू तथा मानवअधिकारवादीलाई लगाएर कुनै मुद्दा राजनीतिक हो वा होइन वा राजनीतिक कारणले लागेको हो वा होइन भनेर जाँच्न त के कठिनाइ थियो र  यस्ता प्रश्नको उत्तर खोज्न धेरै मानिसहरू डराउँछन् अहिले  तर इतिहास बन्छन् यस्ता कुराहरू एकपटक अनि भविष्यमा आउने वर्तमानले कोट्याइकोट्याइ हेर्नेछ त्यस इतिहासलाई  राजनीतिक दलका नेताहरू तीन खालका हुँदारहेछन्  एक खालका गान्धीजस्ता हुँदारहेछन् र क्रान्ति सफल भएपछि आफू सत्ताभन्दा सत्तालाई चाहिने नैतिकबल र विचारको खेतीमा लाग्दारहेछन्  एक खालका नेल्सन मण्डेलाजस्ता हुँदारहेछन् जसको लागि जनता देश आफ्नो इज्जत र आफ्नो विगतको संघर्ष प्यारो हुँदोरहेछ  अर्का एकथरी सद्दाम हुसेन र कर्नेल गद्दाफीजस्ता हुँदारहेछन्  जो सत्तामा आएपछि हत्या लुट बलात्कार परिवारवाद भोगवाद सुखवाद अर्काप्रति पीडावादमा सरिक हुँदारहेछन्  उनीहरूका लागि आफ्नो नजिकको अपराधी मित्र र आफ्नो नजिक नरहेको इमानदार मानिस जनदुश्मन हुँदोरहेछ  यस वर्तमान संक्रमणपछि तपाईहरूलाई सबैले पूजा गर्ने वा इतिहासको कलंक बनाउने  यो तपाईहरूको रोजाइको कुरा हो  राष्ट्रले नेता जन्माइरहन्छ  राजतन्त्र फ्याँक्न सक्ने जनताले जुनसुकै तन्त्र फ्याँक्न सक्तछ  
	
"
