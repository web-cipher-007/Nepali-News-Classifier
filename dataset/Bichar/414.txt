एमालेको विवेक"जातीय विविधतायुक्त समाज वियरजस्तै हुन्छ जो चलाएपछि उम्लन्छ र पोखिन्छ ""
	जातीय विविधतायुक्त समाज वियरजस्तै हुन्छ जो चलाएपछि उम्लन्छ र पोखिन्छ  जातीय विद्वेषको दुष्परिणाम नआउन्जेलसम्म चुलिएको महत्वाकांक्षाको ज्वालामुखीमा उभिएका माओवादी नेताहरू लाभको राजनीति गरिरहनेछन्  जब दुर्भाग्य जनताको घरदैलोमा पुग्नेछ त्यतिबेला जवाफदेही हुनुको सट्टा माओवादीले अर्को बखेडा खडा गरेर बहसलाई अन्यत्र मोड्ने प्रयत्न गर्नेछ  नेपालको लोकतान्त्रिक अग्रगामी आन्दोलनमा सबै समुदायको ठूलो योगदान रहेको छ  तर जनजाति मधेसी मुस्लिम दलित समुदायको ठूला दलहरूमा यथोचित सहभागिता र नेतृत्व विकास हुनसकेको छैन  परिणामस्वरूप असन्तृष्टि स्वाभाविक रूपले अव्यवस्थित र अमर्यादित रूपले छताछुल्ल भइरहेको छ   
	नेकपा एमालेको निर्माणमा जनजाति मधेसी मुस्लिम र दलित समुदायको योगदान र त्यसको निरन्तरताको महत्व थाहा पाउन  साल भदौमा सम्पन्न तत्कालीन मालेको चौथो महाधिवेशनमा जीवराज आश्रतिद्वारा प्रस्तुत संगठनात्मक प्रस्तावसम्म पुग्नुपर्ने हुन्छ  आश्रतिले पुष्पलाल श्रेष्ठको भनाइ उद्धृत गर्दै उक्त प्रस्तावमा उल्लेख गर्नुभएको छ कमरेड पुष्पलालले बारम्बार भन्ने गर्नुहुन्थ्यो जबसम्म तराईका थारूहरू काठमाडौका ज्यापुहरू काठमाडौं वरिपरि काठका तामाङहरू तथा पूर्व र पश्चिमका राई लिम्बु मगर गुरूङका बीचमा पार्टीलाई पुर्याउन सकिंदैन तबसम्म पार्टीले क्रान्ति गर्नसक्ने छैन  त्यसो भएकाले पार्टीलाई किसानका बीचमा बास गराउनुपर्छ  कमरेड पुष्पलालको यो उक्तिको गहिरो अर्थ छ  बि्रटिस साम्राज्यवादले संसारभरि आफ्नो उपनिवेश फैलाउन र टिकाउन नेपालका यिनै जाति समुदायलाई प्रयोग गर्यो र अहिलेसम्म पनि गरिरहेको छ  नेपालका प्रतिक्रियावादीहरूले पनि जनताको आन्दोलनलाई दबाउन खास गरिकन यिनै जाति समुदायका व्यक्तिहरूलाई सेना र प्रहरीमा भर्ती गरेर तथा विविध तरिका अपनाएर आफ्नो निरंकुश शासनलाई लामो समयसम्म टिकाउनसके र आज पनि मुक्ति अभियानका विरूद्ध उनीहरूलाई हतियारका रूपमा प्रयोग गर्ने कोसिस वर्तमान सत्ताले गरिरहेको छ   
	संसारभरि वीरता आर्जन गरेको यो समुदायको बीचमा हाम्राे पार्टी कमजोर छ  यो समुदायको ठूलो हिस्सा अझै हाम्रो पक्ष्ामा आउनसकेको छैन र ती समुदायका बीचबाट आवश्यक मात्रामा कार्यकर्ता पंक्तिको विकास भएको छैन  त्यसैगरी माथिल्लो कमिटीको नेतृत्वमा पनि नगन्य खालको प्रतिनिधित्व भएको छ  ती जातिका विशेषताहरूको राम्राे अध्ययन गरी उनीहरूको बीचमा पार्टी कामलाई फैलाउन कार्यकर्ता तयार गर्न विशेष प्रशिक्षण दिएर नेतृत्व तहसम्म विकास गर्नका निम्ति पार्टी योजना बनाएर लाग्नुपर्छ  यसको विपरीत यान्त्रिक तरिकाले कार्यकर्ता तयार पार्न र नेतृत्व विकास गर्न सकिंदैन  
	बि्रटिस साम्राज्यवाद र निरंकुश राजतन्त्रपछि यो समुदायलाई उपयोग गर्न माओवादी कम्मर कसेर लागेको छ  यसर्थ यो समुदायको मनमा ठेस पार्नु भनेको एमालेले विनाशको बाटो खोज्नु हो  एमालेमा प्रखर हुँदै गएको असन्तृष्टिको स्वर आश्रतिका सुझबुझहरूलाई बेवास्ता गर्दाको परिणाम हो  नेतृत्व गर्नु भनेको कुर्सी ओगट्नु झगडा गर्नु वा एकताका नाममा तैं चुप मै चुप हुने मूर्ति अवतार धारण गर्नु होइन  जड र जुम्सो नेतृत्वले पार्टी एकतालाई जोगाउन सक्दैन  उत्पीडनमा परेको जाति समुदायले आफ्ना आवाज पार्टीले बुलन्द गर्न नसकेको अनुभूत गर्नु अगावै पार्टी एक निष्कर्षमा पुग्न सक्नुपथ्र्यो   
	मदन भण्डारीले भनेको यस प्रकारको व्यापक सोचबिना एमालेको अहिलेको संकट टार्न असम्भव छ हाम्राे पार्टी रूढीवादलाई काँध हालेर हिंड्ने पार्टी होइन र विज्ञानका बारेमा पनि अन्धविश्वास राखेर चल्ने पार्टी होइन  शास्त्र र सूत्रहरूको निम्ति जीवनको बलिदान दिने होइन जीवनको निम्ति सूत्र र शास्त्रहरूको रचना गर्ने पार्टी हो  गल्ती हुन्छ कि भनेर कामै नथाल्ने वा गल्ती नहोस् भनेर शास्त्रमा भनेजस्तो मात्र गर्ने र गल्ती भएपछि त्यसैको जिम्मा लगाएर आफू पन्छिने पार्टी होइन  काम गर्ने आँट गर्नुपर्छ रचनात्मक ढंगले काम गर्ने शैली अपनाउनुपर्छ र गल्ती भए सच्याउने तत्परता र साहस गर्नुपर्छ  हामीले जुन क्रान्तिकारी सिद्धान्त कार्यक्रम नीति र नाराहरू तय गरेका छौं तिनीहरू केवल गहना होइनन् हाम्रा कार्यसूत्रहरू हुन्   
	जनताको हित र कल्याण नै कम्युनिष्ट पार्टीको सर्वाेपरी लक्ष्य हो  समाजवादसाम्यवादमा जनताको सर्वोपरि हित हुने हुनाले नै उच्चतम लक्ष्य बनाएको हुन्छ  मधेसी जनजाति मुस्लिम तथा दलित सभासदहरूको सामूहिक माग र दबाबको सार पनि जनताको हित र कल्याण तथा जातीय सद्भाव र नयाँ नेपालका एजेन्डा नै हुन् नकि साम्प्रदायिकता र घृणाको विस्तार   
	उत्पीडनमा परेका जनसमुदायको मर्म र माओवादीको उपयोगितावादी कर्म एउटै होइन  माओवादी जातीय राज्यको पक्ष्ामा उभिए पनि उसको अभीष्ट समानता र समाजवाद नभई कुटिलता र उपयोगितावाद हो  जनताको हित र कल्याणका लागिभन्दा पनि जातीय क्ष्ाेत्रीय र साम्प्रदायिक विद्वेष फैलाएर त्यसको पक्ष्ा र विपक्षमा समाजलाई विभाजित पार्नु र यस चालबाट बेखबर रहेका अन्य दलहरू विखण्डित पार्नु र त्यही धमिलो वातावरणमा सत्ताकब्जा र अधिनायकवादको सपना साकार पार्ने माओवादी अध्यक्षको चलाखी हो  भेट गर्न आएको एउटा वार्ताटोलीलाई कुनै एक जातिको राज्य नहुने भनेर आश्वासन दिनु र अर्को वार्ताटोलीलाई पहिलो टोलीको पक्षमा लागेको जुलुसको विरूद्धमा प्रतिकार गर्न उकास्नु जस्ता विरोधाभाषपूर्ण अभिव्यक्तिले बांगो नियत छर्लङ्ग पारेको छ   
	यस्तो बेला ककसले आफूलाई माओवादीबाट पृथक प्रकृतिको देखाउनु आवश्यक छ भने एमालेले आफूलाई लचकदार र गतिशील बनाउन सक्नुपर्छ  किनकि एमालेले अख्तियार गर्दै आएको सिद्धान्त जनताको बहुदलीय जनवाद यस्तो सूत्र हो जसले क्रान्तिलाई सहयोग गर्ने र जनताको हित हुने कुनै पनि स्वतन्त्र र नयाँ नीतिकार्यनीति लिनुपर्दा निसंकोच र जनताको बीचमा खुला हृदयले जान सिकाउँछ  जातीय मनोविज्ञानमा खेलेर आन्दोलनका विरोधीहरू दलहरूमाथि कसरी बदला लिइरहेका छन् जातीय उत्पीडनको कुरा उठाउँदा सम्बन्धित जातिका शोषक सामन्तहरूले कसरी मौका पाएका छन् र वर्ग पक्षधरताको निष्ठा कहाँ हरायो  असन्तुष्ट पक्षले दुईपटक सोच्नुपर्छ  पार्टीको विखण्डन चुनावका बागी र अन्तरघातीप्रति नरम नीति लिएर नैतिकताको मेरूदण्ड भाँचिसकेको नेतृत्वले पनि अनुशासनको डन्डा होइन दिमाग ठन्डा पारेर स्वरूपको रूपमा जातीय पहिचान र राज्यको अन्तरवस्तु लोकतान्त्रिक बनाएर मुलुक र दलसमेतको आन्तरिक संकट टार्न सक्नुपर्छ  परिवर्तनलाई हेर्न र आत्मसात गर्न फूलको आँखा चाहिन्छ  उठेका सबै बहस र विचारहरूको सम्मान गर्दै जनसमुदायलाई आशंकाबाट मुक्त पार्न सक्दामात्र पैदा हुने संवेग र मनोविज्ञानहरूको सही व्यवस्थापन गर्न सकिनेछ  
	 
"
