समावेशी लोकतन्त्रको आधारमुलुकको उत्पादनशील र तुलनात्मक रूपमा सुगम क्षेत्रमा बसेर पनि राज्यको मूलधारमा भौतिक र विशेषगरी मानसिक रूपमा समावेश नगरिनुको विभेद मधेसी समुदायको मूल मुद्दा हो  "
	मुलुकको उत्पादनशील र तुलनात्मक रूपमा सुगम क्षेत्रमा बसेर पनि राज्यको मूलधारमा भौतिक र विशेषगरी मानसिक रूपमा समावेश नगरिनुको विभेद मधेसी समुदायको मूल मुद्दा हो  नेपाललाई सामान्यतः पहाडी राज्य र यदाकदा हिमाली राज्यको रूपमा पहिचान दिने गरिन्छ  नेपाल राज्यको मूल प्रतिनिधित्व पहाड र पहाडी संस्कृतिले मात्रै गर्छ भन्ने मानसिकता राज्य सम्पोषित गरिरह्यो  नेपाल अधिराज्यको भावनात्मक एकीकरणको नाममा शासक वर्गबाट जबर्जस्ती लादिएको एक धर्म एक भाषा एक संस्कृतिको बर्चस्वबाट मुक्तिको खोजी मधेसी समुदायको अहर्निस संघर्षको पृष्ठभूमि रहिआएको छ  सदियौंदेखि एकात्मक तथा केन्द्रीकृत राज्यद्वारा सिर्जित आर्थिक राजनीतिक असमानता र क्षेत्रीय पछौटेपनलाई समाप्त पार्न असहमतिहरू प्रकट हुँदै रहे  मधेसले आर्थिक पूर्वाधार साधनस्रोत र शक्तिको पुनःवितरणको चाहना राखेको हो  न्याय तथा समानतामा आधारित काठमाडौसँगको सम्बन्ध निर्धारण गर्न चाहेको हो  मूलतः मधेसी संघर्षको पृष्ठभूमि एकाङ्गी सांस्कृतिक विम्बहरूको विनिर्माणका लागि गरिएको प्रयत्न हो   
	धनी ठाउँ गरिब अर्थतन्त्रका रूपमा मधेसले परिचय पायो  देश हाम्रो हो तर राज्य हाम्रो होइन भन्ने मनोविज्ञानले लामो समयसम्म मधेसी समुदायलाई डस्दै गयो  बहुसांस्कृतिक राष्ट्र असमावेशी राज्यको नियति नेपालले भोग्दै रह्यो  बहुसांस्कृतिक समाजका कारण विविधतापूर्ण सांस्कृतिक विशेषताहरूले नेपाल सम्पन्न छ  तर कतिपय जाति र समुदायका आधारमा रहेको विभेद र विभाजनले राज्यले उपलब्ध गराएका अवसरहरूको प्राप्तिमा ठूलो अन्तर र असन्तुलन देखाउँछ  आजको खुल्ला परिवेशमा विगतका यिनै रिक्ततालाई कसरी पुर्ने नेपालीको मनलाई कसरी सिउने अहिलेको कार्यभार हो  लोकतन्त्रलाई बलियो बनाउन र राष्ट्रिय एकतालाई अखण्ड राखिराख्न राज्य यथास्थितिमा बढ्न सक्दैन   
	जनआन्दोलन  र त्यसको पूरकका रूपमा भएको मधेसी विद्रोह लगायतका आन्दोलनहरूले लोकतन्त्रको बाटो खोलिदिएको मात्रै हो  लोकतन्त्रको लामो बाटो हिँड्न बाँकी नै छ  लोकतन्त्रको एउटा आकर्षक परिभाषा हो यो सहमति खोज्ने सबैभन्दा प्रभावकारी राजनीतिक व्यवस्था हो  लोकतन्त्र भनेको एउटा राजनीतिक क्रान्तिले मात्रै हठात् स्थापित गरिदिने पद्धति पनि होइन  निरन्तरको अभ्यास सम्पर्क र विकासले लोकतन्त्रलाई स्थापित गराइरहन्छ  निरन्तरको आपनै अभ्यासबाट उत्पन्न संस्कारले मात्र लोकतान्त्रिक प्रणालीको सञ्चालन हुनसक्ने भएकाले यस अवधिमा धेरै प्रकारका अलमल र अन्यौलको अवस्था रहेको छ   मा प्रारम्भ भएको नेपालको आधुनिकीकरण र लोकतान्त्रीकरणका प्रयत्नहरू अघि बढ्ने रोकिने र पछि र्फकने द्वन्द्वमा अलमलिँदै आए पनि संविधानसभाको निर्वाचनसँगै नयाँ संकल्पका साथ नयाँ प्रयत्नहरू प्रारम्भ भएका थिए  तर संविधानसभाको रित्तो अवसानसँगै यो यात्रामा अर्धविराम लागेको छ   
	मधेसी विद्रोहसँंग जोडिएर थेगोकै रूपमा प्रायः भन्ने गरिन्छ यो त पाँच पका लागि भएको थियो  त्यो भनेको पहिचान प्रतिनिधित्व पहुँच प्राकृतिक स्रोतमाथिको स्वामित्व र प्रान्तीयता हो  निश्चित रूपमा मधेसी विद्रोहले यी कुराको माग गरेको थियो  जनताको सार्वभौमिकतालाई व्यवहारमा उतारेर राष्ट्रराज्यको रूपमा नेपाललाई सबल तुल्याउने उद्देश्य प्राप्तिका लागि मधेसले संघीयता मागेको थियो  मधेसको सन्दर्भमा राज्य पुनःसंरचनाको सवाल भनेको भूगोलको बाँडफाँडमात्र होइन  आर्थिक पूर्वाधार साधनस्रोत र शक्तिको पुनःवितरण हो  न्याय तथा समानतामा आधारित नयाँ सामाजिक सम्बन्धको निर्माण तथा एकाङ्गी सांस्कृतिक विम्बहरूको विनिर्माण थियो  मधेसीले राज्यसँग आफ्नो स्वामित्व सम्बन्ध र अधिकारको नयाँ आधार एवं परिभाषा खोजेका थिए  राज्य संरचनामा आफ्नो ऐतिहासिक एवं परम्परागत थातथलो सहितको पहिचान सम्बन्ध र त्यसको मान्यता खोजेका थिए   
	दिन बित्दै जाँदा मधेसी विद्रोहको अन्तरवस्तु विस्तारै नेपथ्यमा पर्दै गएको छ  काठमाडौ केन्दि्रत शक्तिको वितरण गर्न नचाहने परम्परागत सत्ताका स्थापित शक्तिहरू विस्तारै तङ्गि्रँदैछन्  देशभित्र रहेका समान वर्गीय एवं जातीय चरित्रहरू आआफ्नो स्वार्थ रक्षार्थ एकाकार हुँदैछन्  प्रायः राजनीतिक शक्तिहरू सत्ताका लागि सीमाबद्ध रहेका देखिन थालेका छन्  यस विषम परिस्थितिमा मधेसी विद्रोहबारे वैज्ञानिक एवं इमानदार छलफल गर्नु आवश्यक भएको छ  मधेसी विद्रोहले उठान गरेका मुद्दाहरूलाई लोकतान्त्रिक आँखीझ्यालबाट चियाएर त्यसको विहंगम स्वरुपलाई परिभाषित गर्नुपर्ने भएको छ  मधेसी विद्रोहले आमूल रूपान्तरणका लागि शान्तिपूर्ण ढंगले जुन मुद्दाहरूको उठान गरेको छ त्यसलाई केस्राकेस्रा केलाउनु आवश्यक छ  बिर्सन नहुने ऐतिहासिक पक्ष के हो भने   र  को परिवर्तनले केवल व्यवस्था परिवर्तन खोजेको थियो  तर माघे विद्रोहले राज्य पुनःसंरचना गर्न खोजेको हो  मुलुकका विभिन्न भूगोलमा स्वयं काठमाडौ स्थापित गर्न खोजेको हो  राज्यभन्दा बलियो नागरिक सत्तालाई बनाउन खोजिएको हो   
	मधेसी विद्रोहले सामेली स्वरुपको खोजी गरेको थियो  मिडियालाई एकाङ्गी जातीय दृष्टिकोणले हेरेर हुँदैन समाचार कक्षको समावेशीकरण र पत्रकारिताको अन्तरवस्तु एकआपसमा कसरी जोडिएको छ त्यो पक्षलाई विद्रोहताका छताछुल्ल बनाइदिएको थियो   
	त्यस्तै मधेसी विद्रोहले मधेसको नेतृत्व त्यहींकाले गर्नुपर्छ भन्ने पाठ सिकाएको छ  मधेसको सवाललाई चर्को रूपमा उठाउने तर मधेसी नेतृत्वमाथि लगाम लगाइराख्ने एउटा सीमाभन्दा माथि उक्लिन नदिने जहिले पनि उसको क्षमता र वफादारीताप्रति आशंका गरिराख्ने प्रवृत्ति उपल्ला नेतृत्वमा रहिरहेसम्म कुनै पनि दलले मधेसमा आफ्नो प्रभाव बढाउन सक्दैन  मधेसी विद्रोहले इतिहासको पुनःलेखन गर्न पनि उत्प्रेरित गरेको छ  पाठ्यपुस्तकहरूमा अहिले पनि एकाङ्गी रूपमा सामग्रीहरू थुपारिएको छ  मधेसको स्वाभिमान स्वतन्त्रता र माटोसँगको परम्परागत अभिन्नतालाई संयोजित गरेर न पाठ्यक्रमहरू निर्माण गरिएको छ नत स्वयं स्वतन्त्र लेखकहरूद्वारा यस क्षेत्रमा काम भएको छ  आन्दोलनले नेपालको इतिहास समाजशास्त्र र मानवशास्त्रमाथि पुनःविचार गर्न र फरक धारबाट लेखन गर्न आवश्यक देखाइसकेको छ   
	त्यस्तै मधेसी विद्रोहले नेपालको सुरक्षा व्यवस्था र सीमा प्रबन्धबारे नयाँ ढङ्गले सोच्न र मिमांशा गर्न सिकाएको छ  अबको नेपालको सुरक्षातन्त्र कुनै जाति विशेषसँग जोडिएर नभई सबैको स्वामित्व भएको सामेली स्वरुपको हुन्छ  मधेसी विद्रोहले नागरिक मैत्री सुरक्षा संयन्त्रको निर्माण तथा नेपालको आन्तरिक एवं बाह्य सुरक्षाका सवालमा सन्तुलित परिपक्व एवं वैज्ञानिक दृष्टिकोण ल्याउन आग्रहसमेत गरेको छ   
	संविधानसभा आफै पनि मधेसीका लागि आवश्यक थियो विशेषगरी राज्यको रूपान्तरण र पुनःसंरचनाको अक्षुण्ण माध्यम लोकतन्त्रलाई वैधानिक स्वरुप दिन  त्यसैले संविधानसभामा जाने प्रक्रियामा नै मधेसीको सहभागिता सुनिश्चित गर्ने र संविधानसभाबाट आउने संविधानमा मधेसी अधिकारको संरक्षण गर्ने विषय अहम् थियो र छ  मधेसबाट संविधानसभाका लागि गरिएको सही प्रतिनिधित्व प्रणालीको माग स्वाभाविकमात्र होइन अधिकारका दृष्टिले समेत अपरिहार्य थियो  संविधानसभाभित्र मधेसीहरूको उल्लेख्य सहभागिता हुँदाहुँदै पनि मधेस र मधेसीलाई आश्वस्त पार्न सकिएन र अहिले संविधानसभा नहुँदा मधेसी समुदाय आफूलाई रित्तो अनुभव गर्दैछन्   
	अहिले सरकारका विभिन्न निकायमा समूहगत प्रवेश नगराइकन राज्यलाई समानुपातिकसमावेशी बनाउन सकिँदैन भन्ने मधेसी सोच छ  सकारात्मक विभेदले सम्पूर्ण अवसर र फाइदासम्म बञ्चित समुदायको पहुँच पुर्याउन मद्दत गरेर परम्परादेखि चलिआएका विसंगति र अनुचित विभेद हटाउने कोसिस गर्छ   
	संघीयता र समावेशीकरण तथा आर्थिक रूपमा अभावरहित समाज हाम्रो आवश्यकता हो  त्यो समाजको परिकल्पनामा राज्यको पुनःसंरचनाको स्थुल पक्ष संघीयता हो भने सूक्ष्म र महत्वपूर्ण पक्ष समावेशीकरण हो  यी दुइटा समायोजनबाट समानतामूलक समृद्ध र विकसित समाजको परिकल्पना मधेसी लक्ष्य हो   
	यतिखेरको सवाल भनेको संघीय लोकतान्त्रिक गणतन्त्रमात्रै होइन  समग्र राज्य संरचना र शासन पद्धतिमा सबै समुदायका नेपालीको पहिचानको मान्यता प्रतिनिधित्व र सहभागिता हो  मधेसी विद्रोहले केवल आफ्नैलागि मागेको थिएन  मधेसीहरूले माग गरेका र स्थापित गरेका मान्यताहरूको उपभोग र उपयोग सम्पूर्ण नेपालीले गर्न सक्नेछन्  तसर्थ राज्यको लोकतान्त्रिक पुनःसंरचना र रूपान्तरणका लागि राजनीतिक दलहरू बढी प्रतिबद्ध र विश्वसनीय भएर आउनु आवश्यक छ  अबको नेपाल राज्यको आन्तरिक संरचना र शक्ति वितरण यथास्थितिमा रहन सक्दैन  लोकतन्त्रलाई सुदृढ गर्ने हो भने विभिन्न समुदाय र राज्यका विभिन्न निकायबीच साझेदारी गर्नुपर्छ   
	 
	
"
