बाटो छुटि्टने बेलाजेठ  नजिकिँदै गर्दा मेरो मन हाँसु कि रोउँ भएको छ  "
	जेठ  नजिकिँदै गर्दा मेरो मन हाँसु कि रोउँ भएको छ  कुनै पनि संविधानमा लेखिएका अक्षरले मात्र  औं शताब्दीको वैश्य युगका कठोर यथार्थ कदापि बदल्न सक्दैनन् भन्ने मान्यतामा लगातार विश्वास राख्ने मानिस भएकाले वर्तमान परिपेक्षलाई अलिकति निरपेक्षभाव राखेर हेर्ने स्वाधिकार मलाई पाठकहरूले दिनु नै हुनेछ भन्ने आशा छ वैश्य युगका चार वेद विषयमा  वैशाख कान्तिपुर दैनिकमा प्रकाशित स्तम्भ हेर्नुस्  आजको दिनसम्म आइपुग्दा विस्तारैविस्तारै धेरैले बुझ्न थालेका छन् संविधान निर्माण प्रक्रिया भनेको रूख रोप्ने काम हो नकि रेडिमेट फर्निचर आयात गरेर कोठामा सजाउने काम  
	धन्य रहेछन् गणेशराज शर्माजी जसले हामीलाई वर्षौंअघि यो सामान्य सत्यको बोध गराए  होइन भने नजाने कति वर्षसम्म आफू पनि युरोपियन युनियनका कुनै तुरे तुरान भोले कोरान वा यूएनडीपीका कुनै घइ साब को चक्करमा परेर एकबारको यो जुनिमा मोक्ष प्राप्त गरिसकिन्थ्यो होला  आज पछाडि फर्केर हेर्दा बडा सन्तोष हुन्छ संविधानको नाममा हवाईजहाजमा पृथ्वीको दुई चार फन्को लगाउनुको साटो गणेशराजीको गल्लीमा समय बिताइयो  हवाईयात्राको बासी व्यञ्जनको साटो पालुबारीको ताजा आलु र च्युराको स्वाद लिएर खाइयो  एक यस्तो स्वाद जो आजन्म जिब्रोबाट हराउने छैन   
	संविधान निर्माण प्रक्रिया आजको दिनसम्म आइपुग्दा न तुरे तुरानहरू दृश्यमा छन् न हाम्रा सभासदहरूलाई संविधान र संघीयता पढाउन आएका भोले कोरानहरू मैदानमा छन्  तर तिनीहरूले नेपालमा खाएर र ख्वाएर गएको जंक फुडका बट्टा र सिसिहरू यत्रतत्र छरिएका छन्  सायद आज घइ साब पनि कुनै अफ्रिकी देशमा संविधान र संघीयताबारे त्यस देशका बुद्धिजीवीहरू लाई कक्षा लिँदै होलान  माओवादी शिविरमा  लडाका भएको प्रमाणित गर्ने इयान मार्टिन नजाने कहाँ छन्  उनकी सिष्या कैरेन लङग्रीनचाहिँ लाइबेरियातिर पुगेकी छन् रे  हे परमात्मा  तुरे तुरान भोले कोरान र घइ साबका उपदेशहरूबाट ती अभागी देशका बुद्धिजीवी र सोझा जनतालाई बचाउ   
	अफ्रिकी महादेशका केही देश पुगेर मैले प्रत्यक्ष अनुभव गरेँ कसरी गरिब देशका जनताका सामान्य आपसी मतभेदमाथि ठूला देशहरूले सहयोगका नाममा सोझा जनता मनमा असीमित आकांक्षाको मट्टीतेल खन्याउँदै स्थितिलाई जातीय द्वन्द्वको स्थितिसम्म पुर्याउन अप्रत्यक्ष भूमिका खेल्दारहेछन्  यो काम उनीहरूले जानेर वा नजानेर खराब नियत राखेर वा नराखेर जसरी पनि गरेको हुन सक्छन्  अनि त्यसपछि कसरी साहब र मैडमहरू गरिब देशहरूमा शान्ति उद्योग चलाएर वषौर्ं मोजले बिताउँदा रहेछन् भन्ने पनि देखियो  
	संसारमा युद्ध एक उद्योग भएझैं शान्ति स्थापना र द्वन्द्व वयवस्थापन पनि कतिपयका लागि राम्रो धन्दा पनि हुन सक्दोरहेछ  कतिपय अवस्थाहरूमा गरिब देशहरूमा चेतना बढाउन सहयोग गरेको नाममा गरिएका कतिपय कृत्यहरूले उत्तेजना बढाउने काममात्र गर्दारहेछन्  विगत वर्षहरूमा नेपालमा पनि सानो अवधिमा पूरा गर्नै नसकिने माग र भावनालाई भड्काएर एक यस्तो समाजको सिर्जना गर्न गराउन खोजिएको छ जो समाज कर्तव्यबिनाको अधिकार योग्यताबिनाको आकांक्षा र उत्पादनबिनाको वितरण जस्ता हावादारी कुराहरूबाट क्षणभरमा उत्तेजित हुन्छ  तर वैश्य युगका कठोर यथार्थहरू उत्पादन उपभोक्ता र वितरण हरूसँग ठक्कर खाएर अर्को क्षणभरमै निराश हुन पुग्छ  अनि हामीचाहिँ सतही र क्षणिक विश्लेषण गरेर कहिले यो पार्टीलाई कहिले त्यो पार्टीलाई कहिले यो सरकारलाई कहिले त्यो सरकारलाई कहिले यो परिस्थितिलाई अनि कहिले त्यो परिस्थितिलाई कहिले यो संविधानलाई अनि कहिले त्यो संविधानलाई दोषी देखाएर दिन कटाउने बहानामात्र खोज्छौं   
	हाम्रा विद्वान् र मूर्ख दुवैथरी तत्त्वहरूले बडा गहिरो तवरले बुझ्नुपर्ने जीवनको क ख र ग के हो भने जनताको दैनिक जीवनका समस्याको समाधान उत्पादन नगरी सम्भव छैन  कित उत्पादन गर्नु पर्यो होइन भने आफ्नो भविष्यको त्यान्द्रो कुनै बलौटे वा हरियो मरुभूमिमा खोज्ने वर्तमान चलनप्रति गुनासो गर्न छाड्नु पर्यो  यो दुई लाइनको सत्य जुन दिनसम्म हामी गहिरो तवरबाट बुझ्दैनौं त्यो बेलासम्म संसारको बाँकी ज्ञान भण्डार हाम्रो निम्ति अर्थहीन बकबास हुनेछ  यो आधारभूत वास्तविकताको धरातलमा उभिएरमात्र अब म संविधान निर्माणको विषयमा बुँदागत रूपले प्रवेश गर्न चाहन्छु   
	 संविधान निर्माणका विषयमा प्रमुख जटिलता देखिएको विषय हो प्रदेशहरूको संख्या र भूगोल  संविधान भनेको रूखझैं विस्तारै विकसित हुँदै जाने विषय हो वा एकपटक लेखिएपछि मेटिनै नसक्ने शिलालेख हो भन्ने विषयमा स्पष्ट हुन जरुरी छ  यदि संविधान भनेको एकपटक लेखेपछि सुधार गर्नै नसकिने शिलालेख होइन भने कतिपय कुराहरू हामीले हतारमा आजै गर्नुभन्दा भविष्यका निम्ति छाडी दिन उपयुक्त हुन्छ  भारतको संविधानमा संघीयता भन्ने शब्द नै छैन तर पनि त्यहाँ मज्जासँग छ दसकदेखि संघीयता जीवन्त रूपले लागू छ  हामीलाई कागजमा मात्र लागू हुने तर जीवनमा लागू नै नहुने संघीयता त चाहिएको होइन होला नि  कि कसो  यसका निम्ति मिल्न सकिने कुरा जतिमा आज मिलौं र बाँकी कुरा भविष्यका निम्ति छाडिदिँदा उपयुक्त हुने थियो कि   
	 संघीयताको आधार पहिचान र सामथ्र्य हुने कुरामा एक प्रकारको सहमति दलहरूबीच भइसकेको अवस्था छ  पहिचानको प्रश्न महत्त्वपूर्ण हो  त्यसलाई कुनै हालतमा नजरअन्दाज गर्न सकिन्न  कसैले जातीय आधारमा पहिचान खोज्छ वा जातीय आधारमा प्रदेशको नाम राख्ने माग गर्छ भने त्यसमा गल्ती केही छैन  लिम्बूहरूले लिम्बूवान प्रदेशको माग गर्नु वा शेर्पाहरूले शेर्पा प्रदेशको नामाकरणका निम्ति आवाज उठाउने कामलाई बाँकी सबैले स्वाभाविक रूपमा नै सम्मान गर्न सक्नु पर्दछ  कसैले जातीय पहिचान खोज्नु र जातिवादी राजनीति गर्नु नितान्त भिन्न कुरा हुन्  जातीय पहिचानको खोजी स्वाभाभिक विषय हुन सक्छ आदरणीय विषय हुन सक्छ तर त्यसभित्र नश्लवादी विचारको छायासमेत पर्नु हुँदैन  जातीय पहिचानका निम्ति आवाज उठाउने हरेक नागरिकको दायित्व हो कि उसले यो आवाज उठाउँदा त्यसमा नश्लवाद वा अरू जातिप्रति दुर्भावनाको वा साम्प्रदायिकताको छायासमेत पर्न दिनु हुँदैन   
	तथ्यांकहरूले देखाएका छन् नेपाल अल्पसंख्यकहरूको देश हो  यहाँ यति धेरै जातजाति छन् तर कुनै पनि एक जातिको संख्या  प्रतिशत पनि पुग्दैन  यो चीन होइन जहाँ हान नामक एकै जातिको संख्याले चीनको कुल जनसंख्याको लगभग  प्रतिशत प्रतिनिधित्व गर्न सक्दछ  यस्तो तथ्यगत अवस्थामा एकल जातीय राज्यको नामाकरणप्रति केहीलाई आपत्ति पनि लाग्न सक्छ  तर मेरो विचारमा कुनै जातीय पहिचानको आधारबाट प्रदेशको नामाकरण गर्दैमा आकाश खसी हाल्ने होइन  भारतमा कतिपय राज्यमा जातीय आधारबाट राज्यको नामाकरण भएर चलेकै छन्  होइन अरू कसैलाई त्यसमा ज्यादै अप्ठ्यारो लाग्छ प्रदेशको नामाकरण जातीय भौगोलिकसांस्कृतिक नामको मिश्रणको आधारबाट पनि गर्न सकिन्छ  उदाहरणका लागि शेर्पा प्रदेशमात्र नभनेर शेर्पा सगरमाथा प्रदेश भन्न सकिन्छ  म दुई दिनअघि नेपाल आदिवासी जनजाति महासंघका पूर्वअध्यक्ष तथा सभासद पासाङ शेर्पासँग कुरा गर्दै थिएँ उहाँ भन्दै हुनुहुन्थ्यो ठीक छ यदि कसैलाई एकल जातीय नाममा अप्ठ्यारो छ भने त्यसमा केही भौगोलिक सांस्कृतिक कुराहरू जोडेर पनि त मिलाउन सकिन्छ नि  म पासाङजीलाई भन्न चाहन्छु किन नसकिने पासाङजी मज्जाले सकिन्छ  यस विषयमा खुला मन राखेर सहमतिमा पुग्न सकिन्छ  महान बौद्ध गुरुहरूले भनेका छन् मानिसले मन ठूलो गरे त्यसभित्र आकाश पनि अटाउन सक्छ  मानिसले मन सानो गरे त्यहाँभित्र सियो पनि छिर्न सक्दैन   
	म सम्झन्छु कलेज जीवनका दिनहरू जब काठमाडौंमा नेवार समुदायले आफ्नो नयाँ वर्ष मनाउन खोज्दा तत्कालीन पञ्चायत प्रशासनले र्याली निकाल्नसमेत अनेक रोक लगाउँथ्यो  हामीलाई बताइन्थ्यो जाति विशेषको र्यालीले राष्ट्रिय एकता र अखण्डतामा आँच ल्याउँछ रे  हामीलाई पनि सुरुमा त हो न हो जस्तो लाग्थ्यो  तर समय बित्दै जाँदा सत्य स्वयं आफैं उद्घाटित भएर आयो  अपूर्व ऐतिहासिक सम्पदा बोकेको नेवारी संस्कृति बलियो भएर कोही कमजोर नहुने रहेछ  बरु देशकै संस्कृति पो मजबुत हुँदोरहेछ  आफ्नो निजी सम्पत्ति दान गरेर काठमाडौंका सामान्यजनलाई ऋण मुक्त गराउने महान शंखधर शाख्वाको सम्मान गरेर कोही सानो नहुने रहेछ बरु सारा नेपालको मानवता स्वयं सम्मानित हुने रहेछ  आजको दिनमा त मलाई कहिले नेवा जातिको नयाँ वर्ष आउला र म पनि नेवा मित्रहरूले डाक्ने भोजमा सरिक भएर न्हुँ दया भिन्तुना भन्दै रमाउला भन्ने प्रतीक्षा रहन्छ  म पुराना कलेजका दिनहरू सम्झन्छु त्यसबेलाका झूटा सरकारी प्रचार सम्झन्छु र सत्यको स्वयं उद्घाटित भएर आउने शक्ति देखेर छक्क पर्छु  आजभोलि म मेरा नेवा साथीहरूका मोर्डन सन्तानलाई सगर्व शंखधर शाख्वाको महानताका विषयमा बताउने गर्छु र नेवा संस्कृति नबिर्सने सल्लाहसमेत दिन्छु   
	हिजोमात्रै नेपाली कांग्रेसले छायामा पारेका बुद्धिजीवी नेता चक्र बाँस्तोला भन्दै थिए नेपालको भौगोलिक सांस्कृतिक र जातीय विविधता हाम्रो देशको ठूलो सम्पत्ति हो  तर नेपालको यो विविधता राष्ट्रिय एकताको परिधिभित्र मात्र फल्न फूल्न सक्दछ  
	नेपालको आन्तरिक राजनीतिमा विदेशी शक्तिको भूमिकाका विषयमा चक्र दाइले दिएको एक ज्यादै गहिरो जवाफ यस्तो थियो नेपालमा हामी पञ्चायतविरुद्ध लड्ने बेलामा संसारमा अमेरिका र रुसबीच शीतयुद्धको युग थियो  भारत असंलग्न राष्ट्रको भूमिकामा थियो चीन एक्लै आइसोलिटेड युगमा थियो  प्रजातन्त्रसम्बन्धी सबै मान्यताहरू मूलतः पाश्चात्य मान्यताहरूबाट प्रभावित थिए  आज स्थिति त्यो रहेन  शीतयुद्धको अन्त्य भएको छ  पाश्चात्य देशको शक्ति कमजोर हुँदै गएको अवस्था एकातिर छ भने हाम्रा दुई छिमेकीको शक्ति दिनदिनै बढ्दै छ   
	हुन त हामीले सुनेका छौं कि संसार अब भूमण्डलीकरणको युगमा प्रवेश गरेको छ  तर अधिकांश नेपालीका निम्ति ग्लोबलाइजेसन को अवधारणा कनसेप्ट मनमा मात्र छ जीवनमा छैन  त्यसको तुलनामा नेपालका निम्ति भारत र चीन कनसेप्ट मात्र होइनन् यथार्थ हुन्  यी दुई राष्ट्रहरूसित हामी कसरी प्रस्तुत हुन्छौं वा यी दुई देश हामीसित कसरी प्रस्तुत हुन्छन्  त्यसमा पनि भविष्यका कतिपय कुरा निर्भर हुनेछन्  आजभोलिको संसार उद्योग धन्दा र उपभोक्तावादी संसार हो  जसोजसो गरेर भारत र चीन आर्थिक प्रगति गर्दै छन् त्यसबाट हाम्रा निम्ति अवसरहरू कति नजिक आइसके भन्ने बुझ्नु पर्दछ  हाम्रा राष्ट्रिय प्राथमिकताहरू निर्धारण गरेर अगाडि जाने हो भने नेपाल अहिले ऐतिहासिक अवसरहरूको संघारमा उभिएको छ  तर यही प्रकारको जोड जाडको राजनीति र कूटनीति कायमै रहने हो भने हाम्रा बाँकी दिन पनि त्यसरी नै बित्ने छन् जसरी पुराना दिन बिते  सम्भवतः पहिलाभन्दा निकै कष्टपूर्ण  यति भनेर चक्र दाइ विस्तारै मुस्कुराए   
	उनको मुस्कानभित्र मैले एउटा सिंगो इतिहासको भोगाइ देखेँ   
	उठदाउठ्दै चक्र दाइले भने यो देशमा हामीले पटकपटक रिती भत्कायौ  पुरानो रिती भत्काउने तुलनामा नया थिती बसाल्ने काम दसौ गुना मुस्किल हुँदोरहेछ  नयाँ संविधान बनाउने भनेको नयाँ थिति प्रस्थान विन्दु हो  संविधान आफैंले केही गर्दैन गर्नुपर्ने मान्छेले नै हो  तर नयाँ थितिको सुरुवात अवश्य गर्नेछ  तर त्यो पनि खोइ  चालामाला ठीक छैन  
	चक्र बाँस्तोलासँग म पूरा सहमत छु चालामाला ठीक छैन  म यतिमात्र थप्न चाहन्छु अबको समय भनेको तनाव दबाब र आशाको चरमोत्कर्षको समय हो  हामीले नेता ठानेका मानिसहरू जनताका लिडर हुन् वा भीडको पछि लाग्ने लेड हुन्  आपनो ढोकामा गंगा आए गंगादास जमुना आए जमुनादास बन्ने भडुवा जोकर हुन् वा मातृभूमिको एक मुठी माटो हातमा लिएर निर्णय गर्ने साहसी राजनेता हुन्  यो प्रश्नको उत्तर शीर्ष नेताहरूको एकतामा निर्भर गर्नेछ  समय धेरै बाँकी रहेन  
	 
	 
	 
	 
	 
	 
	 
	 
	
"
