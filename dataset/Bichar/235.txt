मिश्रित प्रणाली चल्न सक्दैनजेठ  गते संविधान घोषणा गर्नका लागि अब दुईचार दिनमा विवादित विषय टुंग्याई सक्नुपर्छ  "
	जेठ  गते संविधान घोषणा गर्नका लागि अब दुईचार दिनमा विवादित विषय टुंग्याई सक्नुपर्छ  समयको दबाब हामी सबैमाथि परेको छ  दलभित्र आमजनता राष्ट्रिय र अन्तर्राष्ट्रिय दबाब छ  यो दबाबको घेरामा समग्र संविधानसभा र त्यसलाई नेतृत्व गर्ने राजनीतिक दलका शीर्ष नेतृत्व रहेको छ  
	संविधान निर्माणको अन्तिम चरणमा आइपुग्दा राज्यको शासकीय स्वरुप र राज्य पुनर्संरचना महत्वपूर्ण अलि बढी मतान्तर भएको र गम्भीरतासाथ निर्णय लिनुपर्ने विषयका रूपमा देखिएका छन्  शासकीय स्वरुप या संघीयतामात्रै टुंगोमा पुगेर हुँदैन  संघीय ढाँचा कस्तो हुन्छ भन्ने कुरासंग पनि जोडिन्छ  त्यसैले यी दुवै विषय एकसाथ टुंग्याइनुपर्छ  शासकीय स्वरुप भन्नाले केन्द्रीय शासन प्रणालीमात्रै नभएर प्रदेश र स्थानीय सरकारको ढाँचासमेत यससंँग जोडिएको छ  निर्वाचन प्रणाली पनि शासकीय ढाँचासंग अन्योन्याश्रति छ  अहिले यसलाई अलगअलग हेर्न खोज्दा टुंगोमा पुग्न कठिन भइरहेको छ  त्यसैले यसलाई समग्रतामा हेर्नुपर्ने र सहमति गर्नुपर्ने हुन्छ  
	निर्वाचिन प्रणाली मिश्रति बनाउनेमा सहमति गरिसकेपछि संसदको स्वरुप केही बेग्लै खालको हुन्छ  यस्तो निर्वाचन प्रणाली अपनाएको अवस्थामा कुनै पनि दलको बहुमत आउने परिस्थिति प्रायः हुँदैन  त्यस्तो अवस्थामा सरकारको स्थायित्व र प्रभावकारिताका लागि संसदबाट सरकार बन्ने कुरा धेरै कठिन हुनसक्छ  बनिहाले पनि सरकार स्थायित्व र प्रभावकारिताको दृष्टिले त्यति भरपर्दो हुँदैन  माओवादीले प्रत्यक्ष राष्ट्रपतिको अडानलाई प्रस्तुत गरिरहेको र कांग्रेसले संसदीय प्रणालीलाई नछाडेकै कारण शासकीय स्वरुपमा सहमति हुनसकेको छैन  यी दुई दलबीच सहमति भएमा अन्य दलहरू समर्थन जनाउने अवस्थामा उभिएका छन्  अहिले हामीले खोज्ने समाधान भनेको यी दुइटा अडानबाट बाहिर निस्कने र यिनले राखेका आकांक्षाहरूलाई सम्बोधन गर्ने नै हो  शासकीय प्रणालीका बारेमा विगतका अनुभवहरूले जन्माएका आवश्यकतालाई सम्बोधन गर्नुपर्छ  विगतमा सरकार अस्थिर भयो  बनाउन पनि कठिन र बनाएपछि टिकाउन पनि कठिन अवस्था बन्न पुग्यो  संसदभित्र बहुमत हुँदाहुँदै पनि संसदको आयु पूर्ण कार्यकाल टिकाउन नसकिएको कठिन अनुभवहरू हामीसंग छन्  अहिले यी कुराहरूलाई सम्बोधन गर्नुपर्छ  अहिले हामीले नयाँ संविधान नबनाएको हुन्थ्यो भने यी कुराहरूलाई सामान्य परिमार्जन र संशोधन गरे हुन्थ्यो  तर संधिवानसभाद्वारा संविधान बनाउने बृहत राष्ट्रिय परियोजना अन्तर्गत हामी लागिरहेको सन्दर्भमा परिमार्जनले मात्रै हुँदैन  यी विषयलाई गम्भीरतापूर्वक छलफल गर्नुपर्छ भनेर संविधानसभाको निर्वाचन अघिदेखि नै शासकीय स्वरुपमा नयाँ ढंगले छलफल हुँदै आएको हो  तर अहिलेसम्म आइपुग्दा पनि एकातिर माओवादी र अर्कोतिर कांग्रेसको अडानकै कारण अड्किएको छ  
	अब लामो प्राज्ञिक या शास्त्रीय छलफल गरेर बस्ने अवस्था हामीसंँग छैन  त्यो छलफलबाट उपाय निकाल्ने मात्रै हो  सकेसम्म समझदारीबाट टुंग्याउनुपर्छ  समझदारी हुन नसकेमा लेनदेनबाट टुंग्याउनुपर्छ  त्यसरी पनि नभएमा चुनावबाट टुंग्याउनुको विकल्प छैन  यस परिस्थितिमा माओवादीको राष्ट्र र सरकार प्रमुखसमेत हुने प्रत्यक्ष निर्वाचित राष्ट्रपतीय प्रणाली हुनुपर्ने अडान छ  कांग्रेस सरकार प्रमुख र राष्ट्रप्रमुख अलगअलग हुनुपर्छ भन्ने अडानमा छ  सरकार प्रमुखले सबै प्रकारका काम गर्नुपर्ने हुन्छ  त्यसैले गर्दा सरकार प्रमुखका कामकारवाहीलाई लिएर विवाद पनि उत्पन्न हुन्छन्  विवादका बीचमा पनि काम गर्नुपर्ने परिस्थितिको पद सरकार प्रमुखको हुन्छ  राष्ट्रप्रमुख भनेको राजनीतिक या दलीय विवादभन्दा माथि उठेको राष्ट्रिय प्रतीकको रूपमा रहोस् भन्ने अपेक्षा हुन्छ  ज्यादै अप्ठ्यारो परेको अवस्थामा मात्रै उसले सीमित भूमिका निर्वाह गर्नुपर्छ भन्ने धारणा  
	छ  यी दुवै कुरालाई हेर्दा माओवादी र कांग्रेसको धारणालाई मिलाउने उपाय भनेकै सरकार प्रमुखका रूपमा प्रधानमन्त्रीको प्रत्यक्ष निर्वाचन र राष्ट्र प्रमुखका रूपमा राष्ट्रपतिको अप्रत्यक्ष निर्वाचन प्रणाली नै हो  यसले दुवैको आकांक्षा र आवश्यकतालाई समेत सम्बोधन गर्छ र यो सहमतिका लागि बीचको उपाय हो  
	साथै सहमतिका लागि भनी मिश्रित प्रणाली पनि छलफलमा ल्याइएको छ  सहमतिमा पुग्नका लागि यो पनि एउटा उपाय हुनसक्छ  दुई विपरीत ध्रुवमा बसेका दलहरूको आकांक्षालाई सैद्धान्तिक रूपमा यसले पनि सम्बोधन गर्छ  तर यो शासन प्रणाली आगामी दिनमा चल्न सक्छ कि सक्दैन भन्ने कुरा रहन्छ  विगतका हाम्रा अनुभवले यस्तो प्रणाली चल्न नसक्ने देखिन्छ  दुई पदाधिकारबीच अधिकार बाँड्दा सामान्य गरेर निर्भीग्नतापूर्वक काम सम्पन्न गर्न कठिन पर्ने देखिन्छ  हिजो राजा हुँदा राजा र प्रधानमन्त्रीका बीच पटकपटक द्वन्द्व उत्पन्न भयो  राजालाई विदाइ गरिसकेपछि पनि त्यस्तो अवस्था सृजना भयो  अहिलेको अन्तरिम संविधानले राष्ट्रपतिलाई शुद्ध आलंकारिक हैसियत प्रदान गरेको छ  तर राष्ट्रप्रमुख र प्रधानमन्त्री बीचको वादविवाद हामीले व्यहोरिसक्यौं  आगामी दिनमा अधिकार बाँडेर या अधिकार साझा बनाएर राख्ने प्रणालीले काम गर्न सक्छ कि सक्दैन भन्ने विषयमा विचार गर्नुपर्ने हुन्छ  अहिले समझदारी गर्न सजिलो भए पनि भोलि यो प्रणालीमा काम गर्न कठिन हुन्छ भन्ने कुरा टड्कारो भोगिसकेका छौं  त्यसैले मिश्रति प्रणाली भविष्यमा अघि बढ्न सक्दैन र यसैमा सहमति गरेमा एउटा कार्यकाल नबिताउँदै संशोधन गर्नुपर्ने बाटोमा पुग्नुपर्छ  
	कांग्रेस पनि पुरानै ढाँचाको संसदीय प्रणालीले काम गर्दैन यसलाई सुधार गर्नुपर्छ भन्नेमा पुगेको छ  सुधार गर्दा अविश्वासको प्रस्ताव मन लागेको बेलामा हाल्न नपाउने व्यवस्था गर्ने संसद विघटनको प्रावधानलाई पनि प्रधानमन्त्रीको चाहना हुनासाथ गर्न नपाउनेगरी नियन्त्रण र सन्तुलनको व्यवस्था गर्ने अविश्वासको प्रस्ताव राख्दा पहिला नै प्रधानमन्त्रीको विकल्प दिनुपर्ने मन्त्रीहरू बाहिरबाट पनि बनाउन सकिने कुरा ल्याएको छ  संसदीय दलको नेताभन्दा बाहिरको प्रधानमन्त्री बनाउने मन्त्री पनि संसदभन्दा बाहिरबाट ल्याउने हो भने प्रधानमन्त्री पनि बाहिरबाट निर्वाचित गर्दा के फरक पर्छ  अर्को कुरा संसदीय प्रणालीको अभ्यासका क्रममा प्रधानमन्त्री निर्वाचनभन्दा अघि नै घोषणा गर्ने सुरुवातसमेत भइसकेको छ  बेलायत र भारतमा भइरहेको छ  नेपालमै पनि मनमोहन अधिकारी र कृष्णप्रसाद भट्टराईका पालामा गरियो  जनतामा पनि प्रधामन्त्रीको अनुहार भोट हाल्नु अघि नै देख्न पाए हुन्थ्यो भन्ने मनोविज्ञान छ  यो व्यावहारिक रूपले समेत प्रयोग हुन थालिसकेको छ  त्यसैले संसदीय प्रणालीमा सुधार गर्न तयार छौं भनिरहेको प्रसङ्ग र परिवर्तन गर्न लागिसकेका पक्षहरूलाई हेर्दा परम्परागत संसदीय प्रणाली चलिराखेको छैन चल्न सक्दैन भन्ने कुरा हाम्रो व्यावहारिक अभ्यासले पनि देखिसकेको छ  प्रत्यक्ष निर्वाचित प्रधानमन्त्रीय प्रणाली निरंकुश हुन्छ र समावेशी हुँदैन भनेर यसको विपक्षमा केही तर्कहरू उठाउने गरिएको छ  निरंकुशता भनेको प्रत्यक्ष निर्वाचन भएकाले मात्रै हुँदैन  निरंकुश अरु ढंगले पनि हुँदारहेछन्  पाकिस्तानमा प्रत्यक्ष निर्वाचित भएको कुनै राष्ट्रपति या प्रधानमन्त्री थिएन तर त्यहाँ निरंकुश चलेको छ  सामान्य संसदीय प्रणालीबाट गएकाहरूले नै निरंकुशता बनाएका हुन्  बंगलादेशमा पनि त्यस्तै भयो  निरंकुशता आउनुपर्यो भने निर्वाचित संसदीय प्रणाली भएको ठाउँमा पनि आउँदो रहेछ  अर्को कुरा नेपालमै पनि निर्वाचित भएको बेलामा निरंकुशता आएको होइन  यी सबै कुरा संसदीय प्रणाली चल्दाचल्दै पनि निरंकुशता चल्न सक्दोरहेछ  निरंकुशता भनेको परिस्थितिले जन्माउने अवस्था हो  फेरि संसद समावेशी हुन्छ  प्रधानमन्त्री एक्लै समावेशी हुने कुरा होइन  उसले बनाउने भनेको मन्त्रीमण्डलका समावेशिता हो  यसमा प्रत्यक्ष निर्वाचित भएको प्रधानमन्त्रीले अझ राम्रोसंँग समावेशी गर्न सक्छ  बाहिरबाटै मन्त्री बनाउन छुट दिइने भएपछि उसले योग्यता र समावेशी हेरेर गर्न सक्छ  राष्ट्रपति निर्वाचित हुँदा एक नम्वरको पदमा समावेशी नहुने अवस्था आउला तर प्रधानमन्त्री प्रत्यक्ष निर्वाचित हुने व्यवस्थामा राष्ट्रपतिमा पनि समावेशी गर्न सकिन्छ  उदाहरणका लागि अमेरिका र भारतकै छन्   
	कानुनविदहरूको एउटा मनोविज्ञान संसारमा नभएको कुरा यहाँ कसरी हुन्छ भन्ने रहेको छ  हाम्रो नेतृत्वले कानुनविदहरूको परामर्शबाट पनि प्रत्यक्ष निर्वाचित प्रधामन्त्रीभन्दा त राष्ट्रपतीय नै ठीक हुन्छ भन्ने धारणा बनाउने गर्नुभएको छ  राजनीतिक अग्रसरता लिएर नयाँ बाटो खोज्नेतर्फ नेतृत्व लाग्नुपर्ने हो तर त्यस्तो देखिंदैन  संसारमा नयांँ प्रणालीहरूको विकास अन्त कहीं नभएको अवस्थामा नै हुने हो  अमेरिका राष्ट्रपतीय प्रणालीमा जाँदा संसारमा कहाँ थियो  सबै ठाउँमा राजैराजा थिए  हामी  औं शताव्दीमा संविधानसभाबाट संविधान बनाउँदैछौं भने अन्यन्त्र प्रयोग भएका आधारमा नयाँ प्रणालीको विकास गर्न किन नसक्ने  संसदीय प्रणालीका विशेषाधिकारमाथि नियन्त्रण र नयाँ ढंगले बदल्न तयार हुने तर प्रणालीहरूमा आइरहेका कठिनाइ र विकृतिलाई हेरेर नयाँ ढंगको सोचाइ अघि बढाउन अप्ठ्यारो हुनु भनेको राजनीतिक अग्रसरता लिने कुरामा आँट नगर्नु हो  
	माओवादीले जित्छ कि भन्ने मनोवैज्ञानिकका कारण प्रत्यक्ष निर्वाचनमा जान कांग्रेस डराएको हो भने त्यो गलत हो  प्रत्यक्ष निर्वाचित भएको प्रधानमन्त्रीले पचास प्रतिशतभन्दा बढी मत ल्याउनुपर्छ  अहिलेको अवस्थामा पहिलो चरणमै कुनै पनि एक दलको पचास प्रतिशत मत ल्याउने अवस्था देखिंदैन  कांग्रेसले  सालमा दुई तिहाइ सिट जित्दा पनि  प्रतिशतमात्र लोकपि्रय मत ल्याएको थियो   सालमा  र  सालमा  प्रतिशत ल्यायो  माओवादीले संविधानसभा निर्वाचनमा यत्रो ठूलो विजय हासिल गर्दा पनि  प्रतिशतभन्दा बढी मत ल्याएको छैन  यसले कुनै पनि अवस्थामा एउटैले  प्रतिशतभन्दा बढी मत ल्याएको विगतको इतिहास पनि छैन  पहिलोपटक नै पचास प्रतिशत कसैले कटाउला भन्ने त देखिंदैन  यसमा मतदाताहरूको पनि गठबन्धन हुनुपर्छ  सामान्यतः बाहिरी मुलुकमा पहिलो हुने दोस्रो चुनावमा जित्छ तर यहाँ दोस्रो हुनेले पछिल्लो चुनाव जितेको देखिन्छ  यसको अर्थ माओवादी जित्दैन भन्ने होइन  जित्न पनि सक्छ  तर माओवादी नै जित्छ भनेर ठोकुवा गरेर तर्सिनुपर्ने अवस्था छैन  यी अनुमानहरू चुनावमा मिल्दैनन्  माओवादीले चुनाव जित्छ भनेर प्रणाली छनौट गर्ने धारणा कसैले बनाएको हो भने गलत हो  प्रणाली छनौट गर्ने कुरामा उपयुक्तता र व्यावहारिक कुरामा बेवास्ता गर्न मिल्दैन   
	कांग्रेस केन्द्रीय सदस्य आचार्यसंग कुलचन्द्र न्यौपानेले गरेको कुराकानीमा आधारित 
	 
	 
	 
	
"
