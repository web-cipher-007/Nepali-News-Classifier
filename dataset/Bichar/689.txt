कामचलाउ सरकारको बरालिएको नीतिपरिपक्व कूटनीतिले मात्रै लम्बिँदो राजनीतिक संक्रमण र नजिकिन थालेको विपत्ति रोक्न सक्छ  "
	परिपक्व कूटनीतिले मात्रै लम्बिँदो राजनीतिक संक्रमण र नजिकिन थालेको विपत्ति रोक्न सक्छ  प्रधानमन्त्रीले संयुक्त राष्ट्र्रसंघ महासभाको नियमित अधिवेशनमा भाग लिन जाने निर्णय फेर्नुभयो  उचित गर्नुभयो  राष्ट्रपतिबाट सार्वजनिक रुपमै बिदाइ धन्यवाद पाइसकेका प्रधानमन्त्रीसँग उत्तराधिकारी कुर्नेबाहेक अर्को भूमिका हुँदैन  अन्तर्राष्ट्रिय मञ्चमा उभिएर नीति वक्तव्य दिने अथवा मित्रराष्ट्रका सरकार प्रमुखसँग भेटेर द्विपक्षीय सम्बन्धमा निर्णय लिने अधिकार कामचलाउ प्रधानमन्त्रीसँग हुँदैन  तर प्रजातान्त्रिक विश्वमा स्थापित यो मान्यता बु्झ्न अस्विकार गरेर प्रधानमन्त्रीले तीन महिनाभित्र नेपाललाई पटकपटक असजिलोमा पार्नुभएको छ   
	कामचलाउ भइसकेपछि बाह्य सम्बन्ध र नीतिमा लिएका दीर्घकालीन प्रभाव पार्ने निर्णयको दायित्व भावी सरकारले लिने निश्चित नभएको तथ्यलाई उपेक्षा गरेर प्रधानमन्त्री बाबुराम भट्टराईले खेलेको जुवा आत्मकेन्दि्रत सोचमा गरेका निर्णय घोषित अडान तथा बनाइएका समझदारीले भविष्य जटिल बनाउनेछ  देशमा संवैधानिक र नैतिक प्राधिकार गुमाएपछि अन्तर्राष्ट्रिय मामिलामा क्रियाशील हुनु देशका लागि हानिकारक हुन्छ र यसको दुष्परिणाम देशले लामो समयसम्म भोग्नुपर्छ भन्ने सामान्य तथ्यमा पनि प्रधानमन्त्रीले हेक्का राख्नुभएन  भारतसँग आफैले गरेको सम्झौतामा आफ्नै पार्टीलाई सहमत गराउन नसक्ने प्रधानमन्त्री नीतिगत असहमति सार्वजनिक रुपमा जनाएका आफ्नै परराष्ट्रमन्त्रीका अगाडि निरीह देखिएका छन्   
	संविधानसभाको मृत्युले देश शोकमा र राजनीतिक दलहरू पानी बाराबारको अवस्थामा भएको पेचिलो स्थितिमा निकास खोज्नुभन्दा ब्राजिल जानु प्रधानमन्त्रीले आवश्यक ठान्नुभएको थियो  जानुअघि उहाँले शान्ति र संविधान निर्माणको प्रक्रियामा सत्यतथ्य बताएर अन्तर्राष्ट्रिय समुदायको समर्थन प्राप्त गर्नु जरुरी भएको शब्दाडम्बर देखाउनुभएको थियो  तर छिमेकी चीनका प्रधानमन्त्रीले मात्र हैन आतिथेय देशका राष्ट्रपतिले समेत उहाँलाई सामान्य शिष्टाचार भेट पनि दिएनन्  अन्तर्राष्ट्रिय सम्वन्धको डेढ शताब्दी पुरानो इतिहास भएको नेपालले यस्तो अपमान पहिले कहिल्यै भोग्नुपरेको थिएन  प्रमुख दलहरूलाई छक्याएर मध्यरातमा घोषणा गरेको संविधानसभा को चुनाव प्रमुख दलहरूद्वारा अस्विकृत तथा निर्वाचन आयोगद्वारा हुन नसक्ने आधिकारिक रुपमा निर्णय सार्वजनिक गरेपछि राजनीतिक नैतिकता स्विकारेर राजीनामा दिने सट्टा प्रधानमन्त्री भट्टराई तेहरान जानुभयो   
	स्वतन्त्रता पाउने पाँच महिना पहिले भारतका अन्तरिम सरकारका प्रधानमन्त्री नेहरूले सन्  मार्चमा एसियाका देशहरूबीचको सम्बन्धबारे आयोजना गरेको बहुराष्ट्रिय सम्मेलनमा नेपालले भाग लिएको थियो  यसले सुरु गरेको वैचारिक जगमा उभिएर तेस्रो विश्वका देशहरूको परराष्ट्र नीतिको सैद्धान्तिक आधार तयार पार्न सन्  मा सम्पन्न प्रथम अफ्रो एसियन देशहरूको बाङडुङ सम्मेलनमा पनि नेपाल सहभागी थियो  बाङडुङ सम्मेलनमा गर्भधारण भएको छ बर्षर्पछि बेल्ग्रेडमा असंलग्न अभियानको जन्म हुँदा नेपालले सक्रिय भूमिका खेलेको थियो  तेहरान शिखर सम्मेलनमा प्रमुख संस्थापक देशहरूलाई मञ्चमा स्थान दिने नयाँ परम्परा सुरु हुँदा युगोस्लाभियाको मृत्युको सम्झना ताजा भएको मात्र हैन भूगोलको संवेदनशीलता नबुझेर पराईको बहकाउमा लाग्ने नेतृत्वले देशलाई कालको मुखमा पार्छ भन्ने पाठ पनि सम्झाएको थियो   
	शीतयुद्धको अन्त्यपछि पहिलोपटक असंलग्न देशहरूको यो शिखर सम्मेलनमा विश्व शक्ति राजनीति र त्यसको सामरिक द्वन्द्वको छाया पर्यो  तर दैनिक प्रशासनमात्रै चलाउने साँघुरो सीमाभित्र बस्नुपर्ने प्रधानमन्त्रीले राजनीतिक दलहरूको सल्लाहको आड लिएर मात्रै शिखर सम्मेलनमा उभिने आवश्यकता देख्नुभएन  यसैले संस्थापक  देशहरूमध्येको एक नेपालले तेहरान शिखर सम्मेलनमा अनुभव र विचारमार्फत आफ्नो उपस्थिति महसुस गराउन सकेन  शिखर सम्मेलनको अनौपचारिक तर निणर्ायक कोर ग्रुप मा सँधै रहने नेपाल यसपटक समारोहको शोभा बढाउन सीमित भीडमा हरायो  सम्मेलनमा प्रधानमन्त्रीले राजनीतिक दलहरूबीच गहिरिएको अविश्वास र सत्ता संघर्षको सिकार भएर मरेको संविधानसभा तथा लम्बिएको संक्रमणकालले नेपालको भविष्यमा बाक्लिंदै गएको अँध्यारोलाई शब्दजालले लुकाउने निष्फल प्रयास गर्नुभयो  तर तेहरान शिखर सम्मेलनलाई यसमा कुनै चासो थिएन  यसैले सम्मेलनको खबर बुलेटिनमा यसको उल्लेख भएन   
	राष्ट्रसंघीय महासभाको आगामी साता सुरु हुने अधिवेशनमा फिलिस्तिनी सदस्यताको लागि बल पुर्याउन दुई महिनाअघि आयोजित बैठकमा भाग लिन गएका असंलग्न देशहरूको समितिका प्रतिनिधिहरूलाई इजरायलले वेष्ट बैंकमा प्रवेश दिएन  भारतलगायत असंलग्न देशहरूले यसको विरोध गरे  तर महासभाको पछिल्लो अधिवेशनमा प्रस्तुत नै नभएको फिलिस्तिन सदस्यतामा नेपालको समर्थनको अप्रासङ्गकि घोषणा गरेका प्रधानमन्त्री भट्टराईको सरकार भने मौन बस्यो  यसरी बोल्नु नपर्ने बेलामा बोल्ने बोल्नुपर्ने बेलामा चुप लाग्ने लठिबज्रे मानसिकताले विश्व समुदायमा मेलोमेसो बुझ्न छाडेको नेपालको परिचय दिएको छ   
	दुई प्रमुख मुद्दाहरू सिरियाको सङ्कट र इरानको आणविक महत्वाकांक्षामा पनि प्रधानमन्त्रीको नीति वक्तव्य कच्चा थियो  यसबाट माओवादीसमर्थित सरकार र माओवादी नेतृत्वको सरकारअन्तर्गत नेपालको परराष्ट्र नीतिमा एकरुपता नरहेको जानकारी विश्वले पाएको छ  यस्तै आन्तरिक मामिलामा विदेशी सैनिक हस्तक्षेपलाई नेपालले सधै भत्र्सना गर्दै आएको भए पनि  चैतमा माओवादीसमर्थित एमाले सरकारले लिबियामा नेटो सैन्यको हवाई आक्रमणलाई समर्थन गरेको थियो  लिबियामा विदेशी हस्तक्षेपलाई समर्थन गर्ने माओवादीका उपाध्यक्ष प्रधानमन्त्रीले तेहरानमा गएर सिरियाको सङ्कटको समाधान सिरियाली जनताको चाहनाबमोजिम हुनुपर्छ भन्नुभयो  तर पश्चिमी सैनिक अखडा भएको बहराइनमा प्रजातन्त्रका लागि भइरहेको आन्दोलन दबाउन साउदी अरेबियाको सेना प्रयोग भएको मामिलामा एक शब्द उच्चारण गर्न सक्नुभएन  अन्तर्राष्ट्रिय दृष्टिकोणमा यस्तो द्वैधचरित्रले नेपाललाई सिद्धान्तहीन र शक्तिगुटको परिचरको तहमा झारेको छ  यस्तो व्यवहारले नेपाल र छिमेकीहरूबीच विश्वासको सङ्कट झन् गहिरो हुन्छ   
	नेपालले  बर्षअघि तेहरानस्थित आफ्नो दूतावास बन्द गरेको थियो  त्यसपछि द्विपक्षीय सम्बन्धमा घनिष्टता आउनसकेको छैन  अहिले दक्षिण उत्तर र मध्यएसियाको सुरक्षाका लागि इरानको भूमिका निकै महत्वपूर्ण हुनथालेको छ  पाँच दशकदेखि विदेशी सैनिक हस्तक्षेप र गृहयुद्धको मारमा परेर अन्तर्राष्ट्रिय आतङ्कवादको उर्वरथलो बनेको अफगानिस्तान पश्चिमी देशहरूका सेनाले सन्  मा छाडेपछि क्षेत्रीय सुरक्षाका लागि नयाँ चुनौती बन्ने खतरा छ  यसैले तेहरान गएका नेताहरूले इरानी नेताहरूसँगको वार्तामा दुई वर्षपछिको अफगानिस्तानलाई मुख्य बिषय बनाए क्षेत्रीय शान्ति र स्थायित्वका उपाय खोजी गरे  तर भारतमा निर्यातमा प्रतिबन्ध लागेको गाई ल्याएर नेपालमा दूधको छेलोखेलो गर्ने अठोट सुनाएर पछिल्लो बर्ष नयाँदिल्ली जाँदा नेपाललाई लज्जित तुल्याउनुभएका प्रधानमन्त्री भट्टराईले इरानी तेलको लागि चीन र भारतसम्म पाइपलाइन बिछ्याउँदा नेपाललाई पनि जोड्ने कुरा तेहरानमा भएको बताएर नेपालमा परिपक्वताको खडेरी परेको सूचना दिनुभएको छ  
	इरानी तेलपाइप लाइनबाट ल्याउने उट्पट्याङ कुरा गर्दा प्रधानमन्त्री भट्टराईले इरान पाकिस्तान र भारतबीच तेलको लागि आठ अर्ब डलरको लागतमा पाइपलाइन बिछ्याउने योजनामा  वर्षदेखि कुरा भइरहे पनि अघि बढ्न नसकेको तथ्य बिर्सिनुभयो  चर्को लागत र सुरक्षाको गम्भीर जोखिमले यो योजनालाई थाती राखेर तुर्कमेनिस्तान अफगानिस्तान पाकिस्तान र भारतबीच ऊर्जा पाइपलाइनको विकल्प अघि सारिएको तथ्यमा पनि प्रधानमन्त्रीले हेक्का राख्नुभएन  ऊर्जा सङ्कटले ग्रस्त नेपालको लागि भरपर्दो स्रोतहरू फेलापार्नु अनिवार्य भएको कुरामा दुईमत हुनसक्दैन  यसैले सन्  डिसेम्बर  मा ढाकामा सम्पन्न नेपाल बङ्गलादेश र म्यानमारका परराष्ट्रमन्त्रीहरूको बैठकले म्यानमारबाट बङ्गलादेश र भारतका लागि ग्यास आपूर्तिको पाइपलाइन बिछ्याइँदा नेपाललाई पनि जोड्ने समझदारी गरेकेा थियो  दुई महिनाभित्रै यसैअनुसारको प्रस्ताव म्यानमारले भारतसँग राख्यो  तर व्यावहारिक रुपमा सम्भव हुने नेपालको दीर्घकालीन ऊर्जा आवश्यकता पूरा गर्न भरपर्दो प्रबन्ध हुने यो समझदारीलाई त्यसपछि बनेका छवटै सरकारहरूले उपेक्षा गरे  अहिले ऊर्जा सङ्कट भोगिरहेका जनतालाई इरानबाट तेल ल्याउने गुड्डी हाँकेर अलमलाउन खोजिएको छ   
	देशको दीर्घकालीन हितका मामिलामा माओवादी नेतृत्वको सरकारको लापरबाहीको अर्को उदाहरण तेहरानमा बङ्गलादेशकी प्रधानमन्त्रीसँगको भेटमा उदाङ्ग भयो  एक महिना पहिले काठमाडौ आएर नेपालमा संयुक्त रुपमा जलविद्युत आयोजना निर्माण गर्ने र बङ्गलादेशमा विद्युत लैजान भारतसँग कुरा गर्ने प्रस्ताव बङ्गलादेशको सरकारी टोलीले गरेको थियो  तर नेपाल सरकारले त्यसमा उदासीनता देखायो  अहिले तेहरानमा बङ्गलादेशकी प्रधानमन्त्री स्वयम्ले यही प्रस्ताव दोहोर्याएको बताउनु प्रधानमन्त्री भट्टराईको लापरबाहीको नमुना थियो  यसले छरछिमेकमा नेपाललाई गम्भीरतासँग नहेरिने जोखिम बनेको छ  ठीक यसैबेला परराष्ट्र संयन्त्र कति कमजोर भइसकेको छ भने सन्  र  मा सुरक्षा परिषद सदस्यता र  मा युनेस्को कार्यकारी परिषद्मा निर्वाचन जित्न आवश्यक नभएको नेपाललाई अहिले इकोसोकको सदस्यको चुनावमा समर्थन जुटाउन परराष्ट्र सचिवलाई डेढ महिनाको लागि न्युयोर्कमा काजमा पठाउने बाध्यता परेको छ  यसले नियमित परराष्ट्र संयन्त्र शिथिल भएर कूटनीतिक प्रक्रियाको केन्द्रीकरण अनिवार्य भएको बताउँछ   
	यसैले राष्ट्रि्रय र अन्तर्राष्ट्रिय मामिलामा परिपक्व सोच र शैली अपनाउन अब ढिलो गर्नु हुँदैन  कमजोर हुँदै गएको राज्य संयन्त्र आत्मकेन्दि्रत नेतृत्व तथा समाज विभाजनका रेखा थपिंदै र बाक्लिंँदै गएको देखेर नेपालको भविष्यमा पीर बढिरहेको छ  अन्तर्राष्ट्रिय समुदायले नेपाललाई गम्भीरतासँग लिन छाडेका छन्  परराष्ट्र मामिला विशेषगरी छिमेकीहरूसँगको सम्बन्ध आन्तरिक राजनीतिक विवादको मुद्दा बनको छ  यस्तो नाजुक घडीमा प्रधानमन्त्री भट्टराईले तेहरानको सम्मेलनस्थलको लबीमा विश्व नेताहरूको भीडमा इच्छुक राष्ट्रपति र प्रधानमन्त्रीहरूसँग कुरा गर्न व्यस्त भारतीय प्रधानमन्त्रीसँग चारपटकको अन्तरालमा भएको संक्षिप्त भेटलाई अत्यधिक र अस्वाभाविक प्रचार गर्नुभयो  माओवादीले आन्तरिक राजनीतिक खेलमा भारतीय कार्ड खेलेको यो पहिलोपटक त हैन  तर देशको प्रधानमन्त्री भएर यस्तो अनुत्तरदायी ब्यहोरा देखाउनु देशकै लागि अशोभनीय थियो   
	अन्तर्राष्ट्रिय मामिला खासगरी छिमेकीहरूसँगको सम्बन्धलाई व्यक्तिगत वा समूहगत तात्कालिक स्वार्थपूर्तिका लागि दुरुपयोग गर्नु देशकै लागि अमङ्गलकारी हुन्छ  नेपालको परराष्ट्र नीति राष्ट्रिय स्वार्थ र सामरिक सोचबाट तथा राष्ट्रिय राजनीति नेपालीको वास्तविक चाहनाको साँधमै केन्दि्रत रहनुपर्छ  जटिलता बढ्दै गएको वर्तमान अवस्थामा यो अनुशासन पालनामा कमजोरी उचित हुँदैन  एक दशक अघिसम्म नेपालमा अपरिचित रहेका खेलाडीहरूको प्रवेशले हाम्रा संधियारहरूलाई समेत झस्काउन थालेको तथ्य र यसको बहुपक्षीय उल्झन बुझ्न ढिलो गर्नु हुँदैन  परिपक्व कूटनीतिले मात्रै वैदेशिक उल्झनहरूलाई पन्छाएर लम्बिँदै गएको राजनीतिक संक्रमणकाललाई सार्थक रुपमा टुंग्याएर नजिकिन थालेको विपत्तिलाई रोक्न सक्छ 
"
