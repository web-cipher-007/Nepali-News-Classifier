संघीयताको निर्माण स्थगनमा राखसंघीयताका लागि देशमा परिस्थिति परिपक्व छैन त्यसकारण यो प्रस्तावलाई स्थगनमा राख्नु हितकर हुनेछ  "
	संघीयताका लागि देशमा परिस्थिति परिपक्व छैन त्यसकारण यो प्रस्तावलाई स्थगनमा राख्नु हितकर हुनेछ   
	संघीयताको बारेमा एउटा निश्चित राष्ट्रिय विचार निर्माण हुन सकेन  संघीयताको प्रश्नमा प्रमुख दलका नेताले गरेको महाभूल यिनीहरूले राज्यलाई संघीय स्वरूपमा लैजान आवश्यक छछैन  भन्ने प्रश्नमाथि प्रारम्भमै गहन विचार तथा छलफल गरेनन्  कुनै ऐतिहासिक पृष्ठभूमि नभएको एउटा आवेशयुक्त आन्दोलनबाट स्यालको हुइयाँझैं आएको नारामा समय खर्चंदै आए  साथै विश्वका अन्य देशमा कुन प्रकारको परिस्थितिमा र प्रक्रियाबाट संघीयताको निर्माण भयो भन्ने तथ्यलाई बुझ्नै चाहेनन् उडनतस्तरीमा बसेर संघीयताको निर्माणको खाका बनाउन सुरु गरे   
	बुझ्नुपर्छ संघीयताको निर्माण ती देशमा सफल देखिन्छन जुन एक समयमा उपनिवेश थिए र विदेशी आक्रमणको सिकार भइरहन्थे  जस्तो अमेरिका स्विटजरल्यान्ड क्यानडा अस्ट्रेलिया भारत  यी देशको विभिन्न भौगोलिक क्षेत्रमा परम्परागत रूपमा विभिन्न जातिहरूको बसोवास थियो र आफ्नै सामाजिक आर्थिक सांस्कृतिक आधार तयार हँुदै आएको थियो  सामाजिक विकासको कालक्रममा संघीयताको निर्माणका लागि विकसित पूर्वाधारलाई अध्ययनमा लिइँदा के प्रस्ट हुन्छ भने जस्तो अमेरिकामा विभिन्न भौगोलिक एकाइमा बसोवास गर्दै आएका विभिन्न जातिले विदेशी आक्रमणबाट आपनो सुरक्षा र साझा आर्थिक विकासका लागि बलियो केन्द्रीय सरकार निर्माण गर्ने उद्देश्य राखेर संघीयताको निर्माण गरेको देखिन्छ  दोस्रो संघीयता त्यही समाजमा मात्र सम्भव हुन सकेको देखिन्छ जहाँ प्रदेश सञ्चालनका लागि योग्य र दक्ष जनशक्ति पर्याप्त छ र स्वतन्त्रताको मूल्य चुकाउन प्रशस्त भौतिक स्रोत छ  संघीयताको निर्माण प्राकृतिक तौरमा लामो समयमा विकास हुँदै आएको छ  संघ भनेको विभिन्न भौगोलिक एकाइमा बसोवास गर्दै आएका भिन्नभिन्न जाति तथा समुदायबीचको सम्झौताबाट बनेको राज्य हो  स्पष्ट शब्दमा जो सुकैले जे भने पनि संघीयताको निर्माण जाति कि भाषा कि धर्म कुनै एकमा केन्दि्रत हुन्छ   
	मुख्य स्वीकार गर्नुपर्ने कुरा यो देशमा संघीयताको निर्माणका लागि ऐतिहासिक पूर्वाधार बनेको पाइन्न  यहाँ एकात्मक राज्यीय प्रणालीअन्तर्गत समाजले अनेकौं अद्वितीय विशेषता विकास गर्दै आयो  अध्ययनबाट के प्रस्ट हुन्छ भने अहिले हरेक जनजातिहरूको आपनै प्रचीनकालीन निश्चित भौगोलिक क्षेत्रमा मात्रै बसोवास छैन नेवार मगर ब्राह्मण क्षेत्री मैथिली सबै जाति धेरथोर देशभर छरिएर बसेका छन् र प्रारम्भदेखि मिलीजुली प्राकृतिक सम्झौतामा रहँदै आएका छन्  यो सम्झौताको आधारसूत्र मिश्रति बसोवासको संस्कृति सामूहिक भाषा सहिष्णुयुक्त धार्मिक संस्कृति हो  जुन नेपाली समाजको अद्वितीय राष्ट्रिय विशेषता हो  अब जातिहरूले प्राचीनकालको उनीहरूकै भूक्षेत्रमा स्थानान्तरण गराएर राज्यको संघीय स्वरूप निर्माण गर्न खोज्नु अव्यावहारिक मात्र होइन मुख्र्याइँ पनि  
	ठहर्छ  यसबाट कृत्रिम संघ मात्र बन्नेछ  नेताका यस्ता कार्यकलापले भविष्यमा देशमा सामाजिक विग्रहलाई मात्रै निम्त्याउनेछ  सामाजिक विकास विशृङ्खलित हुनेछ  अर्थात् यहाँ जात भाषा र धर्मको आधारमा संघीय प्रणाली सम्भव छैन  यस्तो संघीयताको पक्षमा आजको नेपाली जनमत छैन   
	संघीयताका पक्षधर स्वीकार गर्छन् संघीय प्रणालीका लागि प्रदेशहरू निर्माण गर्न जातीय आधार कमजोर छ भौतिक स्रोतहरू समान छैन दक्ष जनशक्तिको अभाव छ  अब प्रश्न यस अवस्थामा संघीयताको निर्माण कसरी गर्न सकिन्छ त  राज्य पुनर्संरचनामा संघीय नेपाल किन भनिएको  हरेक शब्दको वैज्ञानिक परिभाषा हुन्छ  संघको परिभाषा के हो  संघ निर्माणका सिद्धान्तहरू के के हुन्  जनताले संघ भन्नाले के बुझ्ने  
	तर दलीय नेताहरूको भनाइ छ संघीयताको निर्माण राजनीतिमा जातिहरूको सहभागिता र उत्थानका लागि र केन्द्र र क्षेत्रबीचमा अधिकार बाँडफाँड गर्नका लागि आवश्यक छ  हो संघीय प्रणालीमा केन्द्र र प्रदेशबीच अधिकारको बाँडफाँड हुन्छ  यद्यपि यस प्रणालीमा मूलतः केन्द्रीय सरकारलाई नै बलियो बनाइन्छ  प्रदेशलाई विकासका कामहरूमा स्वतन्त्र अधिकारहरू प्राप्त हुन्छ भने राजनीतिक अधिकार सीमित हुन्छ  रक्षा परराष्ट्र राष्ट्रिय आर्थिक नीतिहरू निर्माण गर्ने अधिकार केन्द्रमै निहित रहन्छ  दोस्रो कुरा संघीयतामा सबै जातिहरूले राष्ट्र देश बाट अलग हुने या जथाभावी निर्णय गर्ने अधिकार प्राप्त गर्छन् भनेर सोच्नु पनि अतिरञ्जना हो  प्रदेश विखण्डनको नारा दिइएमा त्यस्ता प्रदेशलाई नियन्त्रणमा लिने र त्यहाँको विद्यायिकालाई भंग गर्ने अधिकार पनि केन्द्रलाई हुन्छ  यहाँ जातीय दलहरूले चाहिँ आत्मनिर्णयको अधिकार प्राप्त गरेपछि प्रदेश विखण्डन गर्न सकिन्छ भन्ने गलत मानसिकता बोकेको बुझन्िछ   
	बिर्सन हुँदैन विश्वमा संघीयताको विकल्पमा एकात्मक प्रणाली पनि प्रचलनमा छ  बहुसंख्यक देशहरूमा एकात्मक प्रणाली छ  यस प्रणालीअन्तर्गत बि्रटेन प|ान्स र जापानले सामाजिक विकास कालक्रममा हासिल गरेका उपलब्धिहरूलाई जगेर्ना गर्दै अगाडि बढेका हुन्  बि्रटेन प|ान्स जापान हाम्रा लागि उदाहरणीय छन्  यिनीहरूको एकात्मक प्रणाली एक अर्कोबाट निकै भिन्न पनि छ  देशको स्थिति र जनताको चेतनाअनुरूप एकात्मक प्रणालीले आकार लिंदै आएको देखिन्छ  बि्रटेनसँग आयरल्यान्ड र स्कटल्यान्डको सम्बन्ध कुनै संघीय प्रणालीको भन्दा कम छैन  ज्ाापानको एकात्मक प्रणालीमा क्षेत्रीय आधारमा विकेन्द्रीकरणलाई संवैधानिक रूपमा प्रदान गरिएको छ र स्थानीय निर्वाचित पदाधिकारीहरूको अधिकारलाई विस्तृतमा उल्लेख गरिएको  
	छ  जापानको संविधानले स्थानीय प्रशासनिक अधिकारीलाई निश्चित स्वायत्तता प्रदान गरेको छ  प|ान्सको एकात्मक प्रणालीअन्तर्गत केन्द्रको सुपरिवेक्षणमा हरेक स्थानीय निर्वाचित एकाइलाई अधिकार प्रदान गरिएको छ  के बि्रटेन जापान र प|ान्सका जनताले विश्वका कुनै संघीय देशका जनताको तुलनामा कम अधिकार उपभोग गर्दै छन्  
	तर दुःखको कुरा यहाँ दलहरूले एकात्मक पद्धतिअन्तर्गत सामाजिक विकासको कालक्रममा उपलब्ध राष्ट्रिय विशेषतालाई ध्वस्त गदर्ैै बढ्न खोजेको देखियो  नेताहरूको यस गलत राजनीतिक गतिविधिले गर्दा राष्ट्र अहिले जोखिममा पर्दै गएको छ  एकपछि अर्को जातिवादी नेता राष्ट्रियतामा खलल पुर्याउन उच्छृङ्खल देखिन्छन्  यसबाट जातिजातिबीचको आत्मीय भावनात्मक सम्बन्धमा समेत चोट पुगेको  
	छ  अहिले राष्ट्रपति राष्ट्रियतामा चोट पुग्न सक्ने सम्भावनालाई लिएर चिन्तित देखिनुहुन्छ  नेपाली समाजका विशेषताहरू भनेको मिलीजुली बसोबास साझा भाषा आत्मीय सम्बन्ध हुन् जुन साझा राष्ट्रियताका आधार हुन्  भारतमा संघीय व्यवस्था मज्जाले चलेको छ भनेर तर्क गर्नेहरू पनि छन्  तर तिनले नबुझेको कुरा भारतमा आज पनि साझा राष्ट्रियता विकास गर्न सकिएको छैन  यही त्यहाँको प्रमुख समस्या पनि हो  अर्को कुरा उक्त विशेषताहरू तथा साझा राष्ट्रियता सामन्तवादको लागि होइन नयाँ नेपालको निर्माणको पुँजीवादको विकास लागि अपरिहार्य चाहिन्छ  दिमागमा राख्नुपर्ने मुख्य कुरा हामी जातीय राज्य होइन राष्ट्र निर्माण गर्न हिँडेका हौं  दलहरूले गणतन्त्रको स्थापनापछि देशको औद्योगीकरणका लागि बृहत् आथ्ािर्क क्रान्तिको लहर सिर्जना गर्न सकेको भए त्यो लहरमा सम्पूर्ण जातिहरू समेटिने थिए  राष्ट्रिय पुँजीवादको धरातल तयार हुन थाल्थ्यो भने सबै जातिको सम्मिलनबाट देश राष्ट्र बन्थ्यो   
	अर्थात् नेताहरूको संघीयताको नाराले देशलाई गलत दिशातर्फ लाँदै छ  नेताहरूको काम घटनामा बहनु मात्र होइन गलत घटनालाई सच्याउनु पनि हो र देशलाई सही दिशातर्फ मोड्न सक्नु हो  जनतालाई अधिकारसम्पन्न तुल्याउने एकमात्र प्रणाली संघीयता हो भन्ने तर्क स्वीकार्य हुन सक्तैन  बिनासंघीयता पनि जनतालाई स्वायत्तता तथा विकेन्द्रीकरण पद्धतिबाट क्षेत्रीय तथा स्थानीय निकायहरूलाई प्रशस्त अधिकार प्रदान गर्न सकिन्छ र जातिहरूको उत्थान पनि गर्न सकिन्छ भन्नेतर्फ विचार तथा छलफल गर्न आवश्यक देखिन्छ  अब के गर्ने  अहिले पनि राज्य पाँच विकास क्षेत्रमा विभाजित छ  अझ एकदुई क्षेत्र वृद्धि गर्न सकिन्छ  क्षेत्र जिल्ला नगर तहमा निकायहरू छन्  तर आजसम्मको समस्या के हो भने यस प्रकारका स्थानीय निकायहरूलाई स्थानीय राजनीतिक समस्यासँग डिल गर्ने राजनीतिक अधिकार हँुदैन  यस्तो अधिकार क्षेत्रीय निकायमा मनोनीत प्रशासकले र जिल्ला तहमा जिल्ला प्रमुख अधिकारीले उपभोग गर्दै आएका छन्  यसकारण अब क्षेत्रीय र जिल्ला तहमा जननिर्वाचित निकाय हुनुपर्छ  यसलाई केन्द्रको सुपरिवेक्षणमा स्थानीय राजनीतिक समस्या समाधान गर्ने अधिकारसमेत दिइनुपर्छ   
	स्पष्ट छ माओवादी जातीय संघको पक्षमा छन्  एमालेका केही नेताहरूले संघीयताको निर्माणको विरोध गर्न थालेका छन पार्टी जातीय संघको विरोधमा छ  कांग्रेसलाई राज्य पुनर्संरचना आयोगको प्रतिवेदन स्वीकार्य छैन  कांग्रेसी नेताहरू जातीय संघको पक्षमा  
	छैनन्  शेरबहादुर देउवा भन्नुहुन्छ संघीयताको प्रश्नमा जनमत हुनुपर्छ  संघीयता अन्धाहरूलाई हाथीझैं भएको छ  यस अवस्थालाई ध्यानमा राखेर राजनीतिक भाषामा बोल्ने हो भने संघीयताको लागि देशमा परिस्थिति परिपक्व छैन या यहाँ संघीय प्रणालीको आवश्यकता छैन  संघीयताको प्रस्तावलाई स्थगनमा राख्नु देश र जनजातिको हितमा हुनेछ 
"
