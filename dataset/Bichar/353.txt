"क्षमा पाऊँ आदरणीय जनता " को जेठ  मा संविधानसभा भवनबाट निस्कंदा मध्यराति भएको थियो "
	 को जेठ  मा संविधानसभा भवनबाट निस्कंदा मध्यराति भएको थियो  तर हाम्रा मुहारमा अरुणोदयको लालिमाजस्तै आभा थियो सङ्घीय गणतन्त्र नेपाल घोषणा गर्न पाउँदाको विजयको आभा उक्त ऐतिहासिक अवसरको साक्षी कर्ता र भोक्ता बन्न पाउँदाको सन्तुष्टिको आभा   वर्षपछि अस्ति जेठ  गते हामी त्यस्तै मध्यरातमा बाहिर निस्क्यौं  तर हाम्रा मुहारमा ग्लानि पीडा र निराशाको छाया सल्बलाइरहेको थियो  आफ्नै सपनाको मलामी गएजस्तै थियौं हामी  उतिबेला पनि बाहिर बाक्लो भीड थियो र भीडको निधारमा राता टीका थिए  समवेत स्वर गुन्जिरहेको थियो गणतन्त्र जिन्दावाद  अहिले पनि बाहिर भीड त उस्तै थियो तर भीड आक्रोशित थियो विचलित थियो र कोही जातीय राज्यका पक्षमा र कोही जातीय राज्य हुनै नहुने अडानमा विभाजित थियो  बानेश्वरको सडक दुवैपल्ट रातो देखियो उतिबेला अबिरले र यसपल्ट फुटेका इँटाका टुक्राहरूले  
	आदरणीय नेपाली जनताहरू  हामीले तपाईंहरूलाई नयाँ संविधान दिन सकेनौं  झन्डै  वर्षदेखिको नेपालको लोकतान्त्रिक आन्दोलनको यो सर्वोच्च प्राप्ति तपाईंहाम्रा सपना गाँसिएको यो सर्वोत्तम निकाय नेपालको भविष्यको रेखाचित्र कोर्ने यो सुन्दर आर्ट ग्यालरीलाई हामीले सफल पार्न सकेनौं  जिम्मेवार अरूहरूलाई यो असफलताले कत्तिको पोलिरहेको छ कुन्नि मलाई थाहा छैन  तर मलाई जीवनकै एउटा पीडादायी क्षणको यो अनुभूतिले निकै आहत तुल्याएको छ  तपाईंहरूको एकजना जनप्रतिनिधिको हैसियतले म तपाईंहरूसँग विनम्रतापूर्वक हात जोड्छु र तपाईंहरूलाई निराश तुल्याएकामा आत्मालोचित हुन्छु  आदरणीय मतदाताहरू हामीलाई क्षमा गरिदिनुहोस्  
	गोपालप्रसाद रिमालले भनेझैं यस्तो क्षण एक युगमा एकदिन एकचोटि आएको थियो र यसबाट धेरै अपेक्षा गरिएको थियो  तर त्यसो हुन नसक्दा यतिबेला सिङ्गै देश निराशामा डुबेको छ  प्रधानमन्त्रीले संविधानसभाको अर्को निर्वाचनको घोषणा गरेका छन्  म गलत साबित हुन चाहन्छु तर किनकिन मलाई फेरि संविधानसभाको अर्को निर्वाचन हुनेछ र जनताले फेरि आफैं आफ्नो संविधान बनाउने मौका पाउनेछन् भन्ने विश्वासै लागेको छैन  एक युगमा एकचोटि आएको यो मूल्यवान् एकदिन गुमाउनुपर्दा जनताको आशामा तुषारापात भएको छ भने त्यो बिल्कुल स्वाभाविकै हो  
	कसरी असफल भयो नेपाली जनताको  दशक लामो आन्दोलनले जन्माएको यो संविधानसभा  किन लेख्न सकेन समावेशिताको दृष्टिले संसारकै उत्कृष्ट यो इन्द्रेणी रङ्गको जनप्रतिनिधि निकायले नयाँ संविधान  यस विषयमा आउने निकै लामो समयसम्म बहस विश्लेषण भइरहनेछ र आरोपप्रत्यारोपको अन्त्यहीन शृङ्खला पनि चलिरहनेछ  यतिबेला त्यस्तो तिक्तताको खास अर्थ पनि छैन  तर संविधानसभाले निर्माण गरेको शक्तिसन्तुलनको जटिलता एउटा यस्तो विषय बन्न पुग्यो जसले संविधान निर्माणलाई दुरुह मात्रै होइन लगभग असम्भव तुल्याइदियो  
	संविधानसभा निर्माणको पृष्ठभूमिमा दुईवटा ऐतिहासिक परिघटना बाह्रबुँदे समझदारी र अपि्रल  को युगान्तकारी जनआन्दोलन रहेका थिए र ती दुवै नेपाली राजनीतिका मुख्यतः तीनवटा धार वामपन्थी लोकतान्त्रिक धार उदार प्रजातान्त्रिक धार र तत्कालीन सशस्त्र विद्रोहीहरू को एकता सहकार्य र सहयोजनाको परिणाम थिए  आन्दोलनका उपलब्धिलाई संस्थागत गर्न तीनवटै शक्तिको सहमतिको यो यात्राको निरन्तरता अपरिहार्य थियो  तर संविधानसभाको निर्वाचनले यस्तो परिणाम ल्याइदियो कि ठूलो दलको रूपमा उदाएको माओवादीलाई यसले गोलपोस्ट परिवर्तन गर्न निषेधको राजनीतितिर उत्प्रेरित गर्न र राजतन्त्रको अन्त्यपछि मुख्य अन्तरविरोध बदलिएको र राजाको ठाउँ संसद्वादी दलहरूले लिएकाले तिनीहरू नै अग्रगमनका बाधक बनेको निष्कर्षमा पुर्यायो  त्यो खल्बलिएको सहयात्रा राम्रोसँग जोडिँदै जोडिएन  धेरैपछि माओवादीले यस्तो निष्कर्ष गलत थियो भन्ने महसुस गरे पनि व्यवहारमा त्यो आचरण बदलिएन  
	त्यसबाहेक लामो समयसम्म हिंसा र शान्ति विद्रोह र सहमतिका दुई डुंगामा खुट्टा राखेर हिंडेको माओवादीका लागि शान्ति प्रक्रिया रणनीतिक दाउपेचको विषय बनिरह्यो  हिंसात्मक द्वन्द्वबाट जित्न नसकिएको राज्यसत्तालाई सरकारमा रहेर नियन्त्रण गर्ने त्यहाँबाट कब्जा नभएको सत्ता सडक आन्दोलनबाट प्राप्त गर्ने त्यो पनि भएन भने दलहरूभित्र खेलेर त्यहाँभित्र अन्तरविरोध चर्काएर जानेजस्ता तरिकाका कारण संक्रमणकाल निकै लामो बन्यो   महिनाभित्र पूरा हुनुपर्ने शान्ति प्रक्रिया झन्डै साढे तीन वर्षपछि गएको चैत अन्तिम साता मात्रै पछि नर्फकने बिन्दुमा आइपुग्यो  तर त्यसले संविधान निर्माणलाई निकै प्रतिकूल प्रभाव पार्यो  
	साथीहरूका लागि संविधानसभाबाट संविधान निर्माण गर्ने प्रक्रिया नयाँ नेपालको डिजाइन गर्ने कालिगढीभन्दा पनि आफ्ना एजेन्डा स्थापित गर्ने प्रयोगशाला रहेछ  मुलुकको राजनीतिक शक्तिसन्तुलनलाई गम्भीरतापूर्वक ध्यान दिन सकेको भए आफूलाई कुनै वर्ग जाति या समुदाय विशेषको प्रतिनिधि होइन सिंगै नेपालको वारेस ठानेको भए र सिंगो समाजलाई साथै हिँडाउने हृदयको विशालता बोकेको भए मुलुक बेग्लै ठाउँमा पुग्ने थियो  तर साथीहरू नेल्सन मन्डेला होइन रोबर्ट मुगावेको पाइला पछ्याउन उद्यत देखिए  
	यसको अर्थ अरू दलहरूका कुनै कमजोरी रहेनन् भन्ने होइन  एउटा हिंसात्मक पृष्ठभूमिको शक्तिको हैसियतले माओवादीको लोकतान्त्रिक र शान्तिपूर्ण रूपान्तरणमा प्रभावशाली भूमिका खेल्नेभन्दा पनि कतिपय दलको भूमिका खालि प्रतिक्रियामुखी देखियो माओवादीको यो प्रस्ताव ठीक भएन त्यो प्रस्ताव ठीक भएन  तर केचाहिं ठीक हो भन्ने कुराको परिकल्पनाका साथ सिंगो राष्ट्रलाई त्यो एजेन्डाका पछाडि डोर्याउने सामथ्र्य अन्य दलले देखाउन सकेनन्  उनीहरूका कतिपय व्यवहार विगत संसदीय कालका भन्दा फरक देखिएनन्  फलतः कतिपय सवालमा मुलुक माओवादीका गलत एजेन्डाका वरिपरि रिङ्न बाध्य भयो  कसैको आलोचनाले मात्रै  
	आफूलाई स्वतः सही साबित गर्दैन भन्ने बुझ्न नसक्नु दुर्भाग्यपूर्ण रह्यो  
	संविधानसभालाई बचाउन र मुलुकलाई राजनीतिक सङ्कटको ब्ल्याकहोल मा पर्नबाट जोगाउन हामीले चारवटा विकल्प अगाडि सार्यौं  पहिलो मिश्रति पहिचान र साझा नामकरणका आधारमा संघीयताको विवाद टुंग्याएर संविधान जारी गर्ने  तर हात्तीवनमा  देखि आठ तथा संविधानसभा भवनमा  वटा प्रदेशमा सहमति जनाएका माओवादी अध्यक्ष भोलिपल्ट जनजाति आन्दोलनकारीहरूलाई सडक कब्जा गर्न दुरुत्साहित गर्न पुगे  अन्तिम दिन बहुजातीय नेवाः वागमती प्रदेश जस्ता अत्यन्त लचिलो प्रस्तावका आधारमा यो विवाद टुंग्याउने हाम्रो प्रयास असफल भयो  पहाडमा प्रत्येक जातीय समूहका लागि एकल पहिचानको माग गर्ने साथीहरू मधेसमा मिथिलाजस्तो ऐतिहासिकता सांस्कृतिक समृद्धि र भौगोलिकताजस्ता हरेक दृष्टिले तर्कसंगत ठाउँमा पहिचान दिन तयार भएनन्   
	यस्तो स्थितिमा हामीले संघीयताको ग्यारेन्टी गर्दै र त्यसको निरूपण र पुनर्संरचना समितिले विकास गरेको पहिचान र सामथ्र्यको सिद्धान्तका आधारमा हुने संवैधानिक प्रत्याभूति गर्दैर् संक्षिप्त संविधान जारी गरौं र बाँकी काम रूपान्तरित संसद्लाई दिन प्रस्ताव गर्यौं  सबै नाश हुनुभन्दा आधा जोगाउनु बुद्धिमानी हुने यो प्रस्ताव पनि अलपत्र पर्यो  अन्तिम अवस्थामा अन्तरिम संविधानमा विधिवत् संशोधन गरेर संविधानसभाले अहिलेसम्म गरेका प्रयासको स्वामित्व ग्रहण गरौं नयाँ निर्वाचनमा जाऔं र राजनीतिक रिक्तताको खतरा टाल्न व्यवस्थापिका संसद्लाई निरन्तरता दिन अनुनय गर्यौं  तर संसद्को उपस्थिति आफ्नो सत्ताका लागि चुनौती ठानेका माओवादीमधेसी नेताहरू त्यसका लागि पनि तयार भएनन्  संसद्मा बिरलै देखापर्ने शेरबहादुर देउवाले राखेको बरु संकटकाल घोषणा गरेर भए पनि ऐतिहासिक संविधानसभालाई जोगाउन राखेको  
	प्रस्ताव पनि अलपत्र पर्यो  यस्तो लाग्थ्यो माओवादी नेताहरू संविधानसभालाई समाप्त पार्न कसमै खाएर लागेका छन्  
	संविधानसभाको विघटनपछि प्रधानमन्त्रीले यो संविधानसभामा यथास्थितिवादीहरू को उपस्थिति र प्रभावलाई असफलताको कारण बताएका छन्  राजतन्त्र फ्याँकेर गणतन्त्र ल्याउनु यथास्थितिवादी हुनु हो भने विधिको शासन लोकतन्त्रको प्रत्याभूति बहुदलीयता र बहुदलीय प्रतिस्पर्धाको पक्षपोषण यथास्थितिवादी हुनु हो भने सामाजिक न्यायसहितको लोकतन्त्रको पक्षपोषण यथास्थितिवाद हो भने त्यस्तो यथास्थितिवाद गर्व गर्नलायक विषय हो  होइन भने धेरै विवाद टुंगिएर कुरा एकल पहिचानका आधारमा राज्य निर्माण उपयुक्त हुन्छ कि हुन्न भन्नेमा केन्दि्रत भएको थियो र माओवादीले यसलाई गलत जातीय रङ दिन चाह्यो  यसका दूरगामी नकारात्मक प्रभावप्रति अन्य दलहरूले असहमति जनाएका हुन्  खासमा माओवादीका लागि यो संविधानसभा बोझा भएको थियो र यसलाई बिसाउने उपयुक्त समयको पर्खाइमा मात्रै थियो  
	मुुलुक एउटा जटिल संवैधानिक संकटमा फसिसकेको छ  कसका कारणले यसो भयो भनेर समीक्षा गर्न हामीसँग पर्याप्त समय बाँकी रहला तर अब त्यता फर्केर मात्रै पार लाग्दैन  संविधानसभा विघटन भइसकेको अवस्थामा ताजा जनादेश नै विकल्प हो तर जस्तो पृष्ठभूमिमा जस्तो मनसायका साथ र जस्तो प्रक्रियाबाट प्रधानमन्त्रीबाट निर्वाचन घोषणा भएको छ त्यसमाथि गम्भीर संवैधानिक राजनीतिक र कानुनी प्रश्न उठिसकेको छ  संक्रमणको अनिश्चित भविष्यतिर डोरिएको मुलुकमा राजनीतिक दलहरूबीच सहमति निर्माण हुन नसक्ने हो र सहमतिको सरकार निर्माण हुन नसक्ने हो भने आगामी दिन झनै कष्टकर जोखिमपूर्ण र भयावह हुने निश्चित छ  यसलाई रोक्ने प्रस्थानबिन्दु हो दलहरूबीच सहमतिको नयाँ प्रक्रियाको थालनी जसभित्र संक्रमणकालीन सुरक्षा चुनौतीको सम्बोधन जनतामा आशावादिताको सञ्चार निर्वाचनको विश्वसनीयताको ग्यारेन्टी र आसन्न अनेकौं चुनौतीहरूको सामना गर्ने लगायत कुरा पर्छन्  
	तर अन्तिम घडीमा विकल्पको खोजीमा बैठक बसिरहेका शीर्ष नेताहरूलाई बैठक कक्षमै अलपत्र छाडेर छापामार शैलीमा निर्वाचनको घोषणा गर्न पुग्ने मलुकलाई जातीयक्षेत्रीय द्वन्द्वमा होमेर त्यसकै आगोमा भोटको रोटी सेकाउन चाहने अनि जननिर्वाचित संस्थालाई बिनाविकल्प विघटनमा पुर्याएर अकण्टक सत्ताको सपना देख्ने माओवादी र प्रधानमन्त्रीबाट सहमतिको यो दुर्घटनाग्रस्त जहाजलाई सम्हाल्न पहल होला  
	
"
