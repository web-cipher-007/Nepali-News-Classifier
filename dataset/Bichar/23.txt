चिनियाँ चिन्ताः राजनीतिक सुरक्षा"ज सरी चिनियाँ प्रधानमन्त्री वेन जियाबाओको भ्रमण उबेला अचानक स्थगित भयो अहिले पनि अचानकै ट्रान्जिटे शैलीमा आगमन र प्रस्थान भयो  ""
	 
	ज सरी चिनियाँ प्रधानमन्त्री वेन जियाबाओको भ्रमण उबेला अचानक स्थगित भयो अहिले पनि अचानकै ट्रान्जिटे शैलीमा आगमन र प्रस्थान भयो  अनुमानवाजहरूले त्योबेला र योबेला पनि बाबुराम सरकारको महान् असफलताका रूपमा चित्रित गर्न खुच्चिङ भन्दै अर्को डर्टी पिक्चरको पि्रमियर गर्न पछि परेनन्  अहिले छोटै भए पनि यो भ्रमण गरिनुले चीनको निजी स्वार्थको संवेदनशीलतामा नेपालको स्थिति महत्त्वपूर्ण रहेको र साथै काठमाडौंका सानातिना गतिविधि पनि बेजिंगे आँखाका लागि मूल्यवान् रहेछ भन्ने चाहिं प्रस्ट्याउँछ  तसर्थ सर्प मर्ने लाठो नभाँच्चिने यो कार्य गरेर चीनले देखाएको परिपक्वतालाई सम्मान गर्दै हाम्रा भावी क्रियाकलापमा पनि रेसिप्रोकल परिपक्वता देखाउनुपर्छ  हुन त पाँच दिन या पाँच घन्टा जति बसे नि फरक न त चीनलाई न त नेपाललाई नै हुने हो  ऊ आइदिनुपर्ने र नेपालले चन्दा पाइदिनुपर्ने यी दुवै काम उही र उत्तिकै भई त हाल्ने हुन् र भए पनि   
	कान्तिपुर  पुस ले परराष्ट्र स्रोतलाई उल्लेख गर्दै यो भ्रमण मुख्यतः एक चीन नीतिका पक्षमा राजनीतिक र भूरणनीतिक रूपमा एकत्रित प्रतिबद्धता खोज्न केन्दि्रत रहेको भनी गरिएको तथ्यगत मूल्यांकनकै पृष्ठभूमिमा चिनियाँ चासोको चक्र के हो र यसमा नेपाल फ्याक्टरको स्थान के र कति  विश्लेषण हुनु जरुरी छ  चीनको राजनीतिक सुरक्षा चक्र लाई एक भोगटेका रूपमा लिने हो भने नेपाल उक्त भोगटेको एक केस्रा हो जसको मूल्य भोगटेको दाँजोमा न्यूनतम त हुन्छ तर केस्रामा हुने बिगारले पुरै भोगटे कुहिन्छ  चीनले त्यस्तै ठानेको छ   
	हामीले सदैव तिब्बतका कारण नै चीनको पूर्ण चासो नेपालमा रहेको ठान्दै यसलाई एकांगी रूपमा चीनको भौगोलिक सुरक्षा का रूपमा मात्र लिई भारतीय कार्ड र चिनियाँ कार्ड को पासा फ्याँक्दै आत्मरतिमा बसिरहने पञ्चायती मनोदशाको निरन्तरता कायम राख्ने भूल गर्दै आएका छौं  यी पञ्चायती सोच सही नभए पनि राज्यको विश्वसनीयता र स्थिरताका कारण छिमेकी मित्रहरूले नकारात्मक जुधाउने बजाउने अवधारणालाई सहनशीलताका साथ नजरअन्दाज गरेकाले मात्रै सम्बन्ध दह्रो आधारमा टिकेको थियो  अब न त आधार दह्रो छ न त विश्वसनीयता न त स्थिरता  यही हो भ्रमण स्थगितजस्ता घटना घट्नु र दुवै छिमेकीलाई हरविषयमा चिन्तित बनाउनु  यिनै चिन्ताले परराष्ट्र सम्बन्ध चितामा पुग्दै छन्  
	चीनको ठूलो राजनीतिक सुरक्षा अवधारणाभित्रको एक सानो तर महत्त्वपूर्ण पाटो मात्र हो तिब्बतको भौगोलिक सुरक्षा  अझ स्पष्टै भन्ने हो भने तिब्बतको चिनियाँ चासो पनि भौगोलिक भन्दा राजनीतिक चासो नै हो  एक चीन भनिनुको अर्थ खासमा एक चीनको भौतिक अर्थमा लिनु हुन्न  भावी विश्वशक्ति चीन को मेरुदण्ड तोड्नका लागि शक्तिराष्ट्रहरूले माओत्सेतुंग कालदेखि नै गर्दै गरेका कोभर्ट र ओभर्ट अर्थात भित्रभित्रै र खुला अप्रेसन तथा रणनीतिक कार्यहरूको मूल अवधारणा नै चीनका राज्यमाविखण्डन ल्याई चीनलाई आफ्नै गृहकलहमा अल्झाई मेरुदण्डमा क्यान्सर घुसाइरहनु हो  विविध कारणले ताइवान समस्याजत्तिकै अन्यका लागि सहज र चीनका लागि खतराजन्य समस्या हो तिब्बत जब कि तिब्बत फगत एक केस्रा मात्रै हो  
	त्यसबेला कम्युनिस्ट विचार र हाल आर्थिक विकासको नपत्याउँदो गति अर्थात कारण फरकफरक भए पनि चीनलाई कमजोर बनाउने पश्चिमी भयानक रणनीतिक चक्र भिसियस सर्कल का विरुद्ध प्रतिरक्षात्मक सोचबाट विकसित राजनीतिक सुरक्षाको एक प|न्ट मात्र हो तिब्बत चीनका लागि  तर आइटी विकासका कारण तिब्बत घटनाका झिल्का पश्चिमी मुस्लिम क्षेत्रमा निर्यात हुन सक्ने अवस्था आएकाले तिब्बतमाथि पश्चिमी आक्रमणको रफ्तार र जोड प्रहार बढेको तथा चीनको प्रतिरक्षात्मक कार्यसमेत बढेकै पृष्ठभूमिमा नेपाल फ्याक्टरसमेतको मूल्य बढेको हो  यद्यपि नेपालमा भने ठीक उल्टो हुन पुग्नु चीनको चिन्ता हो   
	पूर्वसोभियत युनियनका वर्तमान देश काजकिस्तान तथा कुर्गिस्तानसँगै जोडिएको सिन्ज्याङ क्षेत्रमा सोभियत युनियनको पतनसँगै मुस्लिम इथनिक समस्या बढ्दै गएकामा पश्चिमीहरूले तिब्बती आगोका बीउबाट त्यता जलाएको ठानिन्छ  यही सिन्ज्याङको उत्तरपश्चिम उघर अटोनोमस क्षेत्र को राजधानी उरुम्कीको एक खेलौना फ्याक्ट्रीमा दुई हान मूल चाइनिज जात युवतीको बलात्कार घटनापछि बहुसंख्यक सुन्नी मुस्लिम र अल्पसंख्यक चाइनिज हानबीच भएको घटनामा  को ज्यान गई सहरै जलेको मात्र होइन स्पष्ट रूपमा शासक जात मानिने हानप्रतिको आक्रोस र स्वतन्त्र हुने चाहना देखियो  वास्तवमा तिब्बतको  को विद्रोहपछि पश्चिमी इलोक्ट्रोनिक माध्यमबाट भएका प्रोपगन्डाको आगोले उरुम्कीमा उक्त घटना भएको आरोप चीनको हुनुले चीनले तिब्बत तथा उरुम्कीलगायत अन्य जनजातिहरूको थलोमा पश्चिमेहरूले विखण्डनको आगो बाली आर्थिक विकासमा अमेरिकासँग जोरी खोज्न थालेको चीनलाई थला पार्ने अभियानका रूपमा लिएको छ  ल्हासाको आगोको झिल्काले हजारौं किमि टाढाको उरुम्कीमा परेको प्रभावले गर्दा हाल चीनले तिब्बतलगायत अन्य संवेदनशील क्षेत्रलाई पहिलेजस्तो अलगअलग रूपमा नहेरी समष्टिगत रूपमा एकै प्याकेजका रूपमा लिएको छ    
	 देशसँग सीमा जोडिएको चीनका लागि नेपालसँगको सीमा सानो भए पनि तिब्बती समस्याका कारण महत्त्वपूर्ण तथा संवेदनशील छ  नेपालका हकमा  किमि सीमामध्ये करिब  प्रतिशत अर्थात  यही तिब्बतसँग जोडिएको तथा चीनको दृष्टिमा हाम्रो कमजोर सुरक्षा प्रणाली र भ्रष्ट प्रशासनिक संयन्त्रका कारण तिब्बती भाग्ने सजिलो द्वार नेपाल बनेकाले तिब्बती सुरक्षा चासोले प्राथमिकता पाएको हो  
	चीनको आर्थिक विकासको उत्कर्षको मनोवैज्ञानिक प्रदर्शनका रूपमा लिइएको ओलम्पिकको ज्वरो चढेका बेला मार्च   बाट तिब्बतमा उत्पन्न हिंस्रक संघर्ष तथा बल प्रयोगका घटनालाई विश्वव्यापीकरण गर्न काठमाडौंलाई पश्चिमीहरूले लन्चिङ प्याडका रूपमा सफल उपयोग गर्दा गिरिजाबाबुको सरकार हुनु संजोग मात्रथियो  तर नेपालको स्थायी परराष्ट्रनीति संवेदनशीलता तथा राजनीतिक नैतिकताको कमी र सरकार दल र नेतापिच्छे फरक भएको प्रमाण भेटेपछि चीनले रणनीतिक लक्ष्य निर्धारण गरी विशेष रूपमा विशेष कार्यनीतिको प्याकेज बनाएको प्रमाण हो गत दुई वर्षको चिनियाँ गतिविधि र चासोमा भएको व्यापक वृद्धि  
	गत  दशकदेखि कम्युनिस्ट दलले राष्ट्रिय एकता र स्थिर नागरिक समाजको कायमीलाई आफ्नो लक्ष्य बनाई सम्पूर्ण शासनयन्त्र यसैको सम्भार र संरक्षणमा लगाएकोछ  हान जातिको बाहुल्य भएकाले अल्पसंख्यकले अलग महसुस गर्ने सम्भावना आउन नदिन सम्पूर्ण इथनिक समूहलाई चाइनिज इथनिक नामकरण गरेको हो  हुन त चीनका सकल जातजाति चिनियाँ महान् परिवारका अभिन्न अंग हुन् भन्ने विचार सन यात सेनको हो जसलाई लियाङ किचाओ तथा हु सिजस्ता विचारकहरूले समर्थन गरेकाले लामो समयसम्म माओत्सेतुङ यस एकतालाई जोगाड गर्न सफल भए  यही विचारलाई माओत्सेतुङले समाजवादी श्रमिक नामकरण गरी बहुसंख्यक हानलगायत सबै इथनिक अल्पसंख्यकको एक मात्र समान परिचय भएको र समाजवादी श्रमिक भएकाले सबै जातजाति देशका मालिक हुन् भन्ने प्रोपगन्डाबाट विभाजनको फिलिंगोसम्म पनि जन्मिन दिएनन्  यही प्रतिरक्षात्मक सोचअनुरूप छिमेकी  देशमध्ये बहुसंख्यक देश अर्थात वरिपरिका करिडरहरूलाई कम्युनिस्ट राज्यमा परिणत गरी आफ्नो सुरक्षाका कुसनका रूपमा उपयोग गर्न सोभियतबाहेकका सबैजसो विकासोन्मुख छिमेकीहरूमा माओत्सेतुङले मनोवैज्ञानिक राजनीतिक तथा गुरिल्ला मुभमेन्टहरू चलाएका थिए  चीन स्वयं आफ्नो विखण्डनप्रति सदैव चिन्तित देखिँदै आएको प्रमाण हो यो  यही विखण्डन रोक्ने समष्टिगत योजनालाई मैले राजनीतिक सुरक्षा भनेको हुँ  
	कजाकिस्तान र कुर्गिजस्तानले आफ्नो थलोमा छिमेकीविरुद्ध खेल खेल्न नदिए पनि समान पृष्ठभूमि र धर्म भएकाले सिन्ज्याङ क्षेत्रमा विखण्डन बढ्ने सम्भावना भनेछ  तिब्बतसँगै सिन्ज्याङ जोडिएको र ज्यादै पिछडिएको हुनु पनि संजोग मात्र होइन राजनीतिक कारणहरू पनि छन्  तर अन्तराष्ट्रियकरण भइसकेको तिब्बती मामला नेपालको भूमिको सहज उपयोग र दलाई लामाको उच्च व्यक्तित्वले गर्दा चीनको समष्टिगत राजनीतिक समस्यामा तिब्बत समस्याले ज्यादै संवेदनशील भूमिका खेल्छ  त्यसकारण पनि नेपालको सद्भावको आवश्यकता चीनलाई अति नै छ  
	लेखकले चिनियाँ नेसनल डिफेन्स युनिभर्सिटीबाट राष्ट्रिय सुरक्षा तथा चिनियाँ सुरक्षा विषयमा स्नातक गरेका छन्   
	
"
