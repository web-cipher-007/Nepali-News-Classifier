जिम्मेवारीको लामो फेहरिस्त"नेपाली राजनीतिमा चमत्कार उहिलेदेखि नै हुँदै आएको हो पर्दा पछाडिका खेलहरूले सहमतिका अभिनयहरू हुने सम्भावना बलियो छ ""
	 

	जनआन्दोलनपछिका वर्षहरू राजनीतिक दलका लागि व्यवस्थापकीय अग्निपरीक्षाको अवधि त छँदै थियो  जेठ  देखि नागरिक यात्रा सुरु गरेका पूर्वराजा ज्ञानेन्द्र शाहको पनि परीक्षणकाल थियो  करिब चार वर्ष पहिला ज्ञानेन्द्रले जनताको नासोका रुपमा रहेको श्रीपेच जनतालाई नै फिर्ता गरिदिएको घोषणसहित राति  बजे आमा रत्नराज्यलक्ष्मीसंग विदावारी भई नारायणहिटी दरबार परित्याग गरेका थिए  विगत  वर्षमा शाहवंशका अन्तिम  राजाको बासस्थान नारायणहिटी राजदरबार नर्फकनेगरी भएको त्यो यात्रासंगै उनको परीक्षणकाल सुरु भएको थियो अर्थात् उनी एक आमनेपाली भएका थिए र भएको परिवर्तनलाई मनवचनले स्वीकार गरेको देखाउनुपर्ने थियो  तर यस अवधिमा उनले पूजा राजनीति र छिमेकी रिझाउने राजनीतिमार्फत चर्चामा आउने काम गरिराखे  यतिखेर नयां संविधान घोषणा हुनलाग्दा उनका कारणले केही राजनीतिक भुइंचालो आउने अड्कलबाजीलाई उनी आफैले खण्डन गरिदिनुपर्छ  

	जनआन्दोलनका उपलब्धिहरूलाई संस्थागत गर्ने क्रममा संविधानसभाको निर्वाचनमार्फत जनताले हतियारको राजनीतिलाई अस्वीकृत र नागरिक सार्वभौमसत्तालाई राष्ट्रिय अठोट र लक्ष्यका रूपमा आत्मसात गरेका थिए  त्यसको प्रत्यक्ष प्रमाण हिमाल पहाड र तराईमधेस एकजुट भएर मतदानमा ओर्लिएको थियो  अब त्यस्तै प्रयत्न र प्रयास नयां नेपालको मूलद्वार उघार्ने नयां संविधानको लोकार्पण भएपछि हुनुपर्छ  संविधानको लोकापर्णसंगै मुलुकले एउटा नयाँं कोर्स लिनेछ  त्यसपछिको संवैधानिक अभ्यास र अपेक्षाहरूको सम्बोधनका लागि नागरिक नेतृत्वको जिम्मेवारी थपिएर जान्छ  अर्थात् परिर्वतनकारी शक्तिहरूले संविधानलाई ग्रहण गर्ने र स्वामित्व दिने काम गर्नुपर्छ  

	केन्द्रले सम्हाल्न नसकेपछि वरिपरि रहेकाहरू त सबै छरिनै पर्छ निकै पहिला डीएच लरेन्सले भनेका थिए  यो सन्दर्भ यसकारण पनि भनिंदैछ कि यतिखेर जेठ  मा संविधान आउने निश्चित भइसकेर पनि मुख्य दलहरूको महत्वाकांक्षा अन्य केही शक्तिको उन्माद र संस्थापन खेलाडीहरूको कुटिल खेलले गर्दा भावी समय द्वन्द्वपूर्ण हुने त होइन भन्ने आशंका बढेको छ  तसर्थ अवरुद्ध संविधान निर्माण अलमलिएका दलहरू उत्तेजनामा रहेका पहिचानधर्मी शक्तिहरू र अत्तालिएका आम नागरिकलाई लामो संघर्षपछि स्थापित लोकपक्षीय राजनीतिलाई मेलजोल गरी अगाडि बढ्ने एक सूत्रीय कार्यसूचीमा फर्काउनु यतिखेर जिम्मेवार सबैको कार्यभार हो   को जनआन्दोलन र त्यसको पूरकका रुपमा हुँदै आएका अन्य आन्दोलनहरूले नागरिक राज्यको परिकल्पना गरेको छ र त्यो संविधानबाट नै प्राप्त हुनेछ  

	नेपाली राजनीतिमा चमत्कार उहिलेदेखि नै हुँदै आएको हो पर्दा पछाडिका खेलहरूले सहमतिका अभिनयहरू हुने सम्भावना बलियो छ  त्यसमा एमाओवादीले शान्ति प्रकृया अन्तर्गत हतियार व्यवस्थापनमा ढिलै भए पनि देखाएको लचकता र साहसको तुरुप फाल्दै कांग्रेस र एमालेलाई थकाउने काम पनि हुँदैछ  उता एमाओवादीले सत्ता साझेदार संयुक्त लोकतान्त्रिक मधेसी मोर्चा र सत्ताबाहिर रहेका उपेन्द्र यादव दुइटैलाई धाप दिंदै आफ्नो अनुकूलको चाहनाहरू संविधानमा लिपिबद्ध गराउन खोज्दैछन्  यसरी बाह्य परिस्थिति सारै अनुकूल नभए पनि नेपालको आन्तरिक राजनीति एमाओवादीहरूको मुठ्ठीबाट फुत्किसकेको भने छैन  

	विगतमा विभिन्न राजनीतिक शक्तिहरूले जेजति नारा दिएका छन् ती सबैलाई उनीहरूकै शब्दमा हुबहु संविधानमा लिपिबद्ध गर्नसक्ने स्थिति छैन  तर पनि भावी संविधान संघीय लोकतान्त्रिक गणतन्त्रको भावना अनुसारको त हुनैपर्छ र हुन्छ नै  पहिचानप्रतिको चरमपन्थी मोहलाई सृजनात्मक भ्ूमिकामा रूपान्तरित गर्नसके मात्र अब बन्ने संविधान दिगो प्रभावकारी र स्वीकार्य भएर स्थापित हुनेछ  त्यस्तै संघीयता समावेशी राज्यसंयन्त्र एवं समतावादी अर्थव्यवस्थाबाट मात्र सम्भव छ भन्ने बोध सायद सुस्तरी कार्यकर्ता पंक्तिभित्र फैलिन थालेको भए तापनि पहिचानधर्मी अगुवाहरू अहिले पनि जोडघटाउकै मोलमोलाइमा लागेका छन्  दीर्घकालीन महत्व राख्ने संघीयता र शासकीय स्वरुपको मामला अन्य राजनीतिक निर्णयहरूजस्तो सीमित राजनीतिक दलको लेनदेनको विषय बनाइनु र हतारमा निर्णय गर्नु हुँदैन खासगरी भूगोलको नक्सांकनको सवालमा  निश्चित रुपमा राज्यको अहिलेसम्मको स्वरुप बनावट चरित्र सधैं एकांगी विभेदकारी र दमनकारी रहेको हुनाले यसलाई परिवर्तन गर्न संघीयता चाहिएको हो  तर अब बन्ने संघीय प्रदेशहरू एकअर्कामा अन्तरसम्बन्धित र पारस्परिक पूरकको आधार हुनेछ  सम्पदा सञ्चयका विषयमा पनि पारस्परिक समन्वय हुने संघीयकरण भावी नेपालका लागि सहज हुनेछ  

	यतिखेर संघीय इकाइहरूका सिमाना र परिभाषा स्थिर गर्ने क्रममा उठाउठ र तातो बहस भइरहेको छ र यो सबैको नेपथ्य केन्द्रमा मधेसलाई ठम्याइँदैछ  यतिखेर कोही मधेसी शक्तिलाई पुलपुल्याउन कोही मधेसलाई देखाएर भय र भ्रम खडा गर्न त कोही मधेसी आन्दोलनबाट स्थापित नाराहरूलाई तुहाउन मधेसभित्रै नक्कली पात्र र पंक्तिहरू खडा गर्न लागेको स्थिति छ  तर समस्या मधेसबाट होइन अखण्ड पश्चिमको नारा दिनेहरू र त्यसलाई साथ दिने मानसिकताबाट देखिन्छ  जसरी अखण्ड पश्चिमको पक्षमा आआफ्ना दलीय सीमालाई नाघ्दै एकसेएक हस्तीहरू मुखरित भए त्यसले काठमाडौबाट साँच्चिकै विलगावको पथगामी भएको दर्शाउँछ  अखण्ड सुदूर पश्चिमको बारेमा प्रचारित भूगोल र त्यसले लिएको संवेदनशीलता समग्र मधेस प्रदेशको अवधारणाभन्दा कम भयादोहन छैन  

	संविधानले नेपालीसँंग अन्याय गरेको देखिनुहुन्न  सबै आन्दोलनको मूलमर्म भनेको जनतालाई बलियो बनाउनु हो त्यो कुरा संविधानको प्रस्तावनाबाट पक्कै प्रष्टिन्छ  तर अहिले जसरी पहिला विभेदमा पारिएका समुदायहरूले एकअर्का विरुद्ध अडान र अवधारणा देखाउन थालेका छन् त्यसले परिवर्तनको प्रकृयालाई सुस्त बनाउँंछ  थारु मुस्लिम सन्थालहरूले संविधानबाट न्याय पाउनुपर्छ उनीहरूका चासो र चिन्तालाई संविधानबाट उन्मुक्त दिने प्रयास पनि हुनैपर्छ  तर थारुलाई मधेसी एजेन्डाको विरुद्ध खडा गर्ने कुनै कुनाबाट प्रयत्न हुन्छ भने त्यो विचारणीय छ  यो किन र कसरी हुँदैछ  मधेसी नेतृत्वले कहिले पनि थारु पहिचानप्रति आक्षेप लगाएको छैन अस्तित्व स्वीकारेका छन् र सकभर संँगै सहभागिता जनाउन उदारनीति लिएका छन्  थारु समुदायभित्रको ठूलो हिस्सा राज्यसंँगको विभेदको विरुद्ध मधेसीहरूसंँग छन्  मधेसी पहिचान आफैमा विविधता बोकेको भए तापनि मूलतः यो राज्यसंँगको सम्बन्ध निर्धारणका लागि विभेदमा परेकाहरूले संघर्ष गर्न खोजेको साझा मान्यता हो  यतिखेर केही थारु अगुवा भनाउनेहरूको अभिव्यक्तिलाई हेर्दा उनीहरू आफ्नो समुदायको पछौटेपनको कारण खोतल्न असफल भएको देखिन्छ  कारण खोज्नमा अलमलभन्दा पनि बुझ पचाउने काम भयो भने त्यसले समस्याको निरुपण गर्दैन  थारुहरू हिजोका दिनमा राज्यले विभेद गरेर पछाडि परेका हुन्  थारुभित्र पनि भाषा भेष र खानपानको दृष्टिकोणले विविधता छ चिन्तनको स्तर पनि फरकफरक भूगोलमा फरकफरक खालका छन्  तर पनि राज्यसंँगको सम्बन्ध निर्धारण गरिंदा साझा अस्तित्वसाथ प्रस्तुत हुनु जायज मानिएको छ  

	गत वर्षको असारमा संयुक्त लोकतान्त्रिक मधेसी मोर्चा थरुहट संघर्ष समिति र थारु कल्याणकारी सभाबीच सहमति भई थरुहटतराई मधेसमा हुने प्रदेशको संख्या र सीमा निर्धारण तथा समावेशी राज्य बनाउन एकअर्काप्रति सम्मान र सहकार्यलाई बल दिने प्रतिबद्धता गरिएको थियो  उक्त सम्झौतामा लक्ष्मण थारु उपेन्द्र गच्छदार योगेन्द्र थारु ठाकुरसिंह थारु चन्द्रकुमार थारु र विजय गच्छदार लगायत मधेसी मोर्चाका नेताहरूले संयुक्त हस्ताक्षर गरेका थिए  त्यो सहमतिले थारु र मधेसीबीच द्वन्द्व गराउन खोज्ने शक्तिहरूलाई नसिहत दिएको थियो भने यसले समग्रमा राम्रो सन्देश पनि दिएको थियो  त्यो सहमतिको आधारमा अहिलेका सवालहरूको सम्बोधनको विश्वासिलो मार्गचित्र प्राप्त हुनसक्छ  

	संविधानलाई कुनै निहुँमा जलाउने र चर्का राजनीति गर्नाले परिवर्तनलाई लाभ पुग्दैन दक्षिणपन्थीहरूले मात्र मलजल पाउँछ  खासगरी एमाओवादी नेपाली कांग्रेस एमाले र मधेसी शक्तिले संविधानमा सबैको अपनत्व हुने र गराउने प्रयत्नतिर लाग्नुपर्छ नकि आफै एउटा अडान तेस्र्याएर संविधानको विरोध गर्दै हिंड्नु जाति हुनेछ  संविधानसँंग सबै पक्षको सामञ्जस्य देखिइउन् यसका लागि साझा प्रयत्न गर्नुपर्छ  यसो गरिएमा मात्र संविधानले स्थायी दिशा दिनसक्छ संविधानको प्रयोग गर्दै भावी दिनमा जनमतको आधारमा नयांँ जनादेशले त्यसलाई परिमार्जन र परिपक्व बनाउँदै लैजान सकिन्छ  वास्तवमा संविधानलाई तात्कालिक शक्ति सन्तुलनको नासोभन्दा पनि सबैको भरोसाको केन्द्रका रूपमा विकसित गर्ने सोच भयो भने यसले वर्तमान र आगतका द्वन्द्वहरूलाई सम्बोधन गर्दै जान्छ  यस परिप्रेक्ष्यमा सबै अधिकारधर्मी र पहिचानवादीहरूको कांँधमा समेत जिम्मेवारीको लामो फेहरिस्त झुन्डिएको छ  
"
