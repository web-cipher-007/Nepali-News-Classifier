 अपराधको छायामा संविधानसभासरकारबाट मनोनीत सांसद एवं सद्भावना आनन्दीदेवीका नेता श्यामसुन्दर"
	सरकारबाट मनोनीत सांसद एवं सद्भावना आनन्दीदेवीका नेता श्यामसुन्दर गुप्ता अहिले जेलका सभासद हुन्  अपहरणको अभियोगमा डिल्लीबजार सदरखोरमा राखिएका उनले त्यहींबाट संविधानसभा सचिवालयमा अनधिकृत रूपमा फोन गर्दै आफूलाई तलबभत्ता उपलब्ध गराइदिन धम्की दिइरहेका छन्  सभामुखको निर्देशनमा कर्मचारीले रकम भने दिएका छैनन्  तर सभामुखले पनि उनलाई सभासद पदबाट हटाउन भने सकेका छैन किनभने त्यसका निम्ति कानुन नै छैन  सायद सुविधाका लागि गुप्ता स्वयं अदालत गए भने आश्चर्य हुँदैन   
	ल मकवानपुर  बाट निर्वाचित माओवादी सभासद प्रेमबहादुर पुलामीले अघिल्लो महिना सञ्चालित एसएलसीमा अर्कै व्यक्ति साहित्य लामा लाई आफ्नो परीक्षा दिन लगाए  सभामुखले सचिवालयलाई त्यसको अनुसन्धान गर्न निर्देशन दिएबमोजिम पुलामीले अरुलाई परीक्षा दिन लगाएको ठहर त भयो तर कारबाही गर्ने कुनै कानुन नहुँदा मुख्य सचेतक देव गुरुङलाई नै कारबाहीको जिम्मा लगाइयो  शिक्षा ऐनअनुसार अरुलाई नक्कली परीक्षा दिन लगाउनेलाई  लाख रूपैयाँ र  महिनासम्म कैद वा दुवै सजाय हुनसक्ने व्यवस्था छ  तर पुलामी ठहरिए सभासद जसलाई छुने आँट गरिएको छैन   
	यी त भए पछिल्ला दुइटा दृष्टान्त  खोतल्दै जाने हो भने हाम्रा थुप्रै सभासद यस्ता क्रियाकलापमा मुछिएका छन्  कूटनीतिक राहदानी बेच्ने अपहरणमा संलग्न हुने वेश्यालय धाउने जुवा खेल्ने कुर्सी फाल्ने माइक भाँच्ने जस्ता असंसदीय र गैरकानुनी क्रियाकलापमा संलग्न हुनाले हाम्रा माननीयहरूको मात्र छवि धमिलिएको छैन संविधानसभाकै गरिमा घटेको छ  
	सभामुख सुवास नेम्वाङ कानुनको अभावमा संविधानसभालाई बदनाम गराउने कार्यमा संलग्न सभासदहरूलाई कारबाहीको दायरामा ल्याउन नसकिएको बताउँछन्  भन्छन् केहीले गर्दा सबै सभासद उस्तै हुन् भन्ने सन्देश गएको छ  यो त अति भयो कारबाहीको दायरामा ल्याउन सम्बन्धित दलले पनि आवश्यक कदम चाल्नुपर्छ  भ्रष्टाचारको मुद्दाबाहेक अन्य केसमा सभासदलाई निलम्बन गर्ने व्यवस्था संविधानसभासंसद नियमावलीमा नभएका कारण यस्ता अभियोग लागेका सभासद पदमै बहाल रहेका हुन्   
	राजनीतिक दलहरूले सामाजिक मर्यादा चरित्र र आनीबानीको ख्याल नराखी जित्नैका लागि कुकृत्यमा संलग्नहरूलाई समेत चुनावमा उम्मेदवार बनाएका कारण अपराध र राजनीति एकैठाउँमा मिसिन पुगेको तर्क गर्छन् अपराधशास्त्री माधव आचार्य  उनका अनुसार यसमा दलहरूकै दोष छ  बदनाम सभासदहरू कि माओवादीका छन् कि कांगे्रसका कि एमालेका या अन्य दलका  आखिर जोजो गलत कार्यमा आरोपित छन् ती सबै राजनीतिक दलकै संरक्षणमा छन्  आचार्य भन्छन् केही खराबलाई संरक्षण गर्न खोज्दा पूरै संविधानसभा बदनाम भएको छ  सबै सभासद एकै हुन् भन्ने सन्देश प्रवाह भइरहेको छ  यसतर्फ दलहरू सचेत नहुने हो भने पूरै राजनीतिक संरचनामाथि नै दाग लाग्न सक्छ  बदमासीमा संलग्न थोरैका कारण संविधानसभा नै अपराधको छायामा परेको छ   
	कानुनको कमी र उन्मुक्ति 
	दलहरू राजनीतिलाई अपराधको छायाबाट मुक्त राख्न र संविधानसभासंसदलाई बेदागी बनाउन साँच्चै चुकेका छन्  ज्यान मार्नेदेखि बिजुली चोर्नेसम्म र अपहरण गर्नेदेखि डमी परीक्षार्थी खडा गर्नेसम्मका हर्कत गर्ने सभासदलाई कानुनी दायरामा ल्याउन संविधानसभा नियमावली संशोधन आवश्यक छ  त्यसका निम्ति माओवादी सभासद अमृता थापाको संयोजकत्वमा एउटा समिति पनि गठन गरियो तर त्यसले कामै गर्न सकेन   
	पाँच सदस्यीय उक्त समितिमा रहेका अग्नि खरेल रमेश लेखक नीलम बर्मा र जनककुमारी चालिसे एकातिर तथा संयोजक थापा अर्कोतिर उभिएपछि नियमावली संशोधनमा सहमति जुट्न नसकेको हो  पुर्पक्षका लागि थुनामा रहेका र अदालतले दोषी ठहर गरी अन्तिम फैसला गरेकालाई निलम्बन गर्नुपर्छ भन्ने बुँदाप्रति थापाले असहमति जनाएपछि नियमावली संशोधन रोकिएको हो  संयोजक थापा भन्छिन् विस्तृत शान्ति सम्झौताले छुट दिएका बाहेकलाई कारबाहीको दायरामा ल्याउनेगरी नियमावली संशोधन गर्नुपर्छ   
	केही सदस्यका गलत क्रियाकलापले संविधानसभाकै बदनामी भइरहेकाले कानुन बनाएर त्यसलाई नियन्त्रण गर्न माओवादी पक्ष सहमत नदेखिएको सभासद तथा समिति सदस्य अग्नि खरेल बताउँछन्  भन्छन् अहिले अपहरण काण्डमा जेल परेका श्यामसुन्दर गुप्ताले तलबभत्ता दाबी गरिरहेका छन् किनभने कानुनतः उनी सभासद नै हुन् निलम्बित भएका छैनन्  यदि नियमावली संशोधन गरी निलम्बनको व्यवस्था राख्न सकिएको भए उनी निलम्बित भइसक्थे  
	समितिले नियमावली संशोधनका लागि राज्य पुनर्संरचना आयोगको प्रतिवेदनलाई कहाँ पठाउने बहुमत नहुँदा निर्णय लिने विधि के हुने गलत क्रियाकलाप गर्ने सभासदमाथि कस्ता कारबाही गर्ने र त्यसको व्यवस्था कसरी गर्ने भन्ने विषयमा छलफल केन्दि्रत गरेको थियो  त्यसमध्ये गलत क्रियाकलाप गर्ने सभासदमाथि कारबाही गर्ने बारे व्यवस्था गर्न माओवादी सभासद थापा मानिनन् बाँकी चारजनाले सभामुखलाई संशोधनको बुँदासहितको सुझाव दिए  त्यसयता समितिको बैठक नै बस्न नसकेपछि सभामुखले नै पहल थाले  त्यो पहल पनि सफल हुन नसकेपछि सभामुखले राजनीतिक दलका शीर्ष नेताहरूलाई गुहारे  सभामुख नेम्बाङका शब्दमा नियमावली संशोधनको काम अहिले शीर्ष राजनीतिक तहमा अड्किएको छ  दलहरूले यसमा विचार नपुर्याउने हो भने फेरि पनि गलत क्रियाकलाप दोहोरिन सक्छ  सबै सभासद र संविधानसभाकै छवि धुमिल बन्दै जाने खतरा रहन्छ   
	अशुभ आरम्भ 
	 जेठ  गते नयाँबानेश्वरस्थित अन्तर्राष्ट्रिय सम्मेलन केन्द्रमा संविधानसभाको पहिलो बैठक बस्दै थियो  पहिलो बैठकमा निर्वाचनबाट उदाएका नयाँ र पुराना अनि विभिन्न क्षेत्र जात धर्म सम्प्रदायका सप्तरङ्गी  जना प्रतिनिधि उपस्थित थिए  नेपाल संघीय लोकतान्त्रिक गणतन्त्रात्मक मुलुक हुनेछ भन्ने घोषणासहित तत्कालीन अध्यक्ष कुलबहादुर गुरुङले त्यसदिनको सभा अन्त्यको घोषणामात्र के गरेथे एमाले सभासद कमला शर्माका चप्पल कांग्रेस सभासद तथा पूर्व गृहमन्त्री पूर्णबहादुर खड्कामाथि बजि्रयो  कारण सुर्खेत क्षेत्र नम्बर  बाट उम्मेदवार बनेका आफ्ना पति ऋषिप्रसाद शर्माको हत्यामा खड्का संलग्न रहेको भन्ने आरोपको आवेशमा उनले त्यस्तो अभद्र व्यवहार देखाएकी थिइन्  कस्तो विडम्बना संविधानसभाको सुरुवातै अशुभ भयो  
	त्यसै दिन मोस्ट वान्टेडको सूचीमा परेका रौतहटबाट निर्वाचित सभासद बबन सिंहले कडा सुरक्षा घेरालाई झुक्याएर हलभित्र प्रवेश गरी सपथ लिएका थिए  बबन काठमाडौंको त्रिपुरेश्वर बमकाण्डका नायकमात्र थिएनन् उनले गृहजिल्ला रौतहटमै पनि ज्यान मार्ने अभियोगको सामना गरिरहेका थिए  यसरी सभाहलभित्रै चप्पल प्रहार गर्ने अशुभ हर्कत र सचिवालय तथा सुरक्षाकर्मीलाई समेत छक्याएर सपथ लिन सफल ज्यानमारा सभासदको लीलाबाट सुरु भएको संविधानसभाका बैठकहरूले त्यसयता धेरै अभद्र व्यवहारको सामना गर्नुपर्यो  विविध जाति धर्म भाषा सम्प्रदाय र क्षेत्रको प्रतिनिधित्व गर्ने सुन्दर सप्तरंगी सभामा बहुरूपी सभासदहरू प्रकट भए   
	उन्मत्त भैरवजस्ता सभासद 
	बर्दियाकी माले समाजवादीकी सभासद शारदा नेपालीले  बैसाख  गते एकाबिहानै मादकपदार्थमा लठि्ठएर नेपालगन्जस्थित पुष्पलाल चोकमा गाईजात्रा देखाइन्  तिनैले सभासदको तलबभत्तामध्ये धेरै पार्टीलाई लेबी बुझाउनुपरेकाले घर खर्च चलाउन नसकेको भन्दै विष सेवन गरी आत्महत्याको प्रयास गरेकी थिइन्   
	उता रौतहटबाट विजयी कांग्रेस सभासद कृष्णप्रसाद यादव  फागुनको एक साँझ राजधानीको महाराजगन्जस्थित कान्ति बाल अस्पताल पछाडिको एक घरमा अवैध यौनकर्ममा रङ्गेहात पक्राउ परे र भोलिपल्ट उनलाई प्रहरी हिरासतबाट मुक्त गरियो   
	कांग्रेसकै अर्का सभासद अच्युतराज पाण्डेलाई त्यसै साल भदौ  मा भोटेबहालस्थित दिनेश शेरचनको घरमा जुवा खेलिरहेको अवस्थामा खालबाटै पक्राउ गरिएको थियो  अनि त्यही दलकी सभासद कल्याणी रिजाल बागबजारस्थित एक कुर्ता पसलमा सभासद भएको भन्दै पसलेलाई धम्की दिन पुगिन्  
	सभासद ताण्डव नृत्यको शृंखला यतिमात्र कहाँ हो र र सिंहदरबारको चौथो तलामा रहेको संवैधानिक समितिको सभाहलमा बैठक चलिरहँदा उन्मत्त रूपधारण गर्न पुगे दलित जनजाति पार्टीका सभासद विश्वेन्द्र पासवानले  उनले आफूले लगाएको सर्ट च्यात्नुका साथै बैठक कक्षको झ्यालबाट आफै बसेको कुर्सी चार तलामुनि बगैंचामा फालिदिए  अनि जथाभावी मुख छाड्दै बैठकबाट बाहिरिने क्रममा संवाददाताहरूसित भने अहिले त कुर्सीमात्र फालिएको छ हाम्रा माग सुनुवाइ भएन भने मान्छे नै फालिन्छन्  
	पछिल्लो समय 
	संविधानसभाव्यवस्थापिकासंसदको बैठक माछा बजारजस्तै हुनपुग्यो  बजेट भाषण गर्न रोष्ट्रमतर्फ लम्किरहेका तत्कालीन अर्थमन्त्री सुरेन्द्र पाण्डेको बि्रफकेस च्यातचुत पार्नेदेखि संसदलाई हप्तौंसम्म बन्दी बनाउने कार्य भए  अर्थमन्त्रीको हातबाट बजेट बि्रफकेस खोसेर च्यात्ने हर्कत गर्ने माओवादी विधायकहरू लेखराज भट्ट हाल वाणिज्य तथा आपूर्तिमन्त्री सूर्यमान दोङ र चन्द्रबहादुर थापा निलम्बनमा परेनन्  सभामुखले सबभन्दा ठूलो पार्टीका ती सभासदहरूको उद्दण्ड व्यवहारप्रति आँखा चिम्लिए तर हप्तौंदेखि लगातार संसद बैठक अवरुद्ध गर्दै आएका विश्वेन्द्र पासवान बुद्धरत्न मानन्धर रुक्मणी चौधरी र सद्रुल मियाँ हकलाई भने त्यस्तो माफी दिएनन् सामूहिक रूपमा सात दिनका लागि निलम्बन गरे   
	तत्कालीन स्थानीय विकास मन्त्री उर्मिला अर्याललाई  असार  मा रोष्ट्रममा जान अवरोध सिर्जना गरेपछि सभामुखले पहिलोपटक सभासदहरूलाई मार्शल लगाएर हलबाट बाहिर निकाल्ने आदेश दिएका थिए  उनले चेयरबाट भनेका थिए उनीहरूले संसदको अधिकार हनन गरेको अनुशासन उल्लंघन गरेको र संसदमा शान्ति भंग गरेकाले हलबाट बाहिर लैजान म मार्शलहरूलाई आदेश दिन्छु  सभामुखको आदेशपछि दलित जनजाति पार्टीका पासवान नेपाः राष्ट्रिय पार्टीका मानन्धर संघीय लोकतान्त्रिक मञ्चकी चौधरी र स्वतन्त्र सभासद मियाँ सात दिन निलम्बनमा परेका थिए  
	त्यसैगरी फोरम लोकतान्त्रिकका धनुषाबाट विजयी सभासद सञ्जयकुमार साहले  पुस  मा सभाहलको तीनवटा माइक्रोफोन कर्याककुरुक पारेपछि  दिन निलम्बनमा परे  सभामुखले बोल्ने समय नदिएको भन्दै साहले माइक भाँचेको र त्यसबाट तीन लाख रुपैयाँ बराबरको क्षति भएको संविधानसभा सचिवालयले जनाउँदै उक्त रकम सभासद साहको तलबभत्ताबाट असुल्ने जनायो  उनले संविधानसभामा चुनिए लगत्तै दुवै हातमा बन्दुक लिई जनकपुरमा विजय उत्सव मनाएका थिए   
	उता  कात्तिक  मा गृहजिल्ला पर्सा पुगेकी फोरम लोकतान्त्रिककी सभासद तथा तत्कालीन कृषि राज्यमन्त्री करिमा वेगमले प्रजिअ दुर्गाप्रसाद भण्डारीलाई विमानस्थलमा लिन नयाँ गाडी नपठाएको भनी कार्यालयभित्रै गालामा थप्पड हान्दा पनि तत्कालीन प्रधानमन्त्री माधवकुमार नेपाल वा सभामुख नेम्बाङले उनलाई कारबाही गर्न सकेनन्   
	नयाँ गाडी माग्दामाग्दै आफूलाई पुरानो गाडी दिएको भन्दै फोरम लोकतान्त्रिककी अर्की सभासद तथा खेलकुद सहायकमन्त्री चन्दा चौधरीले  कात्तिक  मा आफै चढेको झण्डावाल गाडीको सिसा फुटाइदिइन्  फोरम लोकतान्त्रिककी सभासद तथा स्थानीय विकास सहायकमन्त्री कलावती सिंह पासवानले  माघ  मा बाराका स्थानीय विकास अधिकारी श्यामसुन्दर मिश्रमाथि कार्यालयमै दुव्र्यहार गरिन्   
	केही सभासद एवं मन्त्रीहरूको उद्दण्डताबारे त्रिभुवन विश्वविद्यालयमा मनोविज्ञान पढाउने प्राध्यापक शिशिर सुब्बाले भने चर्चामा आउन चाहने तर राम्रो काम गर्न नसक्नेहरू एक प्रकारको मानसिक तनावमा हुन्छन् जसले उनीहरूलाई अस्वाभाविक काममा उद्यत र उद्दण्ड बनाउँछ   
	विगतमा तत्कालीन राष्ट्रियसभाको बैठकमा एमाले सभासद गोल्छे सार्कीले कांग्रेस नेता रामचन्द्र पौडेललाई जुत्ताले हानेको घटना निकै चर्चित भएको थियो  त्यसअघि पञ्चायतकालमा बुद्धिमान तामाङले राष्ट्रिय पञ्चायतभित्रै मन्त्रीलाई फाइल प्रहार गरेको घटना पनि नभएको होइन  पूर्वप्रधानमन्त्री सूर्यबहादुर थापानिकट मानिने तामाङले उनकै आडमा त्यस्तो हर्कत गरेका थिए  बहुदलीयकालमा एमालेको उक्साहटमा सार्कीले पौडेललाई जुत्ता हानेका थिए  राजनीतिक कुसंस्कारको त्यो रूप शैशवकालको गणतन्त्रमा झनै झाङ्गनि पुगेकोमा चिन्ता व्यक्त गर्छन् कांग्रेस सभासद रमेश लेखक   
	थरीथरीका धन्दा  
	फोरम गणतान्त्रिक अध्यक्ष सभासद एवं पूर्वसूचना तथा सञ्चारमन्त्री जयप्रकाश गुप्तालाई फागुन  गते सर्वोच्च अदालतले डेढ वर्ष जेल सजायसहित डेढ करोड रूपैयाँ जरिवाना गर्ने फैसला गरेपछि अहिले उनी डिल्लीबजारस्थित सदरखोरमा छन्  त्यहीं भ्रष्टाचार गरी अकुत सम्पत्ति कमाएको आरोपमा पूर्वमन्त्री एवं कांग्रेस नेता चिरञ्जीवी वाग्ले र अपहरणको मुद्दामा पूर्वमन्त्री एवं सभासद श्यामसुन्दर गुप्ता पनि छन्   
	त्यस्तै एमाले सभासद डोलबहादुर कार्कीले सशस्त्र प्रहरीमा जागिर लगाइदिन्छु भनी एक लाख रूपैयाँ घुस लिएको आरोप खेप्दैछन्  अघिल्लो सरकारका अर्थराज्यमन्त्री ल्हारक्याल लामा चीनको तिब्बत र नेपालबाट दोहोरो नागरिकता लिएको आरोपमा पदबाट राजीनामा गर्न बाध्य हुनुपर्यो   
	माओवादीका पूर्वमन्त्री तथा सभासद खड्गबहादुर विश्वकर्माले मन्त्री हुँदा पाएको गाडीमा नम्बरप्लेट बदलेर चढ्ने काम गरे  त्यसै दलकी अर्की सभासद इन्द्रमती यादवले कपिलवस्तु कृष्णनगरमा बिजुली चोरी गरेको पत्ता लागेपछि उनलाई विद्युत प्राधिकरणले तीन हजार रुपैयाँ जरिवाना तिरायो   
	कोही जेलमा कोही सिंहदरबारमा 
	ओखलढुंगाका माओवादी सभासद बालकृष्ण ढुंगेल कर्तव्य ज्यान मुद्दामा अदालतबाट दोषी ठहर भए पनि निस्पिक्री हिंडिरहेका छन् संविधानसभा र संसदमा मतदान गरिरहेका छन्  न उनलाई सरकारले पक्राउ गरेको छ नत संविधानसभाका अध्यक्षले पदबाट निलम्बन गर्नसकेका छन्  पार्टीको संरक्षणमा संविधानसभा र संसदको गतिविधिमा उनी संलग्न भइरहेका छन्   
	सशस्त्र द्वन्द्वकालमा रामेछापका उज्ज्यनकुमार श्रेष्ठको हत्यामा ढुंगेल संलग्न रहेको सर्वोच्च अदालतको फैसलालाई चुनौती दिंदै समाजमा मुक्त अवस्थामा हिंड्नु कानुनी राजको धज्जी उडाउनु सिवाय केही नभएको बताउँछन् सर्वोच्चका पूर्वन्यायाधीश कृष्णजंग रायमाझी  उनले भने ज्यान मुद्दामा सर्वस्व भएको मान्छे यसरी खुल्लमखुल्ला हिंड्नु भनेको दण्डहीनताको पराकाष्ठा हो  ढुंगेलको केसमा लाजमर्नु भयो  सरकार आफ्नो छ भन्दैमा सजायबाट सुविधा पाउने कस्तो अचम्म  अलिकति नैतिकता त देखिनुपर्ने हो  
	सभामुख नेम्वाङचाहिं ऐननियममा यस्ता व्यक्तिलाई कारबाही गर्ने व्यवस्था नभएकाले अप्ठेरो परेको प्रस्टीकरण दिन्छन्  भ्रष्टाचारमा दोषी ठहर भएका बाहेक कसैलाई कारबाही गर्ने अधिकार नभएको सभामुखको भनाइको प्रतिवाद गर्छन् अधिवक्ता शम्भु थापा  भन्छन् सर्वोच्च अदालतको फैसला कार्यान्वयन नहुनुमा सभामुख प्रधानमन्त्री र गृहमन्त्री दोषी छन्   
	कर्तव्य ज्यानमा मुछिएका अर्का सभासद हुन् माआवादीका प्रभु साह र स्वतन्त्र सभासद बबन  
	सिंह  उनीहरूलाई सजायको दायरामा ल्याइएको छैन  साह प्रहरी अनुसन्धानबाट हत्यामा संलग्न देखिएपछि कानुनमन्त्रीबाट राजीनामा दिन बाध्य भए तर पर्साका सरकारी वकिलले सत्तारुढ पार्टीका यी प्रभावशाली नेतालाई अभियुक्तका रूपमा मुद्दा चलाउने हिम्मतै गरेनन्  सभासद बबन सिंह काठमाडौंको त्रिपुरेश्वरमा बम पड्काएको र रौतहट ब्रह्मपुरी गाविसका शिव चमइतको हत्यामा संलग्न आरोपी हुन्  उनलाई पनि कसैले छोएको छैन  
	कहिले छुने हो अपराधमा संलग्न सभासदहरूलाई  कि उनीहरूलाई जेठ  सँगै उन्मुक्ति दिने राष्ट्रिय सहमति बनेको हो दलहरूबीच  

	राजनीतिमा अपराध 
	रिमेश लेखकको टिप्पणी 
	हा मीकहाँ राजनीतिमा देखापरेको आपराधिक प्रवृत्तिले विकराल रूप लिंदैछ  केही राजनीतिकर्मी अपराधमा संलग्न भएको घटनाले सिङ्गो राजनीति दूषित देखिएको छ  संविधानसभाका सदस्यहरू आलोचनाका पात्र बनेका छन्  राजनीतिको अपराधीकरण र अपराधको राजनीतीकरण तेस्रो विश्वका धेरै देशले व्यहोर्नुपरेको नियति हो   
	अध्ययन परिश्रम लगन त्याग अनुभव र स्वस्थ प्रतिस्पर्धाको साटो छोटो समयमा छिटो सत्ता र शक्ति आर्जन गर्ने र राजनीतिलाई सेवाभन्दा शक्तिका रूपमा मात्र बुझ्ने परिपाटीले राजनीतिमा अपराधको प्रवेश गराउँछ  यसरी प्रवेश हुने अपराध राजनीतिको अभिन्न अङ्गका रूपमा विकास हुँदै जान्छ  कालान्तरमा अपराधको प्रभाव बढ्दै जाँदा समग्र राजनीति नै अपराध प्रवृत्तिका रूपमा देखापर्छ  फलतः राजनीतिप्रति नै वितृष्णा र विकर्षण हुन्छ  राम्रा मानिसहरू राजनीतिबाट परपर हुन्छन्  राजनीति असक्षम र अयोग्य मानिसको भीडले भरिने खतरा हुन्छ  यो चुनौतीबारे समयमै सजग हुन जरुरी छ  
	दस वर्षे सशस्त्र द्वन्द्वले नेपालको राजनीतिमा हतियारको प्रवेश गरायो  हाम्रो शान्ति प्रक्रियाका तमाम सकारात्मक आयामबीच एक अत्यन्त नकारात्मक सन्देश पनि लुकेको छ  त्यो हो राजनीतिमा सफलता प्राप्त गर्न शान्तिपूर्ण राजनीतिको लामो त्याग तपस्या बलिदान र संघर्षको ऐतिहासिक प्रक्रियाबाट जान आवश्यक छैन हतियारको बलमा थौरै समयमै शक्ति र सत्ता प्राप्त गर्न सकिन्छ  माओवादीको कथित सफलताबाट उत्पन्न यो खतरनाक सन्देश राजनीतिमा छोटो बाटो हिंड्न चाहनेका लागि प्रेरणा बनेको छ तसर्थ राजनीतिमा हतियारको खतरा अझै जीवित छ   
	द्वन्द्वकालमा हतियारसँगै राजनीतिमा खुला प्रवेश पाएको अर्को तत्व अपराध हो  सशस्त्र द्वन्द्वका बेला हत्या हिंसा डर धाक धम्की र बलको प्रयोग नै राजनीतिको आधार बन्यो  यी सबै काम अपराधजनित भएको हुँदा समग्र राजनीतिको आधार नै अपराध बन्यो भन्दा अतिशयोक्ति नहोला  सशस्त्र द्वन्द्वले अपराधलाई संस्थागत गर्ने काम गर्यो  अपराध गरेका व्यक्तिले दलको नीतिका आधारमा घटना भएको आफूले आपराधिक दायित्व बोक्न नपर्ने जिकिर गर्न थाले  सरकारले फौजदारी मुद्दा फिर्ता लिने वा क्षमादान गर्ने जुन शृंखला सुरु गर्यो त्यसले पनि अपराधमा राजनीतिक दल संस्थागत रूपले नै संलग्न भएको पुष्टि हुन्छ   
	हतियार उठाएका मानिसले राजनीतिमा हिंसाको आवश्यकताबारे निकै तर्क गर्ने गरेको पाइन्छ  हिंसा अपराध हो यसको पक्षमा जतिसुकै राम्रा तर्क गरे पनि आजको सभ्य युगमा स्विकार्य हुनै सक्दैन  व्यक्तिगत रूपमा पनि राजनीतिकर्मी अपराधमा संलग्न रहेको यत्रतत्र देखिने गरेको छ  धेरै अपराधका पछाडि आर्थिक कारण देखापर्छ तथापि राजनीतिक कारणले पनि पर्याप्त अपराध हुन्छन्  चुनाव जित्न आपराधिक तत्वको प्रयोग गर्ने र पछि तिनैको प्रभावमा रहने राजनीतिकर्मीका बाध्यता पनि देखिन्छन्   
	पछिल्लो समय संविधानसभाका सदस्य पनि गम्भीर प्रकृतिको अपराधमा संलग्न भएर केहीले अदालतबाट सजाय पाएको कोही सुनवाइको सिलसिलामा थुनामा रहेको र केही अनुसन्धानको सिलसिलामा रहेका लगायतको अवस्था छ  फौजदारी मुद्दामा अदालतबाट सजाय पाएको वा पुपर्क्षका लागि थुनामा रहेको वा अनुसन्धानको सिलसिलामा हिरासतमा रहेको अवस्थामा सभासदको पद कायम रहने वा निलम्बन हुने सदस्यको हैसियत के हुने भन्ने स्पष्ट कानुनी व्यवस्था छैन  संविधानसभा र सांसदसँग सम्बन्धित संविधानसभा नियमावली यसबारे मौन छ   
	अन्तरिम संविधान  को धारा   ले संविधानसभाको कुनै पनि सदस्यलाई संविधानसभाको कार्यकालभर पक्राउ गरिने छैन भन्ने व्यवस्था गर्दै कुनै फौजदारी अभियोगमा सदस्यलाई कानुन बमोजिम पक्राउ गर्न सकिने र त्यसरी पक्राउ गरिएमा पक्राउ गर्ने अधिकारीले त्यसको सूचना संविधानसभाको अध्यक्षता गर्ने व्यक्तिलाई तुरुन्त दिनुपर्ने व्यवस्था गरेको छ  सार्वजनिक पदधारणा गरेको व्यक्तिमाथि भ्रष्टाचारको अभियोगमा अदालतमा मुद्दा दायर भएमा निलम्बन हुने भ्रष्टाचार निवारण ऐनको कानुनी व्यवस्था सांसदका लागि पनि लागु हुन्छ  अरु कुनै पनि सामान्य हुन् वा गम्भीर जघन्य प्रकृतिका फौजदारी अपराधमा पनि सजाय पाएको वा थुना वा प्रहरी हिरासतमा रहेको अवस्थामा निलम्बन गर्नेसम्मको व्यवस्था छैन  यसले सजाय पाएको वा थुनामा रहेको व्यक्तिले पनि सांसदका रूपमा अधिकार र उन्मुक्ति प्राप्त गरेको देखिन्छ  यस्ता घटना जनताबीच निकै आलोचनाका विषय बनेका छन्   
	संविधानसभा नियमावली संशोधन गर्ने क्रममा यो विषयलाई सम्बोधन गर्ने सहमति भयो  हामी नियमावली संशोधन समितिमा रहेका मानिस तीनवटा विषयमा सहमत भयौं  पहिलो संविधानसभा सदस्य फौजदारी अभियोगमा अनुसन्धानका लागि प्रहरी हिरासतमा रहेमा हिरासतको अवधिमा सांसदको हैसियतले प्राप्त गर्ने अधिकार र उन्मुक्ति प्राप्त गर्न पाउने छैन  दोस्रो अदालतको आदेशले पुर्पक्षका लागि थुनामा रहेमा सो अवधिभर निलम्बन हुनेछ  तेस्रो अदालतको फैसलाले कैदमा रहेको वा रहनुपर्ने सदस्य सो अवधिभर निलम्ब हुनेछ  थुनामा रहेको अवस्थामा सांसदले भौतिक रूपमा पनि बैठकमा उपस्थित हुन नसक्ने जनतालाई प्रतिनिधित्व गर्न नसक्ने र पदीय गरिमा र मर्यादाको दुरूपयोग पनि रोकिने भएको हँुदा उक्त व्यवस्था उचितै थियो  यस व्यवस्थाले राजनीतिको उपल्लो तहमा देखिने आपराधिक घटना निरुत्साहित हुने र जनतामा कानुनका अगाडि सबै बराबर छन् ठूलालाई पनि कानुन लाग्छ भन्ने असल सन्देश जान्थ्यो  तर माओवादीको असहमतिका कारण संविधानसभा नियमावलीमा आवश्यक रूपले संशोधन गर्नुपर्ने अन्य विषयका साथै यो विषय पनि नियमावलीमा पर्न सकेन  त्यसैले कानुन बन्न सकेन  
	लेखक कांग्रेस सभासद हुन् 
"
