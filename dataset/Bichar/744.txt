किन बिदेसिन्छ पैसा प्रधानमन्त्री डा बाबुराम भट्टराईले हालै दुई दिनको फरकमा भएका सार्वजनिक समारोहमा दुईवटा घोषणा गरे "
	प्रधानमन्त्री डा बाबुराम भट्टराईले हालै दुई दिनको फरकमा भएका सार्वजनिक समारोहमा दुईवटा घोषणा गरे  पहिलोमा उनले भने महलमा बस्नेले पैसा मुलुकबाहिर पठाएकाले अर्थतन्त्र संकटमा परेको हो  दोस्रो मुलुकको आर्थिक समृद्धिका लागि लगानी अत्यावश्यक छ  उनको यो भनाइमा प्रतिवाद गर्नुपर्ने कारण छैन  र यी भनाइहरूको अन्तरसम्बन्धलाई अलि गहिरिएर परख गर्न सकियो भने वास्तवमा मुलुकले व्यहोरेको अनिश्चियपूर्ण आर्थिक परिस्थितिको कारक पहिल्याउन पनि सकिन्छ  प्रस्टै छ अहिले भइरहेका केही अस्वाभाविक प्रकृतिका आर्थिक र मौदि्रक गतिविधिहरूले नै देखाउँछ वास्तवमा ठूलो मात्रामा पैसा देशबाहिर गइरहेको छ  मुलुक आर्थिक संकटउन्मुख हुने एउटा कारण यो पनि भएको छ  परिस्थितिमा छिट्टै सुधार आउने र अर्थतन्त्र उँभो लागिहाल्ने एउटा पनि भरपर्दो संकेत टाढा क्षितिजमा समेत देखिँदैन  त्यस्तै लगानीले समृद्धि बढाउने कुरा कुनै नयाँ विषय होइन सर्वमान्य आर्थिक मान्यता नै हो  त्यसलाई प्रधानमन्त्रीले उन्नतिको आफ्नो नयाँ सूत्रका रूपमा प्रस्तुत गरिरहनु पर्दैन  अर्थतन्त्रमा देखिएका केही प्रवृत्तिहरू वास्तवमै गम्भीर छन्  भारतीय रुपैयाँ  सयको नेपाली  सय  देखि  सय  रुपैयाँ अथवा औपचारिक दरभन्दा  देखि  रुपैयाँ महँगोमा कालोबजारी भइरहेको छ  भारतीय मुद्रासँगको अपरिवत्र्य सटही दर प्रणलीका कारण अमेरिकी डलरको मूल्य नेपाली बजारमा पनि औपचारिक रुपले घटेको त छ तर ग्राहकले विदेश यात्राबापत वैधानिक रूपमै सटही गर्न पाउने रकमको एक चौथाइ बराबर पनि बैंकहरूले नगदमा उपलब्ध गराउनसकेका छैनन्  केन्द्रीय बैंकले यस्तो समस्या छैन भनेर जतिपटक विज्ञप्ति निकाले पनि बजारले त्यसलाई टेरेको छैन  यस्तो रकम नगदमै दिनुपर्छ भन्ने होइन  तर बैंकरहरू भन्छन् जति नगद निकाले पनि एकछिनमै सकिन थालेको छ र राहदानीबापत पाउने विदेशी मुद्राको सटही सुविधा नै पनि पुँजी पलायनको एउटा माध्यम बन्नलागेको जस्तो छ  केही वर्षयता अलि सुस्त भएको हुन्डी बजार फेरि मौलाएको छ  यी सबै दृष्टान्तहरूले देखाउँछ भारु डलर पाउन्ड युरो जुन मुद्रामा उपलब्ध भए पनि त्यस्तो नगद रकम तुरुन्तै देशबाहिर पुगिहाल्छ  
	देशको प्रधानमन्त्रीले नै सार्वजनिक सभाबाटै स्वीकार गरेपछि यसरी पुँजी पलायन हुनुका थप प्रमाणहरू पनि खोजिहरनु आवश्यक परेन  साथै उनले भनेजस्तै यो प्रवृत्तिले गर्दा मुलुकमा लगानीको स्रोत कमी भएको र उन्नति हुन नसकेको कुरा पनि उत्तिकै सत्य हो  र यो समस्याको समाधान प्रधानमन्त्रीले रिसाएको अनुहार बनाएर प्रतिक्रियात्मक भाषण गरेर निस्कँदैन  उनले जति चिच्याएर निजी क्षेत्रलाई लगानीका लागि आग्रह गरे पनि परिस्थितिमा गुणात्मक सुधार नदेखिई त्यो आउने देखिँदैन  त्यसका लागि केही आधारभूत अर्थशास्त्रीय सर्तहरू नै पहिले पूरा हुनुपर्छ  मुलुकको प्रधानमन्त्रीले परिस्थिति प्रतिकूल भएकाप्रति आक्रोशित भएरमात्र पुग्दैन त्यसका कारक तत्त्वहरूसम्म पुगेर समस्या समाधानका उपाय सुझाउनुपर्छ  यो उनको पदीय दायित्व नै हो  आफू नै त्यसको कारक हो भने त अरुसँग झोंक्किने अधिकार झनै छैन  
	अर्थशास्त्रमा व्यक्ति वा कम्पनीले गर्ने उपभोग र लगानी व्यवहारको विश्लेषण गर्ने विश्वव्यापी मान्यता पाएको छनोटको सिद्धान्त थ्योरी अफ प्रेफरेन्स छ  नेपालीहरूले पनि आफ्नो पैसा आफ्नै देशमा लगानी वा उपभोग नगरेर किन यसरी हतारहतार बाहिर लैजान चाहे भन्ने विषयलाई यही सिद्धान्तको कसीमा हेरिनुपर्छ  
	यो सिद्धान्तअनुसार व्यक्तिले आफ्नो पैसा खर्च वा लगानी गर्ने निर्णय गर्दा चारवटा चरण पार गर्छ  पहिलो उसले उपलब्ध विकल्पहरू कुन वातावरणमा जेलिएर रहेका छन् भन्ने बुझ्छ  दोस्रो ती विकल्पहरूबारे विस्तृत जानकारी एकीकृत गर्छ  तेस्रो ती जानकारीका आधारमा मूल्यांकन गरिएका विकल्पहरूलाई प्राथमिकीकरण गर्छ  र अन्त्यमा उसले सर्वोत्तम ठानेको विकल्प छानेर सम्पत्ति लगाउँछ  यो दृष्टिले हेर्दा हैसियत र माध्यम हुने नेपालीहरूले पैसा मुलुकबाहिर लैजानुलाई किन सर्वोत्तम विकल्प ठाने भन्ने प्रश्नको उत्तर सबभन्दा पहिले खोजिनुपर्छ  र त्यो प्रश्नको उत्तर पहिलो तीन चरणका मूल्यांकनले देखाउने नेपालको चित्रमा नै अन्तरनिहित छ  
	सबभन्दा पहिले वातावरणको कुरा  नेपालको राजनीति अस्थिर छ मजदुर संगठनहरू आक्रामक छन् बन्दहडताल भइरहन्छ नीतिगत स्थायित्व छैन आदिजस्ता विषय धेरैले दोहोर्याउने गरेका छन्  तर मूल कुरा ती होइनन्  कति लामो समयसम्म व्यक्तिको निजी सम्पत्तिमाथिको हक सुनिश्चित रहिरहन्छ भन्ने कुरा लगानीको उपयुक्त वातावरण निर्मणका लागि सर्वाधिक महत्त्वको हो  प्रधानमन्त्रीको आफ्नै अथवा उनको जस्तै माओवादी दर्शन कार्यान्वयन गर्ने वचनबद्धता दोहोर्याइरहने दलले निजी सम्पत्तिलाई सुरक्षित गरिदिन्छन् भनेर जनताले पत्याएनन्  यही कारणले अविश्वनीय वातावरण बन्नुको दोष प्रधानमन्त्री आफूले लिने कि कसैप्रति आक्रोशमात्र पोख्ने   
	दोस्रो प्रधानमन्त्रीले जतिसुकै निजी क्षेत्रमैत्री भाषण गरे पनि उनले बोकेको दर्शन त्यो भाषणसँग पटक्कै मेल खाएको छैन भन्ने जानकारी प्रत्येक सानाठूला स्वदेशीविदेशी सबै लगानीकर्ताहरूलाई छ  लगानीका लागत लाभबारे जानकारी लिने चरणमा नै लगानीकर्ताहरू अत्तालिन्छन्  एउटा उद्योग वा व्यवसायको अनुमति लिनका लागि कम्तीमा पाँचवटा मन्त्रालय चाहर्नुपर्ने परिस्थिति छ  अनुमतिपत्र लिने आशय खोल्नासाथ मुख मिठ्याउन थाल्ने शक्ति केन्द्रहरूदेखि काम अड्काएर दुनो सोझ्याउने कर्माचारीतन्त्रसम्मलाई खुसी पारेर गरिने लगानीबाट कहिल्यै नाफा आउँदैन भन्ने बुझ्न लामो समय लाग्दैन  तेस्रो लगानी क्षेत्रहरूको प्राथमिकीकरण नेपालमा अझ जटिल छ  एक त क्षेत्रहरू नै थोरै छन्  भारत र चीनजस्ता ठूला अर्थतन्त्रमा कम लागतमा उत्पादन भएर आउने उपभोग्य वस्तुहरू नै उत्पादन गर्ने उद्योगहरू यहाँ प्रतिस्पर्धी हुनसक्दैनन् भन्ने प्रस्टै छ  यस बाहेक जलस्रोत पर्यटन लगायतका केही क्षेत्रहरूको चर्चा पटकपटक हुने गरेको छ  तर पनि कुन क्षेत्र प्रतिफलका दृष्टिले अघिल्लो प्रामिकतामा आउँछ भन्ने यकिन गर्न गाह्रो छ  यस्तो प्राथमिकीरणलाई सजिलो पार्ने एउटा उपाय राज्यको करनीति हुनुपर्ने हो  कुन उद्योग वा व्यवसाय गर्दा करका दरमा उल्लेख्य छुट र लामो करविदा पाइन्छ भन्ने कुरा राज्यले प्रस्ट्याउनुपर्छ  सबै उस्तैउस्तै हुन् भन्ने सन्देशमात्र गएर पुग्दैन  तयारी वस्तुमा भन्दा कच्चापदार्थमा लाग्ने प्रतिगामी भन्सार र करका दर कायम रहुन्जेल लगानीकर्ताले यहाँका लगानी क्षेत्रलाई प्राथमिकतामा राख्न सक्दैनन्  त्यस्तै कुन लगानीमा राज्यले पूर्वाधार सहायता दिन्छ र स्थानीय जनताले कसरी आयोजनालाई सघाउँछन् भन्ने कुराले पनि लगानी क्षेत्र छनोटलाई प्रभावित गर्छ  यी कुनै पक्ष पनि नेपालमा सकारात्मक छैनन्  यस्तो परिस्थितिमा पैसा भएका नेपालीले आफ्नो सम्पत्ति सुरक्षा वा लगानीका लागि देशबाहिर लैजाने निर्णय गरे भने त्यसमा आश्चर्य मान्नुपर्ने कारण विलकुलै छैन  बरु खासगरी प्रधानमन्त्रीले हेर्नुपर्ने विषय के हो भने ती विदेशमा पैसा लाने नेपालीहरूले कुनकुन देशतर्फ लगेछन्  ती देशमा के त्यस्तो विशेष आकर्षण रहेछ र तिनै खास देशमा नै त्यो पैसा गएको रहेछ  र त्यही आकर्षण नेपालमा सिर्जना गर्ने हो भने नेपालीले त्यसरी बाहिर लगेको पैसामात्र होइन अन्य देशका नागरिकको लगानी पनि यहाँ आकषिर्त गर्न सकिँदो हो कि  उत्तरका लागि उही छनोट सिद्धान्तका चार चरण पुनरावलोकन गर्नुको विकल्प हामीसँग छैन  त्यो कुरा माओवादी प्रधानमन्त्रीले सबभन्दा बढी बुझ्नुपर्छ र धेरै ढिला नगरी बुझ्नुपर्छ   
	 
	 
	 
	 
"
