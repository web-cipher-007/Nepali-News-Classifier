आन्दोलनमा पत्रकारितामुलुकका विभिन्न भागमा भइरहेको परस्पर विरोधी आन्दोलनका कारण सञ्चारकर्मीले तनावपूर्ण वातावरणमा काम गर्नुपरेको छ  "
	मुलुकका विभिन्न भागमा भइरहेको परस्पर विरोधी आन्दोलनका कारण सञ्चारकर्मीले तनावपूर्ण वातावरणमा काम गर्नुपरेको छ  कैलालीका पत्रकार गणेश चौधरी तनाव र असुरक्षाबीच काम गर्नुपरेको बताउँछन्  ससाना कुरामा आन्दोलनकारी पक्षबाट सञ्चारकर्मीमाथि दबाब आउने गरेको उनको अनुभव छ  पत्रिकामा कुनै दिन कसको कुनै दिन कसको आन्दोलनको फोटो आउँछ उनले भने पत्रिकामा नआउने पक्षले अनेक थरी कुरा गर्न थाल्छन्  
	उनलाई थारू समुदायकाले थारू भएर पनि सहयोग नगरेको र अर्को पक्षले थारू भएकाले यसले हाम्रो समाचार लेख्दैन भन्ने माइन्ड सेट आरोप लगाउँछ  पत्रकार चौधरीजस्तै सुदूरपश्चिमका अधिकांश पत्रकारले एकखालको थ्रेट मा काम गर्नुपरेको अवस्था छ  पत्रकार महासंघ डोटीले आत्मरक्षा गर्दै रिपोर्टिङ मा जान आह्वान गरेको छ  नेपाल पत्रकार महासंघ सुदूरपश्चिमका संयोजक कर्ण शाह समाचारको प्राथमिकताका आधारमा होइन कि आन्दोलनकारीको मागअनुसार रिपोर्टिङ को दबाब आउने गरेको बताउँछन्  आन्दोलनकारी दुवै पक्षको गुनासो र दबाबका बीच पत्रकारले काम गरिरहेको भन्दै उनले दुवै पक्षसँग समन्वय गरेर काम गर्ने सहज वातावरण बनाउने प्रयास निरन्तर गरिरहेको बताए   
	सुदूरपश्चिमबाट सुरु भएको दुई पक्षीय द्वन्द्व मध्यपश्चिम हुँदै मध्यतराईमा पनि आइपुगेको छ  सर्लाहीमा स्थानीय एफएमका अध्यक्ष तथा समाचार प्रमुख चुडामणि वाग्लेले सबै पक्षका समाचारलाई उत्तिकै महत्त्व दिएर प्रसारण गरे पनि आन्दोलनकारीको चित्त बुझाउन  
	नसकिएको बताए  उनले आन्दोलनकारी समाचारकक्षमै आएर आफ्नो अनुकूल समाचार प्रसारणका लागि दबाब दिन थालेको बताए  भन्छन् अनेक प्रोपगान्डा लाई समाचार बनाउन आउने दबाब पनि उत्तिकै हुन्छ  
	पक्षविपक्षमा आन्दोलन भइरहेका बेला सामाजिक सद्भाव बिगि्रन नदिन सतर्कतापूर्ण पत्रकारिता अहिलेको आवश्यकता हो  राज्य र प्रमुख दलसँग माग लिएर भइरहेको आन्दोलनमा आन्दोलनकारीको आक्रोशको सिकार सञ्चारकर्मी भइरहेका छन्   
	समाचारका लागि पत्रकारलाई धम्क्याउने तथा पत्रिका जलाउने घटना भइरहेका छन्  जति जे गरे पनि सञ्चारकर्मी तथा मिडिया हाउसबाट कुनै पक्ष सन्तुष्ट छैनन्  विगतमा पनि शान्तिपूर्ण भनिएका प्रत्येक आन्दोलनमा प्रेसमाथि आक्रमण भएको छ   
	आन्दोलनकारीले पत्रकारसँग आफूले चाहेअनुसार समाचार आए मित्रवत् नआए शत्रुवत् व्यवहार देखाउँछन्  आन्दोलनमा प्रेसलाई स्वतन्त्र र निर्वाध चल्न दिने घोषणा गरिए पनि व्यवहारमा त्यस्तो  
	हुँदैन  कतिपयले भीडलाई प्रेस र पत्रकारविरुद्ध दुष्प्रचार गरी उक्साउने गरेका हुन्छन्  जातीय वा भूगोलको भावनामा बगेर जिम्मेवार व्यक्तिसमेतले पत्रकारविरुद्ध नाराबाजी र अभिव्यक्ति दिन्छन् जसले पत्रकार अझ असुरक्षित महसुस गर्छन्  
	आन्दोलनकारीले आफ्नो प्रभाव बढी देखाउन मिडिया लाई आफ्नो दबाबमा राख्न खोज्दा स्वतन्त्र पत्रकारितामा बाधा पुगेको हुन्छ  चुनौतीका बीच समाचार संकलन र सम्प्रेषण गरिरहेका मोफसलका पत्रकारको समस्या मिडिया हाउस र आन्दोलनकारीले बुझिदिन आवश्यक छ  समाचार सानो ठूलो वा कुन स्थानमा आयो शीर्षक कस्तो आयो भन्ने सबै कुरा स्थानीय पत्रकारको हातमा हुँदैन भन्ने आन्दोलनकारीले बुझ्न आवश्यक छ  ती सबै अधिकारको प्रयोग समाचार डेस्कले गरेको हुन्छ  अर्कातिर जिल्लाको अवस्था त्यहाँ पत्रकारले भोगेको समस्याका विषयमा समाचार डेस्कले गम्भीरतापूर्वक बुझिदिनु आवश्यक छ  संवाददाता र डेस्कबीच निरन्तर संवादको समेत आवश्यकता रहन्छ  संवाददाता स्वयंले पनि कुनै आन्दोलनको पक्ष वा विपक्षमा नरहीकन तटस्थ रिपोर्टिङ गर्नुपर्छ   
	चुनौती बढेपछि त्यसको न्यूनीकरणतर्फ स्वयं पत्रकार तिनले काम गर्ने समाचार संस्था र नेपाल पत्रकार महासंघजस्ता पेसागत संघ संस्थाहरू सक्रिय हुनु आवश्यक हुन्छ  आन्दोलनका बेला जिल्लाजिल्लामा महासंघले आन्दोलनकारी र पत्रकारबीच पुलको काम गरेर असझदारीलाई घटाउने प्रयास गर्न सक्छ  यस्तो बेला नागरिक समाजले पनि पत्रकारको मनोबल उच्च राख्न सघाउन सक्नुपर्छ  आन्दोलनकारीको नेतृत्व पक्षले पनि स्वतन्त्र पत्रकारिताको सम्मान गर्ने अभ्यास गर्दै पत्रकारको भूमिकालाई लिएर केही समस्या भए संवादमार्फत हल गर्ने कोसिस गर्नु उत्तम हुन्छ   
	 
	 
"
