"टिभी अन्तर्वार्ता र अनुहार""केही समयदेखि म आमसञ्चार कला र फोटोग्राफीको नेपालमा बढ्दै ""
	केही समयदेखि म आमसञ्चार कला र फोटोग्राफीको नेपालमा बढ्दै गएको लोकपि्रयताको विषयमा चाखराख्न थालेको छु  राजनीति गर्नेदेखि लिएर हामी साहित्य लेख्ने कला रचना गर्नेहरु सबै यो दृश्यगत संरचनाको विधामा आकषिर्त भइआएका छौं  केही वर्षदेखि सञ्चालनमा आएका विधाले व्यक्ति घटना र सन्सनी खोज्ने नै भए  यसक्रममा नेपालमा सामाजिकता समूहका कुरा धेरै भए पनि व्यक्तिहरु र तिनका विचार प्रसार गर्ने चाख टिभी र छापामा बढेको छ  तर म टिभीमा देखिने समय राष्ट्र र व्यक्तिको विषयमा बढी अर्थ देख्न थालेको छु   
	परिवर्तनशील नेपालमा मिडिया एउटा ठूलै शक्ति भएको छ  यसका अनेकौं विधा र विधि देखिएका छन्  यसलाई हेर्ने दृष्टिहरु बहुल छन्  मलाई भिजुअल मिडियाले ल्याएका केही परिवर्तनको चर्चा गर्न मन लागेको छ  दृश्य आमसंचारका माध्यमलाई सजिलोका लागि चल्तीका शब्द भिजुअल मिडिया भन्छन् आजकल  अहिले टेलिभिजनहरुले भिजुअल मिडियाको सबैभन्दा ठूलो काम गरेका छन्  दृश्य संचारले दुईवटा काम गर्छ  पहिलो यसले दृश्यहरुका तरङ्गहरु ल्याउँछ  अगोचरलाई गोचर बनाउँछ  समाचारहरुले दृश्य र मानव छविहरु ल्याउँछन्  तर भिजुअल मिडियामा मलाई खिच्ने विधा हो टिभी अन्तर्वार्ताहरुको शृङ्खला   
	प्रत्येक टिभी च्ोनलले केही न केही व्यक्तिहरु छानेर अन्तर्वार्ता गर्छ  यसरी छानिनेमा बढी राजनीतिक पार्टीका नेता अनि विचारक साहित्यकार गायक सिने कलाकार र नागरिक समाज भनेर चिनिएका केही क्षेत्रका मानिस पर्छन्  केही मानिस दोहोरिएर आउँछन्  मलाई खासै यी अन्तर्वार्ताहरु हेर्न मन पर्दैन तर तिनलाई उपेक्षा पनि गर्दिन  टिभीहरुले छविसञ्जालहरु जोड्छन्  यस्ता सञ्जालला फ्रान्सेली चिन्तक बोदिलार्दले सिमुलाक्रावा सदृशी भने  टिभीहरुको अस्मिता नै विम्बविधान हो छविसञ्जाल हो  बङ्गालीहरुले फोटोलाई छोवि भन्छन् छविबाट  मैले त्यही शब्द प्रयोग गरेको हुँ  यति धेरै छविहरु हुन्छन् कि कहिलेकाहीं हेर्नेलाई त्यो जञ्जालबाट बाहिर निस्किन मुस्किल हुन्छ  टिभीका सदृशीहरुले खासै केही अर्थ निकाल्दैनन् जस्तो लागेर म तिनको ध्यानपूर्वक अध्ययन गर्दिन  उत्तरवर्ती संरचनावादीले भनेजस्तो छविसञ्जालको खासै केही अर्थ हुँदैन  तर दर्शकले विश्वास गरिहाल्छन्  छविसञ्जालले राखेका कुराहरु अस्थिर हुन्छन्  विज्ञापन र यथार्थका सीमा छुट्टंिदैनन् कहिलेकाहीं   
	टिभीमा गरिने वार्ताहरुमा वार्ताकार र वार्ता दिने दुबैलाई म छविसञ्जालकै अङ्ग भन्छु  मलाई आजकाल टिभीमा अन्तर्वार्तामा बसेर गंभीर भएका ठट्टा गरिबसेका व्यक्तिहरु केवल छविसञ्जालका अङ्ग चित्रजस्ता मात्र लाग्न थालेका छन्  दृश्यगत अन्तर्वार्तामा सोध्नेले यो मनुवाबाट निकै ठूलै गाँठो फुकाउने भएँ भन्ने ठान्छ  वार्ता दिने पनि त्यहाँ बसेपछि एक भिजुअलप्लेटो हुन्छ  ऊ त्यहाँ फटाफट वुध्दितत्वले भरिएका सूत्र निकाल्छ  यो देश कित सकिने भो भन्छ कित अब भयानक ज्योतिको मुस्लो निस्किने भो भन्छ  ऊ एउटा अन्तर्वार्तामा समाधान दिन्छ प्रलयका केही सङ्केत सुनाउँछ अनि केही समाधानका कुरा पनि गुडाइदिन्छ  ऊ एक मसिहा एक ज्योतिष एक दार्शनिक एक विचारपध्दतिको वैयाकरण र मिलेछ भने एक सहिद र एक आधुनिक साहित्यको पात्रजस्तो भएर देखिन्छ   
	हाम्रोजस्तो परिवर्तनशील देशमा र समयमा छविसञ्जालको आधारमा देखिने वार्ताकारले खासै वार्ता गर्दैन  ऊ एकलतान बुन्छ  यो परिवर्तनशील समाजको सिर्जनशील वार्तामुखी वा रुसेली मूलका साहित्यिक विद्वान बाख्तिनले भनेजस्तो डायालोजिक पाठ निकाल्दैन ऊ  राजनीतिज्ञ छ भने उसको संसार हेर्ने एउटैमात्र दृष्टि हुन्छ  ऊ त्यही दोहोर्याउँछ  देशीय राजनीतिमा मैले र हामीले गरेको काममात्र ठीक छ अरु छैनन् भन्छ  एकाध पेच हान्छ  एकाध प्रतिगामी लाग्ने र एकाध क्रान्तिकारी वा अतिक्रान्तिकारी लाग्ने वार्ता दिइहाल्छ  तर यसरी निश्चित रूपमा भनेर वार्ता गर्ने व्यक्ति पनि त्यो छविसञ्जालको चक्रब्यूहमा परेपछि उत्तरवर्ती हुन्छ  उसलाई आश्चर्यजनक ढङ्गले मिडियाको दृश्यविधामा आएर बोल्नु भनेको केही भन्नुमात्र हो भन्ने भइहाल्दो रहेछ  ऊ बोल्छ बोलीको दायित्व लिंदैन  साद देश त्रिशङ्कु भएको ऊ देख्तैन   
	मेरो आफ्नो अनुभव छ  म अनेकौं टिभी अन्तर्वार्तामा बसेको छु  धेरैजसो अध्र्दराजनीतिक अन्तर्वार्ता हुनेरहेछन्  म जब दृश्यगत मिडिया खासगरी टिभीमा अन्तर्वार्ता दिन बस्छु मलाई लाग्छ म केही पनि भन्दिन  म एक छविमात्र हुन्छु  मलाई थाहा हुन्छ म दृश्यविधानको बन्दी छु  म आफूलाई केही हुँ भनेर देखाउने प्रयास गर्छु  तर अकस्मात लाग्छ मैले देखाउने केही छैन  म एक शिक्षक र लेखक हुँ जसले त्यो वार्तामा केही भनिरहेको छैन  म लेख्तामात्र केही भन्छु  टिभी अन्तर्वार्ता एक रूपकमात्र हो नेपालमा अहिले जहाँ जो बस्छ त्यो आफूलाई अर्कै अवतारमा पाउँछ  अनि ऊ त्यसलाई प्रमाणित गर्न स्वर मिलाउँछ हाउभाउ मिलाउँछ यसो बसाइ मिलाउँछ गला सफा गर्छ प्रश्न ग्रहण गर्छ अनि केही पनि भन्दैन   
	मेरो अनुभवबाट भन्दा मैले राजनीतिका नेतृत्व गर्नेहरुका अन्तर्वार्ताहरु त्यस्तै देखेको छु  तिनले बसेर केही गरे तर केही पनि भनेनन्  यो संविधानसभाका चार वर्षमा कति अन्तर्वार्ताहरु भए कतिले कत्राकत्रा कुरा निकाले तर केही पनि भनेनन्  भिजुअल मिडियामा केही नभन्न सजिलो छ  तर धेरै अर्थहीन भिजुअल वा छविसञ्जालको प्रयोग गर्दा एउटा समस्या आउँछ  साधारण दर्शकले त्यही हेरर अर्थ निकाल्न थाल्छन्  सिमुलाक्रा वा सदृशी नै विषय हुन थाल्छ  मलाई हिजोआज अलिक वितृष्णा बढेको पनि हो अनि अलिक ज्ञान भएको पनि हो  ज्ञान कस्तो भने नेपालको यो नयाँ मिडियामा धेरै सिक्ने क्रम चलेको छ  नबोलेको मान्छे वाचाल भएको छ  ऊ बोल्छ  धेरैजसो बोल्ने पुरुष नै हुन्छन्  भिजुअल मिडियालाई म सकारात्मक रूपमा लिन्छु  तर यसका रचनापध्दतिका झुक्याउने शक्तिप्रति सचेष्ट हुनुपर्छ भन्छु   
	म यो अनुभवलाई कलाकारहरुले मेरा चित्र बनाएका अनुभवसँग पनि जोडेर हेर्छु  टिभीमा अनुहार देखाएर बोल्नु प्रसारण गर्नु हो  मलाई थाहा हुन्छ म तरङ्गहरुमा फैलिइरहेछु  तर अनुहार वा व्यक्तित्वको पेन्टिङ गर्दा कलाकारको अगाडि बसिन्छ केही अचल किञ्चित् गंभीर भएर  कलाकारले मलाई कसरी हेरिरहेको हुन्छ त्यो मेरो नियन्त्रणमा हुँदैन  निकै वर्षअघि म एउटा मूर्तिकारको अगाडि बसें  ऊ हिलोले मलाई बनाइरहेको थियो  अर्का पाका कलाकार आएर उसलाई यसो होइन भनेर सिकाउँदा ऊ रिसले झोंक्किएर मेरो मूर्तिभरि हिलो पेकेर हिंड्यो  म र मूर्तिको सम्वन्ध केही रहेन  म त्यो विशृङ्खल मेरो हिलाको मूर्तिलाई अन्तिमपटक हेरेर निस्कें   
	उत्तम नेपालीदाइले मेरो एउटा पोटे्रट बनाए  उध्र्व गतिका कुची प्रहार गरेर चम्किला अग्निसूत्रजस्ता लहर बनाए  मलाई चेसिङ डि्रम्स भन्ने मेरो कविता संग्रह चेप्न लगाएर कसैले दाबी नगरेको क्षेत्रमा लगेर बसाइदिए उनले अनि त्यहीं छोडे  एकजना विद्यार्थीले सोध्यो सर यो विभागमा आगो लागेको चित्र हो  मैले हो भने  त्यो एक कला हो अर्थ लाग्छन् रूप र प्रतीकमा  किरण मानन्धरले मेरो पोटे्रटमा गुरुकुलको माटो दले एकाध अक्षर बनाए अनि कालो ब्यान्डभित्र दृष्टि बनाए अनि मेरो केशराशिको केही सदृशी बनाए  तर किरणभाइले मेरो चेसिङ डि्रम्समा बनाइदिएको स्केच चित्रको अर्कै अभिव्यक्ति शैली छ  विजय थापाले नगरकोटको नयाँ नेपालको परिकल्पनाको गुरुकुल कार्यक्रममा मलाई पखेरामा बसाएर चित्र बनाए  म कहीं केही भ्रमका वा केही साँच्चिकै विश्वासले बनिएको मानिस देखिन्छु  यसमा मनुजबाबु मिश्रले रेखाहरुमा मलाई निकाले  उनको भयानक काल्पनिकीमा बनिने चित्रको आभाश ममाथि आरोपित छैन  सहज छ  अरु पनि छन् कथा  सबै पोटे्रट झुन्ड्याएको छु  तिनको र मेरो बीचको सम्बन्ध कलात्मक र अनिश्चित छ   
	मेरो भनाइको निचोड छ भिजुअल मिडियामा एक गतिशील सदृशीमा चित्र बनिने रहेछ  चित्रको सदृशी एक कला हो अनिश्चित अस्थिर तर रूपभित्रको चित्र  अहिले नेपालमा भिजुअल मिडियामा बनिने भत्किने चित्रहरु व्यक्तित्व र अनुहार वा सदृशीहरुको ठूलो प्रभाव छ  म आफैं पनि ती अस्थिर छविसञ्जालभित्र पसेको छु  अहिलेको नेपाली इतिहासमा देखिने राज्य र राजनीति चलाउने मानिसहरु कुन अनुहार र अभिव्यक्ति लिएर भिजुअलमा निस्की बस्छन् हेर्नुपर्ने भएको छ  तर भिजुअल मिडियामा गरेका सम्वाद अस्थिर भए पनि कुराहरु नमिले पनि ती विस्तारै आफैंमा एक छुट्टै रूप भएर टेलिभिजनका पर्दाहरुमा देखिने आत्मरतिका एक छविविधा भएर रहन सक्छन्  
	 
	 
	 
	 
	 
"
