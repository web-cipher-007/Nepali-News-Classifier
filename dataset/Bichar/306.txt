उत्पीडितलाई विशेष अधिकार"
उत्पीडित जाति र क्षेत्रलाई एकपटक हावी गराएर राज्यको पुनर्संरचना गरियो भने मात्र न्यायपूर्ण हुन्छ र कालान्तरमा बराबरी अधिकार रहन सक्छ ""
	संघीयताको सवालमा सबै दल सहमत छन्  तर संघीयताको अन्तरवस्तुतिर प्रवेश गरेपछि दल र सभासद संघीयताको पक्ष विपक्षमा उभिन पुगेका छन्  राजतन्त्रको अन्त्य र गणतन्त्रको स्थापनाका लागि उत्पीडित वर्ग जाति क्षेत्र र लिंगले अग्रणी भूमिका निर्वाह गरेका थिए  राजतन्त्रात्मक सामन्ती एकात्मक राज्यद्वारा उत्पीडनमा परेकाको मुक्तिका लागि दस वर्षको जनयुद्ध र उन्नाइस दिनको जनआन्दोलनमा उनीहरूले संघर्ष र बलिदान गरेका हुन् जसबाट दुई सय चालीस वर्षको राजतन्त्रको अन्त्य भयो  जे कुराका लागि उनीहरूले अग्रणी भूमिका निर्वाह गरे नयाँ संविधानमा त्यो सम्बोधन हुन आवश्यक छ   
	उत्पीडनमा परेकालाई मुक्त गर्दा उत्पीडन गर्नेले क्षति बेहोर्ने कुरा नियमसंगत हो  लोकतन्त्र राजनीतिक आर्थिक र सांस्कृतिक पक्षसँग जोडिएको हुन्छ  किसानको लोकतन्त्रको कुरा गर्दा उसलाई जमिनको मालिक बनाउनुपर्छ  किसानलाई जमिनको मालिक बनाउँदा सामन्तबाट विरोध आउँछ  उत्पीडित लिंग जाति र क्षेत्रलाई मुक्त गर्दा इतिहासमा हालीमुहाली गरेको उत्पीडक तप्काले विरोध जनाउनु तिनको चारित्रिक विशेषता हो  इतिहासमा आफ्नो पुर्खाले गरेका राम्रा कामको जस लिनुपर्छ तर विगतमा भएका नराम्रा र जनविरोधी कामप्रति क्षमायाचना गर्ने दायित्व पनि भुल्नु हुन्न  अघिल्लो पिंढीको अमेरिकी शासकले हिरोसिमा र नागासाकीमा गरेको आणविक आक्रमणप्रति पछिल्लो पिंढीले जापानी जनतासमक्ष क्षमायाचना गरेको इतिहास साक्षी छ   
	पृथ्वीनारायण शाहले नेपाल एकीकरण गर्नु तत्कालीन ऐतिहासिक आवश्यकता थियो जुन बहादुर शाहसम्म आइपुग्दा सफल भयो  उनले एकीकरण नगरेको भए नेपाल अंग्रेजको उपनिवेश मात्र होइन छुट्टै राष्ट्रको अस्तित्वमा समेत रहने थिएन  यद्यपि सामन्त र व्यापारीको स्वार्थ परिपूर्ति गर्ने सर्तमा राज्य विस्तार गर्ने राजाबाट जातीय उत्पीडन हुने नै भयो  जातीय उत्पीडन वर्गीय उत्पीडनकै अंग हो  यसो नभइदिएको भए हुन्थ्यो भन्ने कुरा समाज विकासको नियमसँग मेल खाँदैन  आदिम कविलाई समाजको तुलनामा दासयुग अग्रगामी सामाजिक व्यवस्था  
	हो  तर दासत्वको विरोध र परास्त गर्नु समाज विकासका सन्दर्भमा दासहरूको अग्रगामी कदम हो  एकीकरण ऐतिहासिक आवश्यकता भएजस्तै एकीकरणका नाममा भएको राजनीतिक आर्थिक र सांस्कृतिक उत्पीडनको विरोध गर्नु र उत्पीडित उत्पीडकमाथि अन्ततः हावी हुनु ऐतिहासिक  
	आवश्यकता हो   
	उत्पीडित जातिलाई न्याय दिन बराबरी अधिकार दिएर मात्र पुग्दैन  कुनै न कुनै रूपमा हावी गराउनैपर्छ  इतिहासमा राज्य विस्तार गर्दा जातिमाथि उत्पीडन गरेका नजिर प्रशस्त छन्  शासन गरिरहेकालाई शासित  
	बनाइयो  विर्ताका नाममा जग्गा कसरी बाँडियो  एउटै भाषा एउटै भेष भनेर अन्य भाषा र संस्कृतिलाई किन उपेक्षा गरियो  त्यसैले उत्पीडित जाति र क्षेत्रलाई एकपटक हावी गराएर राज्यको पुनर्संरचना गरियो भने मात्र न्यायपूर्ण हुन्छ र कालान्तरमा बराबरी अधिकार कायम हुन सक्छ  यस अर्थमा उत्पीडित जाति र क्षेत्रले क्षतिपूर्तिको सैद्धान्तिक मान्यताअनुरूप विशेष अधिकार माग गरेको हो   
	आदिवासी मधेसी र जनजातिले उत्पीडनबाट मुक्त हुने कुरा सुनिश्चित गरी आफ्नो नैसर्गिक अधिकार हासिल गर्न राज्यको नामकरण र अन्तरवस्तुमा प्राथमिकता खोजेका हुन्  अर्को जातिमाथि उत्पीडन गर्नलाई होइन बराबरी हैसियतका लागि हो  उत्पीडित जातिलाई सम्मानित स्थानमा राखेर मात्र उनीहरूको अन्तरमनको एउटा कुनामा रहेको ऐतिहासिक आशंका र घृणालाई हटाएर भ्रातृत्व कायम गर्न सकिन्छ  यसले सबै जातिबीच मजबुत एकता पैदा गर्छ  समानता स्वतन्त्रता र भ्रातृत्वको पुँजीवादी नारालाई अँगाल्न हिचकिचाउनु लोकतान्त्रिक संस्कार होइन  यसर्थ लोकतन्त्रमा विश्वास गर्नेले लेनिनले अगाडि सारेको मान्यताअनुसार आईएलओ  ले प्रदान गरेको सार्वभौम अधिकारलाई उत्पीडित जातिहरूले प्रयोग गर्दा आपत्ति जनाउनुपर्ने कारण देखिँदैन  उत्पीडित जातिहरूले खोजेको आफ्नो गुमेको पहिचान हो  यसैका लागि उनीहरूले  साल अगाडिदेखि संघर्ष गर्दै आएका हुन्  कांग्रेस र एमालेले संघर्ष गर्दा आदिवासी मधेसी र जनजातिलाई खोज्ने अधिकार दिने बेलामा पहिचानलाई कथित जातीय राज्यको माग भनेर पन्छाउन खोज्ने कस्तो नैतिकता हो  यहाँनेर जातीय पहिचानको अर्थ एउटा खास जातिको मात्र राज्य होइन त्यहाँ बस्ने सबैको साझा राज्य हो भन्ने कुरा बुझ्नुपर्छ   
	नेपालमा समग्रमा उत्पीडित जाति र क्षेत्रका जनताको बाहुल्य छ तर पहिचानसहितको स्वायत्तता कायम गरिने क्षेत्रमा कुनै जातिको बहुमत पनि पुग्दैन  यसै कुरालाई ध्यान दिएर नेपालमा स्वायत्त राज्यसम्बन्धी नयाँ अवधारणा माओवादीले सारेको हो  जातीय पहिचानलाई सम्बोधन गर्दा अरूको पहिचान नमेटियोस् भनेर अध्यक्ष प्रचण्डले जातीय पहिचानसहित अन्य पक्षलाई समेट्दै दस स्वायत्त र एक केन्द्र शासित राज्यको सीमा र नामकरणको प्रस्ताव राख्नुभयो  यो ऐतिहासिक आवश्यकता र संविधानसभाको वर्तमान संरचनालाई ख्याल गरेर आएको हो  यो सम्झौताको आधार मात्र होइन  सबैको मनोविज्ञानलाई यसले समेटेको छ  चीनमा  प्रतिशत हान जाति र तत्कालीन सोभियत संघमा  प्रतिशत रूसी जाति रहेको स्थिति थियोे भने नेपालमा उत्पीडित जाति र समुदायको कुल संख्या  प्रतिशतभन्दा बढी हुन्छ  नेपालको भौगोलिक स्थिति जनघनत्वको स्वरूप र ऐतिहासिक पक्षलाई ध्यानमा राखेर सोभियत संघ र चीनको भन्दा भिन्न स्वरूपको आत्मनिर्णयको अधिकारसहितको मौलिक संघीयता माओवादीले सारेको हो  यसबाट उत्पीडित जाति र क्षेत्रका जनताको अधिकारको सुनिश्चितता गर्नुका साथै नेपालको भौगोलिक अखण्डतालाई अक्षुण्ण राख्न सम्भव हुन्छ   
	कम्युनिस्ट कमजोरले बाँच्न पाउनुपर्छ भन्ने मान्यता राख्छन् भने साम्राज्यवादी योग्यले बाँच्न पाउनुपर्छ भन्छन्  उत्पीडितहरूले उत्पीडनविरुद्ध संघर्ष गर्दा अर्को झन् उत्पीडितको अधिकारमाथि हस्तक्षेप गर्न हुन्न  आफ्नो अधिकार माग्दा वा प्रयोग गर्दा अर्काको अधिकारलाई कुण्ठित गर्नु हुन्न  बरु उत्पीडनमा परेकाहरू एकजुट भएर संघर्ष गर्नुपर्छ  हिजो एक मधेस एक प्रदेश भनेर थारू समुदायको पहिचान मेटाउन खोजिएको थियो  थारू र अन्य समुदायले त्यसको विरोधमा आन्दोलन गरेपछि एक मधेस दुई प्रदेश भन्नुपर्ने स्थिति सिर्जना भएको छ  सर्पले भ्यागुतोलाई निल्न लाग्दा भ्यागुतोको अगाडि बिच्छी आयो भने त्यसलाई खान भ्यागुताले मुख बाउँछ  मुख्य दुस्मन सर्पको मुखबाट उम्किन सम्पूर्ण शक्ति लगाउनु बुद्धिमानी हुन्छ कि सर्पलाई डस्न लागेको बिच्छीको ज्यान लिन उद्यत हुनु  सेतीमहाकाली आफैं केन्द्रीय सत्ताबाट उत्पीडनमा परेको छ  क्षेत्रीय पहिचानको माग यसले गरिरहेको छ  पहिचानसहितको संघीयता कायम गर्न इन्कार गर्ने कांग्रेस र एमालेसँग संघर्ष गर्न उत्पीडित थारूलगायत अन्य समुदायसँग एकाकार हुनुपर्ने बेलामा आपसमै भूगोलको खिचातानीमा विभाजित हुनु पहिचानसहितको संघीयताको पक्षमा हुन्छ कि विपक्षमा  यसैगरी कोसीपूर्व स्वायत्त राज्य माग गर्दा अन्य उत्पीडित जातिको अधिकारमा हस्तक्षेप हुन जान्छ कि भन्ने कुरालाई ख्याल गर्नैपर्छ  जुन जातिले उत्पीडित जातिलाई मुक्त गराउन संघर्ष गर्दैन ऊ स्वयं उत्पीडनबाट मुक्त हुन सक्दैन   
	निश्चय नै सबभन्दा ठूलो संख्यामा रहेको शासक जातिलाई अन्तरिम संविधान  मा अन्य मा राखेर यसको ऐतिहासिक पहिचानलाई न्यूनीकरण गर्ने काम युक्तिसंगत हुन सक्दैन  हिजो एउटा अति थियो मधेसीलाई मान्छेसम्म नमान्ने  अहिले अर्को अति भयो अन्य मा लगेर शासक जातिलाई राख्ने  एउटा अतिविरुद्ध संघर्ष गर्दा अस्थायी रूपमा अर्को अतिमा पुग्ने इतिहासको नियम हो  समाज विज्ञानमा प्रकृति विज्ञानझैं ठिक्क मापन गर्ने भन्ने हुँदैन  यस विषयमा प्रचण्डले संख्यामा सबैभन्दा बढी रहेको शासक जातिलाई ऐतिहासिक शब्दद्वारा सम्बोधन गरी अन्य विशेषण हटाउनुपर्छ भनिसक्नुभएको छ  यसै विषयलाई लिएर अन्य मा पर्नेहरूले हीनताबोध वा बिलौना गर्न आवश्यक छैन  
	अहिलेको अन्तिम चरणमा संविधानमा समावेश गर्न आआफ्ना मनका आवाज अघि सार्नु स्वाभाविक कुरा हो  ती कति सही होलान् वा गलत बेग्लै कुरा हो  अहिले उठेका बहस र संघर्ष संश्लेषणका आधार सामग्री हुन्  संविधान संश्लेषित भइसकेपछि विरोध आउनुभन्दा संश्लेषण अगाडि नै विरोध आउँदा पार्टीका नेतालाई मद्दत पुग्छ  वादविवादबाट नै ज्ञान हासिल हुन्छ  सबैले भिन्नभिन्न कोणबाट बहस गर्दा आत्तिनुपर्ने केही छैन  जनयुद्ध जनआन्दोलन र मधेस आन्दोलनको नेतृत्व गरेका पार्टीको अस्तित्व र प्रभावभित्र नै नेपाली समाज अवस्थित छ  राष्ट्रलाई नियन्त्रण गर्ने हैसियत पार्टीले गुमाएका छैनन्  सबै विचार चिन्तन र प्रवृत्ति अगाडि आएपछि सही र गलत दुवै प्रवृत्तिलाई चिन्न र नियन्त्रणमा राख्न सजिलो हुन्छ  कुन चिन्तन र प्रवृत्तिको सालनाल कतातिर जोडिएको छ अग्रगमन कि पश्चगमनतिर समयले प्रस्ट पार्दै लानेछ  समुद्र मन्थन गर्दा अमृत मात्र होइन विष पनि आएको र महादेवले विष पिएर विनाशबाट जोगाएको किंवदन्ती छ  नेताहरूमा नीलकण्ठ बन्ने हैसियत छ  आत्तिहाल्न जरुरी छैन  यद्यपि यसबेला निकासका लागि अध्यक्ष प्रचण्डले गिरिजाप्रसाद कोइरालाको अभाव भने महसुस गरेको हुनुपर्छ   
	लेखक माओवादी नेता हुन्  
"
