 बाधाअड्काउ फुकाउँदासंविधानको संशोधनबेगर दोस्रोपटक संविधानसभाको निर्वाचन अन्तरिम संविधानले परिकल्पना"
	संविधानको संशोधनबेगर दोस्रोपटक संविधानसभाको निर्वाचन अन्तरिम संविधानले परिकल्पना गरेको छैन  संविधान संशोधन गर्ने निकाय संसद छैन  संसद नभएको समयमा वा भए पनि अध्यादेशबाट संविधान संशोधन हुनसक्दैन  अन्तरिम सविधान रहुन्जेल संविधानलाई नटेकी संविधानसभाको निर्वाचन घोषणा गरे पनि असंवैधानिक हुनपुग्छ  अन्तरिम संविधान त्यतिखेर मात्र अन्त्य हुन्छ जतिखेर संविधानसभाले जारी गरेको संविधान लागु हुँदैन वा जनताको आन्दोलन वा क्रान्तिले फ्याँक्दैनन्  त्यसैले यसैलाई आधार मान्दै निर्वाचन आयोगले समेत गत मंसिरको निर्वाचन संविधानको संशोधनबेगर हुन नसक्ने भनेको थियो   
	अन्ततः सोही कारणले समेत संविधानसभाको निर्वाचन केवल घोषणामा मात्र सीमित हुनपुग्यो  अन्तरिम संविधान राजनीतिक सहमतिबाटै घोषणा गरिएकोले संसद नभए पनि सहमतिको सरकारले जनताको शक्तिको स्रोत प्रयोग गर्नसक्ने हुनसक्छ  त्यसैले पहिलो सहमतिको सरकार दोस्रो बाधाअड्काउ फुकाउ आदेश तेस्रो स्थानीय निकायको निर्वाचन चौथो संविधानसभा र संसदको निर्वाचनसमेत गराउँदा मुलुकमा संवैधानिक र राजनीतिक निकास निस्कन सक्छ   
	सहमतीय सरकार सहमतीय सरकारको परिकल्पना केवल दुइटा उद्देश्यले अन्तरिम संविधानले गरेको हो  पहिलो सहमतिबाटै संविधानसभाबाट संविधान जारी गर्नु दोस्रो संक्रमणकाललाई अन्त्य गरी शान्ति प्रक्रियालाई व्यवस्थापन गर्नु हो  अन्तरिम संविधान जारी गर्दा पनि राजनीतिक सहमतिकै आधारमा गरिएको थियो  सहमतीय सरकार क्यानाडामा संघीयतालाई व्यवस्थापन गरिनका लागि गठन हुन्थ्यो  बेलायतमा दोस्रो विश्वयुद्धले आक्रान्त मुलुकलाई व्यवस्थापन गर्न सहमतीय सरकार गठन गरिन्थ्यो  जब संक्रमणकाल अन्त्य भयो तब सहमतीय सरकारको अन्त्य गरी बहुमतीय सरकार गठन गर्न थालिएको हो  हामीकहां पनि संक्रमणकाललाई अन्त्य गरी शान्ति प्रक्रियालाई व्यवस्थापन गर्नका लागिमात्र राजनीतिक सहमतिको सरकार आवश्यक भएको हो  संविधानसभाको हैसियतमा रहेको संसद विघटन भएपछि बहुमतीय सरकारको बाटो नरहने र संसदको सदस्य नरहेपछि सो सरकारसमेत कामचलाउमा परिणत हुने त्यसको विकल्पमा सहमतीय सरकारमात्र रहने संवैधानिक व्यवस्था हो  त्यही सरकारले मात्र निर्वाचन सरकारको हैसियत राख्छ   
	हाल राष्ट्रपतिबाट पटकपटक आह्वान गरेको धारा   बमोजिमको सरकारको लक्ष्य पनि पहिलो सहमतिबाटै संविधानसभाबाट संविधान जारी गर्नु दोस्रो संक्रमणकाललाई अन्त्य गरी शान्ति प्रक्रियालाई व्यवस्थापन गर्ने प्रयोजनका लागि हो  यसबाट जुन दल बाहिरिन्छ उसलाई संविधानसभाबाट संविधान जारी गर्ने र संक्रमणकाललाई अन्त्य गरी शान्ति प्रक्रियालाई व्यवस्थापन गर्नुमा छैन भन्ने देखिन्छ  त्यसको विकल्प अधिनायकवादको सरकार निरन्तर चलाउनु रहन्छ  त्यसैले अधिनायकवादलाई रोक्न थपिएको समयमा सहमतीय सरकार गठन बाबुराम भट्टराई वा सुशील कोइराला वा केपी ओली नै किन नहुन् वा यही सरकारलाई सहयोग गर्ने वा अर्को नेपाली कांग्रेस वा ठूला वा साना जुनसुकै दलहरुबाट चौथोपटक थपिएको समयभित्रै सरकार गठन गर्नु दलहरुको संवैधानिक जवाफदेहिता हुनजान्छ  
	बाधाअड्काउमार्फत नयाँ घोषणाड संविधानसभा विघटन गराइएपछि मुलुक प्रतिनिधिविहीन भएको छ  त्यसैले संविधानसभामा प्रतिनिधित्व गर्ने सम्पूर्ण राजनीतिक दलहरूको सहमतिमा राष्ट्रिय सहमतिको सरकार गठन गरी पुनः नयाँ घोषणा अविलम्ब गरिनुपर्छ  संविधान संशोधनका लागि आवश्यक पर्ने कुराहरु लगायत उक्त घोषणामा आधारभूत संविधानका सिद्धान्त सरकारको सञ्चालनका विधिहरूसमेत राखी बृहत् राजनीतिक निर्णय गर्नु जरूरी छ  बाधाअड्काउमार्फत बाधाअड्काउ फुकाउबाट घोषणा जारी गरिएमा समेत पछि आउने संसद्ले  महिनाभित्र अनुमोदन गर्नुपर्ने हुन्छ  त्यसले मात्र संवैधानिक वैधता प्राप्त गर्छ  बाधाअड्काउ फुकाउनका लागि संविधानमै संशोधन गर्नु बाहेक अरु जेजस्तो आदेश जारी गर्दा तत्काल विद्यमान बाधाअड्काउ फुक्छ त्यस्तो आदेश जारी हुनसक्छ  बाधाअड्काउ फुकाउन जारी हुने आदेशले गर्ने परिमार्जन अस्थायी प्रकृतिको हुन्छ र बाधाअड्काउ फुकी उद्देश्य पूरा भएपछि यस्तो आदेश स्वतः निष्त्रिय हुन्छ  बाधाअड्काउ फुकाउने प्रावधानको प्रयोजन आइपरेको संवैधानिक गतिरोधलाई संविधान अनुकूल तुल्याई निकास दिनु हो  तर संविधानलाई नै समाप्त पार्ने वा संकुचन गर्ने भने होइन  यसमा संवैधानिक सीमालाई भने पालना गर्नुपर्ने हुन्छ  त्यसैले यसलाई संविधानको सेफ्टी भल्भ भन्ने गरिन्छ   
	विश्वका हरेक मुलुकमा संविधान बमोजिम विधायिकाको निर्वाचन भई विधायिकाको बैठक नबसेसम्मको संक्रमणकालीन अवधिमा कुनै संवैधानिक प्रावधान कार्यान्वयन हुनमा गतिरोधको अवस्था आउन पनि सक्ने भएकोले सोको समाधान गरी संवैधानिक संयन्त्रलाई सुचारु तुल्याउने उद्देश्यसाथ बाधाअड्काउ फुकाउने सम्बन्धमा उपयुक्त व्यवस्था गरिएको हुन्छ  यस्तो आदेश मन्त्रिपरिषद्को सिफारिसमा राष्ट्रप्रमुखबाट जारी हुने व्यवस्था हो संविधान बमोजिम विधायिकाको गठन भएपछि संविधान संशोधनको माध्यमबाट कुनै पनि गतिरोध विधायिकाले नै सम्बोधन गर्नसक्ने भएकोले बाधाअड्काउ फुकाउने अधिकारलाई तत्पश्चातका लागि राखिरहन आवश्यक ठानिएको हुँदैन  हाल संविधानसभाको हैसियतमा संसदसमेत विघटन भएकोले अर्को ससदले अनुमोदन गर्नेगरी सहमतीय सरकारको सिफारिसमा बाधाअड्काउ फुकाउ गरी संविधान अनुकूल आदेश जारी गरी बाधाअड्काउ फुकाउन सकिन्छ  
	स्थानीय निकायको निर्वाचन  अर्कोतर्फ हालैमात्र प्रधानन्यायाधीश खिलराज रेग्मी र प्रकाश वस्तीको संयुक्त इजलासले  साल कात्तिक  गते सरकारको नाममा आवश्यक प्रबन्ध मिलाएर स्थानीय निकायको निर्वाचन गर्न आदेश दिएको छ  लोकतन्त्रको बलियो जग पनि स्थानीय निकाय हुन्  हिजो स्थानीय निकायको अभावमा संविधानसभाको निर्वाचन भए पनि संविधान बन्न सकेन  अब पनि संविधानसभाबाटै संविधान बनाउने हो भने स्थानीय निकायको निर्वाचन अन्तरिम संविधान र सर्वोच्चको आदेश बमोजिम संविधानसभा र संसदको निर्वाचनपूर्व गरियो भने संविधानसभाले संविधान बनाउन सहज हुनसक्छ  
	संविधानसभा र संसदको निर्वाचन  अन्तिम विकल्पको रूपमा अन्तरिम संविधानले आवधिक निर्वाचनको व्यवस्था गरेकोले निर्वाचन गर्नु भनेको नितान्त राजनीतिक विषय हो  राजनीतिक र संवैधानिक वैधताको लागि यदि संविधान निर्माण आयोग गठन गरिएन भने संविधानसभाको पुनःनिर्वाचन गरिनु उपयुक्त हुनेछ  संविधानसभाको हालसम्मका प्रतिवेदनलाई आधार बनाई संविधानसभाले संविधान निर्माण गर्ने र ससंद्ले सरकार र कानुन निर्माण गर्ने क्षेत्राधिकार तोकिँदा राजनीतिक र संवैधानिक वैधता प्राप्त हुने हाम्रो संविधान राम्रो संविधान पनि हुन सक्नेछ  
	अतः पहिलो सहमतिको सरकार दोस्रो बाधाअड्काउ फुकाउ आदेश तेस्रो स्थानीय निकायको निर्वाचन र चौथो संविधानसभा र संसदको निर्वाचनसमेत गराउँदा संवैधानिक र राजनीतिक निकास हुनजान्छ  जुन लोकतन्त्रमा राजनीतिक दलहरुको जवाफदेहिता पनि हो   
	 
	 
	 
	 
	 
"
