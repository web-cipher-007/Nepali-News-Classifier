त्यो भूत कहाँ गयो होला नववर्ष  को चौथो दिन रञ्जना गल्ली नजिकैको एक"
	नववर्ष  को चौथो दिन रञ्जना गल्ली नजिकैको एक खाली घरमा भूतले मान्छे पिटेको हल्लाले केही घन्टासम्म राजधानीको व्यस्त व्यापारिक क्षेत्र न्युरोड ठप्प भयो  धेरै वर्षदेखि त्यो घरमा प्रेत बस्ने गरेको कथाले वरिपरिकाको मन र मस्तिष्कमा डेरा जमाएको बेला दिउँसै कसैले फैलाएको भ्रामक खबरले थप मलजल गर्दै सर्वत्र त्रास फैलायो  
	तराईको एक गाउँमा भूत प्रेत गुजी हाउँ प्रेतात्मा छाया निशाचर र चुडेलको कथा सुन्दै हुर्केको हुँ  राजधानी सहर आउँदा पनि यस्ता कुराले पिछा छोडेको छैन  बागबजारको पहेंलो घर बाफलको रातो घर स्युचाटारको सेतो घर पनौती चोकको एक घरदेखि ललितपुर नख्खुको चिहानमा भूतले लीला मच्चाउने गरेको कथाले रोमाञ्चित बनाउँछ   
	गाउँदेखि सहरसम्म भूतबारेमा एउटै सोच र समानता छ  त्यो हो भूतले सेतो वा कालो पहिरन लगाउने उल्टो खुट्टा पारेर हिँड्ने सामग्री फाल्ने मीठो वा फोहोर वासना छर्ने वरिपरि अनौठो कम्पन ल्याउने मान्छे पछार्ने एवं डरलाग्दो आवाज निकाल्ने गर्छ  के साँच्चिकै भूत यस्तै हुन्छ त  
	नयाँ बानेश्वरमा हुर्के बढेकी  वर्षे कान्ति महतले युवा उमेरमा सेतै छायालाई घरको ढोका खोलेर गएको देखेको अझैं सम्भिन्छिन्  अर्धनिद्रामा थिएँ उनी भन्छिन् पछाडिबाट देखेको हुनाले त्यो भूत चोर वा को थियो म ठ्याक्कै भन्न सक्तिनँ  त्यसैले यस्ता हाउँगुजीको पछि लागेर आफैं हाउँगुजी बन्न नहुने उनी बताउँछिन्  
	सिंहदरबारदेखि अमेरिकाको ह्वाइट हाउससम्म र विभिन्न प्राचीन सभ्यतादेखि पुराना खण्डहरमा भूत बस्ने गरेको थुप्रै कथा पढे र सुने पनि साँच्चिकै भूत देखेको ठोकुवा गर्ने व्यक्ति फेला पार्न सकिँदैन  परम्परागत धारणा र जनविश्वास अनुरूप मृतात्मालाई भूत भन्ने गरिन्छ  यस बारेमा अनगिन्ती उपन्यास र कथा संग्रह लेखिएका छन्  काल्पनिक कथालाई आधार बनाएर मनोरञ्जनका लागि बनाइएका भूतबारेको वृत्तचित्र धारावाहिक एवं फिल्मले पनि दर्शकलाई उत्तिकै तान्छ  निर्माण पक्षले मात्र मनोरञ्जनका लागि बनाइएको काल्पनिक कथा भन्दै सुरुमै दर्शकलाई सचेत गराउँछन्   
	सानो हुँदा घर वरिपरिको ठूलो मेवा र जामुनको रूखमा भूत बस्ने गरेको सुन्थें  साँझ नपर्दै रूखतिर हेर्नै डर लाग्थ्यो  अँध्यारोमा सेतो वा कालो पहिरनमा हिँड्ने सबै भूत लाग्थे  कहिलेकाहीं अन्धकारमा आफ्नै छाया देखेर तर्सिन्थें  बूढो हुन थालेका ती रूखहरू एक दिन काटिए  तर भूत निस्केन  म सोच्थें भूत कहाँ गयो होला  पानी परेका बेला सर्प र भ्यागुता घरमा प्रवेश गरेझैं भूत पनि घरमा छिर्यो कि भनेर सोच्थें  
	संसारको रचना भएको हजारौं वर्ष बितिसके पनि आश्चर्यजनक ढंगले यो अनिणर्ीत विषय बनिरहेको अंग्रेजी लेखक स्यामुअल जोन्सन बताउँछन्  मृत्युपछि कुनै व्यक्तिको आत्मा देखिएको एउटै उदाहरण फेला परेको छछैन  जति मुख त्यति कथा र विश्वास  उनी भन्छन् सबै तर्क यसको विरोधमा छ तर पनि सबैले विश्वास गर्छन्  त्यही भएर पनि भूत हुन्छ वा हुन्न भन्ने विषय विवादित बन्दै आएको छ   
	भूतको अस्तित्व रहेको मानसिकताले यो डर उत्पन्न भएको समाजशास्त्रीय दृष्टिकोण छ  सामाजिकीकरणको कमजोर पक्षले यस्ता अदृश्यअलौकिक कुरालाई नजानिँदो पाराले स्विकारिरहेको समाजशास्त्री रामबहादुर आरबी केसी बताउँछन्  बालबालिकालाई आफूसँग सुताउने अँध्यारोमा जाँदा र रूखमा चढ्दा लड्ने हुनाले सानैदेखि भए पनि नभए पनि अभिभावकले भूतको डर देखाउँछन्  बच्चालाई किन  भन्ने प्रश्नसमेत सोध्ने मौका नदिई एक तानाशाह शासकझैं त्रसित वातावरणमा हुर्काउँदा उसको दिमागमा भूतप्रेतको ख्यालले मजाले बास गरेको हुन्छ  सानैदेखि स्वतन्त्र र विवेकशील रूपमा बालबालिकालाई हुर्काएमा मात्र आउने पुस्ता भूतप्रेतजस्ता मनोगत सोचबाट टाढा हुन्छन् केसी भन्छन्   
	धर्म संस्कृतिले राम्रो र नराम्रो काम एवं दिन र रातझैं नराम्रो आत्मा वा प्राणीका रूपमा भूतप्रेतलाई व्याख्या गर्छ  राम्रो उद्देश्यले धर्मले भूतप्रेत लाई स्विकारेको संस्कृतिकर्मी ओम द्यौभडेल बताउँछन्  मध्यराति र अन्धकारका जोखिमपूर्ण हिँडाइबाट बचाउन र मानवलाई अनुशासनमा राख्नलाई धर्मले यसको डर देखाएको संस्कृतिकर्मी बताउँछन्  अन्धकार र एकान्त स्थलमा हिँड्ने निशाचर र हुन सक्ने अपि्रय घटनाबाट टाढा राखेर सुख र शान्तिका लागि धर्मले खराब तत्त्वका रूपमा यसलाई स्विकारेको भए पनि आधुनिक युगमा भूतबारेको परम्परागत सोचलाई मान्न नसकिने द्यौभडेलको भनाइ छ   
	मनोवैज्ञानिक दृष्टिकोणका अनुसार भूतप्रेतसंँग सामाजिक विश्वास जोडिएको छ  सानैदेखि आफ्नो कुरा मनाउन र अनुशासनमा राख्नलाई अभिभावकले प्रयोग गर्ने भूत वा गुजी शब्दको त्रासले ठूला हुँदासम्म व्यक्तिको विश्वासमा जरा गाडेको हुन्छ  मनमा परेको नकारात्मक छापले व्यक्तिलाई डरको भावना पछिसम्म रहिरहन सक्छ मनोविमर्शकर्ता सुदीप घिमिरे भन्छन् यदि सानैदेखि यसप्रति सकारात्मक धारणा बनाइएको छ भने व्यक्ति रातभर मसानघाटमा बसे पनि त्यसले खासै प्रभाव पार्दैन   
	विज्ञानले भूतप्रेत मृतात्मा हुन्छ भनेर स्पष्ट रूपमा भन्न सकेको छैन  तर भूतप्रेत हुँदैन पनि भन्न सकेको छैन  सुत्ने समयमा भूतका कथा र समाचार सुन्ने सुनाउने वा पढ्ने गर्नुहुन्न  सामाजिक रूपमा भूत आउँछ भनेर विश्वास लिइएका स्थानहरू छन् भने त्यहाँ सामूहिक भ्रमण गर्ने र सकारात्क सन्देश दिने खाले सामाजिक विश्वासअनुसार अघि बढ्नुपर्ने घिमिरे बताउँछन्  वैज्ञानिक र विज्ञानका विद्यार्थीले तर्क र आधार नभएका यस्ता कुरालाई मान्न नहुने बताउँछन्  तर्क र आधार नभएका कुराको पछि लाग्न नहुने बताउँदै त्रिभुवन विश्वविद्यालयबाट भौतिकशास्त्रमा स्नातकोत्तर गरिरहेका विनय भगत भन्छन् गाउँले होस् वा सहरिया जति शिक्षित भए पनि भूतबारेको धारणा पुरानै छ   
	 
"
