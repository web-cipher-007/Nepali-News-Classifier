वादमाथि सत्ता हावी राष्ट्रघातलगायतका गम्भीर मुद्दाले राजनीतिक प्रतिष्ठा धुलिसात भएका बेला"
	राजनेता कि सर्वहारा वर्गको नेता भन्ने बहसमा बहकिंदै गर्दा पार्टी विभाजनपछि अचानक स्खलित भएका माओवादी अध्यक्ष प्रचण्डले अहिले यथार्थबोध गरे माओवादीको नेताका रूपमा सहमति गर्न सकिन अब गठबन्धनमार्फत सहमति गर्छु  नयाँ नेपाल बनाउन भन्दै र्याडिसन होटलबाट  दलका केही नेताबीच घेरिएर संघीय लोकतान्त्रिकगणतान्त्रिक गठबन्धनको घोषणा गरिरहँदा प्रचण्डले आफ्नो हल्का राजनीतिक वजन र कमजोर धरातल बुझेरै सायद अन्तिम अस्त्रका रूपमा गठबन्धनको नेतृत्व लिएका हुन्   
	संविधानसभा भंग पार्टी विभाजन भ्रष्टाचारको छताछुल्ल सार्वजनिकीकरण राष्ट्रघातजस्ता प्रमाणित विकासक्रमले शक्तिको न्युक्लियसबाट एकाएक बाउन्ने हैसियतमा सीमित भएका उनलाई पुनःस्थापित हुन मोर्चा सहयोगी हुनसक्छ  एउटा आशलाग्दो नेताको खुला राजनीतिको यति छोटो अवसान सकारात्मक होइन पनि  त्यसरी हेर्दा प्रचण्डका लागि गठबन्धन उचित राजनीतिक हतियार अवश्य हो  प्रचण्डका लागि शक्ति आर्जनको सम्भावित स्रोत हुनसक्छ प्रधानमन्त्री बाबुराम भट्टराईका लागि भने बचेको प्रतिष्ठा समाप्त हुने आरम्भ हुनसक्छ   
	एमालेको युवा संघको नेतृत्वमा सरकार विरोधी आन्दोलन र त्यसलाई कांग्रेस लगायतका केही संगठनले समर्थन गरिरहेको बेला बालुवाटारको निरन्तरको बैठकबाट गठबन्धनले मूर्तरूप पाएको छ  त्यतिमात्र होइन कांग्रेसएमाले लगायतका विपक्षी दलले नयाँ निर्वाचनमा जाने धारणा ल्याएकै बेला माओवादीले मूलतः क्षेत्रीय दलसंग गठबन्धन गरेको छ  अर्थात सरकार विरोधी आन्दोलन र आगामी निर्वाचनलाई गठबन्धनले लक्ष्य बनाएको देखिन्छ  प्रधानमन्त्री भट्टराईले पोखरा सम्बोधनमा सडकबाट जनता र सरकारबाट नेतामन्त्रीले आन्दोलन गर्ने अनौठो धारणा राख्नु र प्रचण्डले सत्ता छाड्नु हुँदैन सजिलै आउँदैन भन्ने पाठ ग्रहण गर्नुको संकेत त्यही हो   
	त्यतिमात्र होइन कांग्रेस सभापति सुशील कोइरालाले अडान राखेकै कारण निहित स्वार्थको नेतृत्व गर्न नपाएको झोंकमा सडकबाटै समाधान खोज्न तयार रहेको दम्भ प्रचण्डले प्रदर्शन गर्नुको अर्थ सत्ताबाहेक केही होइन  विपक्षीले आन्दोलन गर्दा त्यसलाई प्रतिवाद गर्न उत्तेजनात्मक अभिव्यक्ति दिनु घातक छ  कोइरालाले अहिलेसम्म प्रधानमन्त्री बन्ने आकांक्षा नदेखाउनुलाई कमजोरी ठान्नु र शेरबहादुर देउवा पक्षलाई उचालेर कांग्रेसभित्र खेल्नु प्रचण्डको परम्परागत शैली हो जसलाई कोइरालाले बुझेकै कारण प्रचण्ड आकांक्षा अधुरो छ  केही अघिसम्म कांग्रेस र माओवादी मिलेपछि सबै समस्या समाधान हुन्छ भन्ने प्रचण्डभट्टराईले यतिबेला कोइराला र पौडेललाई मुख्य शत्रुका रूपमा देख्नु भनेको स्वार्थ प्रेरित राजनीतिमात्रै हो   
	यही पृष्ठभूमिमा गठबन्धनको घोषणा बुधबार  
	गरिरहँदा प्रचण्डले मूलतः दुई लक्ष्य सार्वजनिक गरे जातीय पहिचानमा आधारित प्रदेश निर्माण र आगामी निर्वाचनबाट बहुमत ल्याई अनुकूलको संविधान निर्माण  सार्वजनिक भएका यी उद्देश्यलाई मात्र हेर्दा गठबन्धनलाई स्वाभाविक ठान्दा हुन्छ  विचार मिल्ने शक्तिबीच गठबन्धन बन्नु राजनीतिक चरित्रभित्र पर्छ  त्यसले स्वाभाविक रूपमा सत्तालाई लक्ष्य बनाउँछ पनि  जस्तो जातीय पहिचानमा आधारित संघीयतामा मधेसी र माओवादीको धारणाबीच समानता देखिन्छ भने जनजाति नेतापार्टी पनि मोर्चाप्रति आकषिर्त हुनसक्छन्  त्यसो गर्दा गठबन्धन शक्तिशाली हुनसक्छ  तर संक्रमणकालमा मोर्चाबन्दी गर्नु जटिलता थप्नु हो भन्ने बुझ्दा यो पूर्णतः गलत कदम हो   
	मोर्चाबन्दी सही ठान्दा पनि कांग्रेसएमालेलाई संघीयता र परिवर्तनका विरोधी हुन् भन्ने करार गर्नु भने अनुचित हो  किनभने राजतन्त्र फाल्नेदेखि गणतन्त्र स्थापना गर्ने संघीयता स्वीकार गर्ने सबै मुद्धा सहमतिका आधारमा तय भएका हुन् जसमा माओवादी जत्तिकै पक्ष कांग्रेसएमाले पनि हुन्  त्यसैगरी कांग्रेसएमालेलाई परम्परावादी सोच भएका दलको संज्ञा दिनु पनि तर्कसंगत छैन   
	प्रचण्ड र माओवादीको क्रान्तिकारिता नयाँदिल्ली र संविधानसभा विघटनसम्ममा शृंखलाबद्ध भएका बेला परम्परावादीको परिभाषातर्फ पनि लाग्नुपरेन  त्यसको उदाहरण गठबन्धनको अध्यक्षमा गणतन्त्रवादी प्रचण्ड र प्रवक्तामा एमालेबाट राजावादी हुँदै समाजवादी जनता पार्टीका अध्यक्ष प्रेमबहादुर सिंह रहेबाटै प्रस्ट छ  त्यस्तै मोहन वैद्य उपेन्द्र यादव र शरत्सिह भण्डारी पनि मोर्चामा छैनन् जसलाई संघीयताविरोधी ठान्नु दृष्टिदोष मात्रै हो   
	तर गठबन्धनका मुख्य दुई रणनीतिक महत्व देखिन्छन् जो प्रचण्ड खुलेर सार्वजनिक गर्न सक्दैनन्  पहिलो जातीय मुद्धामार्फत राजनीतिक पुनर्जीवन प्राप्त गर्नु  राष्ट्रघातलगायतका गम्भीर मुद्धाले राजनीतिक प्रतिष्ठा धुलिसात भएका बेला जम्मा एउटैमात्र राजनीतिक हतियार प्रचण्डसंग छ एकल जातीय पहिचानका प्रदेश  त्यसैले यसले मुलुकलाई एकीकृत वा विखण्डन वा विकासविनाश कता डोर्याउँछ त्यता तार्किक बहसमा प्रवेश गर्न प्रचण्ड चाहँदैनन्  वर्ग र विचारधाराले आकषिर्त गर्न नसक्ने भएपछि जातीय एजेन्डालाई भावनात्मक मुद्धा बनाएर समाजलाई धु्रवीकृत गर्नुमात्र राजनीतिक अस्तित्वको विकल्प रहेको उनले बुझे   
	तर अर्को रणनीतिक महत्व व्यक्तिगत स्वार्थसँग सम्बन्धित छ  त्यो हो तत्काल यो सत्ता कायम राख्ने र पछि आफू प्रधानमन्त्री नसके राष्ट्रपतिका लागि तयार बन्ने  प्रचण्डले राजीनामा दिनु हुँदैन भन्दै भट्टराईलाई पदमा रहन उत्साहित गर्दैछन् त्यसोगर्दा नागरिकको निराशाको केन्द्र बालुवाटार बन्नेछ  एकातिर भट्टराईलाई पद छाड्नु हुँदैन भन्दै उचाल्नेछन् भने अर्कातिर सरकारका दोषको भारी सबै उनैलाई बोकाउँदै नालायक प्रमाणित गरिदिनेछन्  त्यसका केही टे्रलर प्रचण्डका पछिल्ला केही राजनीतिक अनुदारतामा देखिन्छ  निर्वाचनको नयाँ मिति घोषणा गर्न दलहरू तयार भएमा आफूले सहमतीय सरकारलाई सत्ता छाड्ने प्रधानमन्त्रीले बताएका छन्  तर प्रचण्ड त्यसभन्दा धेरै पछि फर्केर संघीयता शासकीय स्वरूप र निर्वाचन सबै टुंगो लगाएपछि मात्र राष्ट्रिय सहमतिको सरकार बनाउने तर्क राख्दैछन्  अचम्म छ हिजो अब पालो कांग्रेसको भन्ने प्रचण्ड यतिबेला कांग्रेस नेतृत्व हुँदैन भन्ने धारणा राखिरहेका छन्   
	तर प्रचण्डको चाहनाजस्तै यो सत्ता कायम रहला र निर्वाचनसम्म जाला  त्यस्तो सहज छैन  किनकि यो गठबन्धनको जग कमजोर छ जसको प्रारम्भिक लक्ष्य सत्ता देखिन्छ  मधेसी दलको छोटो इतिहासले भन्छ सत्तासीन हुनु प्रमुख लक्ष्य हो मधेसको हित होइन  यो फेरि वर्ग र वादको गठबन्धन पनि होइन  त्यसैले सत्ताबाट च्युत भएलगत्तै यो गठबन्धन तोडिन सक्छ  तोडिएन र निर्वाचनसम्म जाने अवस्था आएमा मधेसी मोर्चाभित्रका दललाई चाहिने सिट र माओवादीभित्र तीन गुटको सिटको झगडाले तहसनहस हुन्छ  कसरी कुन आधारमा कसलाई दिने भन्ने हर्कुलियन टास्क बन्नेछ  
	दोस्रो जसरी मोर्चा बन्ने बित्तिकै एकलौटी गर्न सकिन्छ भन्ने माओवादीमोर्चाले ठानेका छन् त्यो सम्भव छैन  किनभने यो मोर्चाले अहिलेकै अवस्था हेर्दा पनि बहुमत शक्तिको प्रतिनिधित्व गरेको दखिंदैन  कांग्रेसएमाले नेकपा माओवादीयादवभण्डारी राप्रपाराजपा लगायतका दलको शक्ति पनि कमजोर छैन्  यद्यपि पछिल्लो गठबन्धन बन्ने सम्भावना छैन  बनिहालेमा यो सरकार विरूद्धको गठबन्धनमात्र बन्नेछ  
	गठबन्धनको सबैभन्दा त्रसित पक्ष राजनीतिक ध्रुवीकरण हो  त्यसो गर्दा एउटा खतरा सामुन्नेमा छ  माओवादीले जातीय पहिचानको ठेकेदार ठानेजस्तै अन्य जातिले माओवादीलाई प्रधान शत्रु देख्नेछन्  त्यसमा बाहुन क्षत्री दसनामी दलित आदि पर्छन्  माओवादीले अलिअलि बाहुन क्षत्रीको मत ल्याए पनि ठूलो हिस्सा गुमाउनेछ  अर्को काठमाडौंजस्ता सहरिया उच्चमध्यमवर्गीय मत पनि माओवादीले गुमाउने सम्भावना देखिन्छ  तराई र जनजातिको मत बटुल्ने सम्भावना छ तर त्यसमा सिट विभाजन गर्दा असन्तुष्टि देखिनेछ र प्रत्युपादक बन्न  
	सक्छ  फेरि जनजाति पार्टी खुलेपछि बाहुन क्षत्री पार्टी खुल्ने सम्भावना पनि छ  त्यसरी हेर्दा विचारवादबाट राजनीति बाहिरिनेछ र जातीय पहिचान हावी हुनेछ  व्यवस्थापन गर्नसके ठिकै होला नसक्दा घातक हुनसक्छ   
	किनकि राजनीतिक गठबन्धन एउटा फराकिलो सैद्धान्तिक दायरामा बनाइन्छ  जस्तो भारतमा युपीए  र एनडीए  एलायन्स छ  युपीए सेन्टरलेफ्ट एलायन्स हो भने एनडीए सेन्टरराइट्स एलायन्स हो  सन्  देखि  सम्म बीजेपी नेतृत्वको एनडीएले सरकार चलायो भने सन्  देखि हालसम्म कंग्रेस नेतृत्वको युपीएले सरकार चलाइरहेको छ  यसमा सामेल हुने र छोड्ने क्रम चलिरहन्छ एजेन्डाका आधारमा   
	सामान्यतः कुनै एक दलको बहुमत पनि आउन नसक्ने राजनीतिक वातावरणमा यस्ता गठबन्धन बनाइन्छ  गठबन्धन विचार मिल्ने शक्ति बीचको आधारभूत न्युनतम कार्यक्रम सीएमपी का आधारमा निर्माण गरिन्छ  त्यसरी बन्नु स्वाभाविक हुन्छ पनि  तर मधेसीमाओवादी गठबन्धनको फराकिलो सैद्धान्तिक आधार र पहिचान के हो प्रष्ट छैन  त्यसैले गठबन्धनमा लाग्नुभन्दा सहमतीय राजनीतिमा फर्किनु उपयुक्त हुन्छ   
	 
	 
	
"
