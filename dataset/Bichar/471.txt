पम्फाको पहिरनएमाओवादीबाट अलग्गिएर माओवादी गठन गरेपछि "
	एमाओवादीबाट अलग्गिएर माओवादी गठन गरेपछि पम्फा भुसाल अझ बेफुर्सिदिली देखिन्छिन्  विद्युतीय र छापा दुबै माध्यमका सञ्चारमा लगातार उनी पार्टीका धारणा बोलिरहेकी छन्  पार्टीले प्रवक्ता बनाएकाले मेरो अहिलेको जिम्मेवारी यही हो व्यस्तताकै बीच बिहीबार दिउँसो बुद्धनगरस्थित पार्टी कार्यालयमा भेटिएकी भुसाल भन्दै थिइन् तल्लो तहसम्म पार्टी पुनर्गठन गर्दै महाधिवेशनमा जानुपर्ने भएकाले हामी यतिखेर आन्तरिक व्यवस्थापनमा निकै व्यस्त छौं  
	नेकपामाओवादी अहिले आन्तरिक राजनीति र भौतिक पूर्वाधार दुबै खाले तयारीमा जुटेको छ  पार्टी कार्यालय र आर्थिक स्रोतसाधनको बाँडफाँडका विषयमा मातृ पार्टीसँग एकातिर द्वन्द्व चर्कंदैछ भने अर्कोतर्फ प्रभाव बढी भएका कतिपय कार्यालय कब्जा गर्नसमेत पछि परेको छैन  उनीहरूले पार्टी कार्यालय र आर्थिक स्रोतसाधन बाँडफाँड न्यायोचित नभए पेरिसडाँडा कब्जा गर्ने चेतावनी दिएका छन् तथापि अहिले बुद्धनगरस्थित घर तिनको सम्पर्क कार्यालय भएको छ  यो त्यही कार्यालय हो जुन पेरिसडाँडा सर्नुअघि एमाओवादीले प्रयोग गथ्र्यो  साँघुरो भएकाले पेरिसडाँडाको घर किनेर सरेपछि विभिन्न वर्गीय जनसंगठनले प्रयोग गर्दै आएका थिए  कार्यालय व्यवस्थित भइसकेको छैन भुसालले भनिन् जिम्मेवारी अनुसारको कोठा व्यवस्थापन गर्ने काम हुँदैछ  
	प्रवक्ता बस्ने कोठा पनि नबनिसकेकाले भुसालसंग बैठक हलमा कुराकानी हुनथाल्यो  कुराकानी उनी नयाँ पार्टी गठनको औचित्य र आवश्यकता स्थापित गर्न चाहिरहेकी थिइन्  कसरी क्रान्तिको नेतृत्व गर्नेहरूले नै प्रतिक्रान्तिको कित्तामा उभिए भनेर त्यसको बेलिविस्तार लगाउँदै थिइन्  कुनै बेला आफूले आदर्श मानेका अध्यक्ष प्रचण्डले प्रतिक्रान्तिको बाटो समाउलान् भन्ने उनलाई रत्तिभर लागेको रहेनछ  हाम्रो सन्दर्भमा अनौठो भयो जसले क्रान्तिको नेतृत्व गरे तिनैले प्रतिक्रान्तिको पनि नेतृत्व गरे उनले भनिन् विश्व कम्युनिष्ट आन्दोलनको अनुभव हेर्ने हो भने हाम्रो सन्दर्भमा यो अलि अनौठो परिघटना भयो  उनले रूसमा लेनिनले क्रान्तिको नेतृत्व र खुश्चेभहरूले प्रतिक्रान्तिको नेतृत्व गरेको उदारहण दिंदै आफ्नो कुराको पुष्टि खोजिरहेकी थिइन्   
	एमाओवादी फुटका कारण र दुई पार्टीका नेताबीच चलेको आरोपप्रत्यारोपको जुहारीले दिनहुँजसो अखबारका पाना रंगिने गरेका छन्  त्यसकारण मैले कुराकानीलाई अन्यत्रै मोड्न चाहें अलि निजात्मक तर वामपन्थी राजनीतिक मनोविज्ञानसंग जोडिएका विषयमा  लुगा कस्तो लगाउने  यो हरेक व्यक्तिको निजात्मक विषय हो  तर क्रान्तिकारी आदर्श बोकेको माओवादीजस्तो पार्टीमा यो विषय निजात्मक हुँदैन  के लगाउने नलगाउने त्यो पार्टीले तय गर्छ  कम्तीमा विगतमा उसले गरेको अभ्यास हेर्दा यस्तै लाग्छ  शान्ति प्रक्रियामा आउँदा माओवादी नेताहरूले खरानी रङको सफारी सुट र संविधानसभामा जितेर जाँदा महिला नेतृहरूले पनि त्यस्तै रङको पाइन्टकोट पार्टीकै निर्देशमा लगाएका थिए   
	तर खुला राजनीतिक अभ्यासका केही वर्षमै माओवादी नेतृत्व वर्गको लवाइखुवाइ उठबसमा आकासजमिनको फेरबदल आउन थाल्यो  सम्पत्ति जोड्नु चिल्ला गाडी चढ्नु कुलीन वर्गसंगको उठबसमा रमाउनु ब्युटी पार्लर धाउनु तडकभडक देखिने पहिरन लगाउनु जस्ता जीवनशैलीमा देखिएका परिवर्तनलाई उनीहरूले केहीको वर्ग उत्थान भयो भनेर आलोचना गरे  यो वर्ग उत्थानले पनि कही न कही पार्टी फुटमा मलजल गर्यो  वर्ग उत्थान भनेर असन्तुष्ट हुनेहरू भुसाल भएतिरै बढी छन्   
	के वर्ग उत्थान भएकै हो  सधै टिमिक्क परेको जिन्स र टिसर्टमा ठाँटिएर हिंड्ने भुसाल के सोच्छिन् त  वर्ग उत्थान त भएकै हो  सम्पत्ति जोड्ने विलासी जीवन जिउने कुरामा तर यो महिलाले गर्ने पहिरन र उनीहरू कपाल काट्न व्युटी पार्लर जाने कुरासँग जोडिंदैन  उनी आफ्नो पहिरनबारे कुरा गर्न उत्सुक भइन्  भनिन् कपडा त जे सजिलो हुन्छ त्यही लगाउने हो  अनि कपाल काट्न जसरी पुरुष सैलुन जान्छन् महिला पनि व्युटी पार्लर जाने कुरा स्वाभाविक हो  पम्फाले पाइन्ट सर्टटिसर्ट लगाउन थालेको वर्षौ भइसक्यो  उनले छोटा कपाल काटेको पनि वर्षौ पहिले हो   सालमा एसएलसी पास गरेर काठमाडौ आएपछि नै पाइन्ट लगाउन थालिएको हो विगतमा फर्किंदै उनले भनिन् पार्टीभित्र छोटो कपाल काटेको र पाइन्ट लगाएको विषमया टिकाटिप्प्णी हुने गथ्र्यो तर म आफ्नो सजिलोको लागि पाइन्टसर्ट नै लगाउन रूचाउँछु  
	 सालतिर जतिबेला उनी सावित्रा भुसाल हाल एमाले नेतृ सँगै काठमाडौंमा डेरामा बस्थिन्  उनीहरू दुबैलाई त्यो बेला चलेको काउव्वाई जिन्स र रेङ्लरको सर्ट लगाउने इच्छा जागृत भयो  दुबैजना सम्पन्न परिवारका थिए र घरबाट पैसा लिएर सहरमा पढ्न बसेका थिए  प्यान्टसर्ट किन्न सक्ने अवस्था थियो  तर पार्टीमै आफूभन्दा सिनियरहरूले मण्डले केटीहरूले जस्तो टाइट जिन्स सर्ट नलगाउ भनेपछि मैले जिन्सचाहिं लगाएको छैन उनले भनिन् सामान्य खालको जिन्स त लगाइन्छ तर काउव्वाई लिभाइस आदि जिन्सको लुगा लगाएको छैन  
	लाउन त उनले साडी कुर्तासलवार पनि लगाएकी छिन् त्यो पनि जनयुद्धका बेला तर अधिकांश समय उनलाई पाइन्टसर्टको पहिरनै सजिलो लाग्छ  जनयुद्धका बेला आफूलाई केमोफ्लेज गर्न साडी कुर्तासलवार लगाइन्थ्यो  गाउँमा लुक्दै हिंड्दा परिवेश अनुसारको लुगा लगाइन्थ्यो  तर यसको अर्थ पाइन्ट सर्ट जिन्स लाउनैहुन्न भन्ने होइन उनी भन्छिन् मलाई पहिरन र लवाइले क्रान्तिकारी होइन्छ भन्ने लाग्दैलाग्दैन  क्रान्तिकारिता विचारसंग सन्दर्भित हुन्छ  उनले अहिले आफ्नो पार्टीमा पहिरन लगाउने विषयमा कुनै बन्देज नरहेको पनि बताइन्   
	पहिरनकै विषमया कुरा गर्दै जाँदा उनले एउटा रमाइलो किस्सा सुनाइन् जो उनी र प्रधानमन्त्री बाबुराम भट्टराई पत्नी हिसिया यमीसँग जोडिएको छ  संविधानसभाको चुनावका बेला भुसाल र यमी दुबै पाइन्टसर्टमा ठाँटिएर चुनावमा भोट माग्न जाँदा उनीहरूका पार्टीभित्रै र बाहिरबाट पनि पहिरनलाई लिएर आलोचना र टिकाटिप्पणी भएछ  जब निर्वाचनमा दुबैले जिते त्यसपछि भुसालले यमीलाई भनिछन् हिसिलाजी तपाई र मैले लगाएको पाइन्टसर्टलाई पनि जनताले अनुमोदन गरे है  यमी सहरकी र भुसाल गाउँकी भन्नेमात्रै हो अन्यथा यी दुईको पारिवारिक पृष्ठभूमि पहिरन र कपाल काट्ने शैली मिल्दाजुल्दा छन्  तर अहिले एक क्रान्तिकारी र अर्की संशोधनवादी कित्तामा बाँडिएका छन्  
	भुसाल कसरी क्रान्तिकारी बनिछन्  उनका अनुसार उनी सानैदेखि अलि विद्रोही स्वभावकी थिइन्  अर्घाखाँचीको किमडाँडा गाउँ हुनेखाने वर्गमा  सालमा जन्मिएकी उनलाई सामाजिक परिवेश भेदभाव छुवाछूत जस्ता कुराले राजनीतिमा आउन आकषिर्त गरेछ  गाउँघरमा छोरीलाई पढाउने प्रचलन नभएको त्यसबखत उनले चाहिं हुनेखाने वर्गकी छोरी भएकाले पढ्न पाइछन्  झन्डै दुई घन्टाको बाटो हिंडेर उनी हाइस्कुल पढ्न जान्थिन्  वामपन्थीहरूको प्रभावमा रहेको त्यसै स्कुलमा पढ्दा उनी कम्युनिष्ट राजनीतितर्फ आकषिर्त भइछन्  कक्षा आठमा पढ्दा मैले अनेरास्ववियु पाँचौको सदस्यता  सालमा पाएको थिएँ उनी भन्छिन् त्यो बेला सामाजिक असमानता विरूद्धको अभिव्यक्ति त ममा थियो तर कम्युनिष्ट राजनीतिको चेत खुलिसकेको थिएन  
	 सालको विद्यार्थी आन्दोलन र त्यसपछिका दिनमा कम्युनिष्ट पार्टीसँगको आवद्धताले उनको वामपन्थी राजनीतिक चेत विकास गर्दै लग्यो  एसएलसीपछि इन्जिनियरिङ पढ्न पुलचोक इन्जिनियरिङ कलेजमा पढ्दै गर्दा उनीको राजनीतिक संलग्नता पनि बढ्दै गयो  अनेरास्ववियु पाँचौ विभाजित भयो र पाँचौ र छैठौ भन्ने दुई विद्यार्थी संगठन देखापरे  भुसाल छैठौतिर लागिन्   सालमा वामनेता नरबहादुर कर्माचार्यले उनलाई नेकपा चौथो महाधिवेशन को सदस्यता दिएका थिए  त्यसैताका केही महिना जेल परेकी भुसाल निस्केपछि चौमकै महिला संगठनमा महासचिव बन्न पुगिन् जुन संगठनको अध्यक्षचाहिं त्यो बेला चर्चित साहित्यकार पारिजात थिइन्   सालमा भएको अयोध्या विस्तारित बैठक प्लेनम मा सहभागी भइन्  त्यो प्लेनममा प्रचण्ड पनि थिए  म र पारिजात दिदी दुई जनामात्रै महिला थियौं भन्छिन् पार्टीको सबैभन्दा ठूला कार्यक्रममा भाग लिएको त्यो मेरो पहिलो अनुभव थियो  
	अयोध्या प्लेनमले चीनमा प्रतिक्रान्ति भन्ने प्रतिवेदन पारित गरे पनि पञ्चायती चुनावलाई उपयोग गर्नेनगर्ने लगायतका केही अन्तरविरोध त्यहीबाट देखापर्यो   साल भदौमा पार्टी विभाजित भयो  एकातिर निर्मल लामाहरू थिए भने अर्कोतर्फ मोहनविक्रम सिंह चित्रबहादुर केसी वैद्यहरू थिए  त्यो बेला बहुमत मोहनविक्रम वैद्यहरूसँग थियो  उनीहरूले पार्टीको नाम नेकपा मशाल मोटो श राखे भने निर्मल लामाहरूले पुनगर्ठित गरेर नेकपा चौम नै गठन गरे  भुसालचाहिं मशालतिर लागिन्   
	 सालमा भएको पाँचौ महाधिवेशनमा मोहनविक्रम सिंह अनुशासनको कारवाहीमा परेपछि  मा पुनः पार्टी फुट्यो  सिंहले नेकपा मसाल पातलो स गठन गरेर अलग्गिएपछि मशालको नेतृत्व किरणले गरे  त्यो बेला पनि भुसाल बहुमततिरै लागिन्   को आन्दोलनपछि मशाल मोहनविक्रमको मसाल छोडेर शीतलकुमारको नेतृत्वमा बाबुराम भट्टराई लगायत निर्मल लामाहरूको चौम सर्वहारावादी श्रमिक संगठन लगायत मिलेर नेकपा एकता केन्द्र गठन भयो  एकता केन्द्रको खुला मोर्चा संयुक्त जनमोर्चा गठन गरियो जसको संयोजक भट्टराई थिए भने सचिव भुसाल थिइन्  संयुक्त जनमोर्चाले संसदीय चुनावमा भाग लियो   मा एकता केन्द्रको महाधिवेशनले जनयुद्धको कार्यदिशा बहुमतबाट पारित गर्यो  निर्मल लामा नारायणकाजी त्यसमा सहमत भएनन्   मा जनयुद्धको अन्तिम तयारीमा लागिरहँदा लामा र नारायणकाजीहरू अलग्गिए  हामीले भने नेकपा माओवादी गठन गरेर जनयुद्धमा गयौं भुसाल भन्छिन्  मा म एकचोटी  महिना जतिको लागि संयुक्त जनमोर्चाको संयोजक भएँ र पहिलोचोटी नेकपा माओवादीको केन्द्रीय सदस्य पनि भएँ  
	दशक लामो जनयुद्धमा सामेल भएर शान्ति प्रक्रियामा आइसकेपछि एमाओवादी पुनः विभाजन भएको छ  र विभाजित नेकपामाओवादीको प्रवक्ता भएकी छिन् भुसाल  मैले धेरैचोटी जुटफुट देखेको छु  हरेकचोटी म बहुमत भएको क्याम्पमा हुन्थें  तर यसपटक हामी संगठित भएको समूह अल्पमतमा परेको छ उनी भन्छिन् तर अल्पमतमा पर्दैमा हामी नेपाली समाज रूपमान्तरणको बाटो छोड्दैनौ  जोसुकै नेता थाक्नुस् गल्नोस् नेपाली समाजको अन्तरविरोधको हल नखोजेसम्म हामी अपुरो रूपान्तरणको आन्दोलनलाई यो नयाँ पार्टीमार्फत अघि बढाई नै रहन्छौं   
	 
	 
	 
	 
	
"
