 माओवादीमा विद्रोह को बहस"नब्बेको दशकमा त्रिवि सिनासमा अनुसन्धानकर्ता रहेका एक विदेशी विज्ञ स्टेफेन एल ""
	नब्बेको दशकमा त्रिवि सिनासमा अनुसन्धानकर्ता रहेका एक विदेशी विज्ञ स्टेफेन एल माइकसेलले नेपाल र पेरु बीचको भूसांस्कृतिक समानता केलाउँदै लेखेका थिए नेपालका पहाडहरूमा एउटा नयाँ किसिमको जनजाति संचेतना र राष्ट्रिय आन्दोलनको लहर फैलँदैछ  यदि विरोधका ती स्वरलाई आत्मपहिचान स्वायत्त विकास र सारपूर्ण परिवर्तनका निम्ति उठेका आवाज भनेर कदर नगरी बेवास्ता गर्दै लत्याउने हो भने यहाँ हिंसात्मक र कट्टरपन्थी प्रवृत्ति जन्मिन सक्छ  पेरुमा गोञ्जालोले थालेजस्तै हिंसात्मक विद्रोह पनि हुनसक्छ  उनले आलेखमा नेपाली समाजमा विद्यमान गरिबी विभेद भ्रष्टाचार गाउँ र सहर बीचको असमानताजस्ता सांस्कृतिकसामाजिक पक्षसँगै यहाँ बढ्दो कम्युनिस्ट उपस्थितिले एउटा जबर्जस्त हिंसात्मक विद्रोहको जमिन तयार पारेको विश्लेषण गरेका थिए  हिमाल  
	नभन्दै नेपालका माओवादीले माइकसेलकै विश्लेषणसँग नजिकिँदै जनवादी सत्ता स्थापना गर्ने भनेर विकट ग्रामीण क्षेत्रबाट  फागुन  गतेदेखि जनयुद्ध सुरु गरे  जुन दस वर्ष चल्यो र  हजारभन्दा बढीको ज्यान गयो  तर जनवादी सत्ता आएन  माओवादीले बन्दुक विद्रोह गरिरहँदा मुलुकमा संसदीय व्यवस्था थियो  जब नेपाली राजनीतिका संकट बढ्दै गए तब तत्कालीन राजसंस्थाले पनि आफूलाई सक्रिय पार्न थाल्यो  एक प्रकारले मुलुकमा राजतन्त्र संसदीय शक्ति र माओवादी बीचको त्रिपक्षीय द्वन्द्व र शक्ति सन्तुलनको अवस्था बन्दै गयो  तत्कालीन राजाले संसदीय शक्तिलाई किनारा लगाएर सत्ता हडपेको अवसर माओवादी र संसदीय शक्ति दुबैलाई नजिकिने कारण बनिदियो  त्यही बेला नेपालमा प्रभाव राख्ने छिमेकी शक्तिले पनि माओवादीले हिंसा छोड्ने सर्तमा साथ दिए  फलस्वरूप शाहीतन्त्र विरुद्ध जनआन्दोलनको माहोल बन्यो   
	माओवादीले दशक लामो जनवादी सत्ता स्थापनाको अभीष्ट छोडे र त्यसको ठाउँमा संसदीय शक्तिसंँग मिलेर लोकतान्त्रिक गणतन्त्र स्थापना गर्ने कार्यनीति लिए  माओवादीले वैचारिक छलाङ मारेको चर्चित चुनावाङ बैठकले भन्यो अहिले पार्टीले सूत्रबद्ध गरेको अन्तरिम सरकार संविधानसभा निर्वाचन लोकतान्त्रिक गणतन्त्र अन्तर्राष्ट्रिय र घरेलु शक्ति सन्तुलनलाई विचार गरी सारिएको अग्रगामी राजनीतिक निकासको कार्यनीतिक नारा हो  संसदीय दल र माओवादीबीच  बुँदे समझदारी बन्यो  त्यही जगमा जनआन्दोलन हुँदै मुलुक संघीय लोकतान्त्रिक गणतन्त्रमा प्रवेश गर्यो   
	विस्तृत शान्ति सम्झौताबाट माओवादीले बन्दुक बिसाएको घोषणापछि संसदीय दल र माओवादी सम्मिलित अन्तरिम सरकार बन्यो  अन्तरिम संविधान पनि सहकार्यमै निर्माण भयो  संविधानसभाको चुनाव भयो  चुनावबाट माओवादी ठूलो दल बन्यो  सरकारको नेतृत्व गर्यो  संक्रमणकालका दुई मुख्य एजेन्डा शान्ति र संविधान निर्माणकार्य बढ्दै जाँदा प्रमुख दलहरूभित्र मात्रै होइन स्वयम् माओवादीभित्रै पनि अन्तरविरोध देखिन थाले चुलिन थाले  माओवादी अन्तरविरोधका दुई पाटा थिए  एक वैचारिक  दुई व्यावहारिक   
	एक माओवादीले चुनवाङमै लोकतान्त्रिक गणतन्त्रलाई संसदीय गणतन्त्र या जनवादी गणतन्त्रका रूपमा नलिएको भन्दै भनेको थियो देशमा विद्यमान वर्गीय जातीय क्षेत्रीय लैङ्गिक समस्यालाई समाधान गर्ने ढंगले राज्यसत्तामा व्यापक पुनःसंरचनासहितको यो गणतन्त्रले संक्रमणकालीन गणतन्त्रको भूमिका खेल्नेछ  निश्चय नै त्यस प्रकारको गणतन्त्रलाई प्रतिक्रियावादी वर्ग र पार्टीले संसदीय गणतन्त्रमा बदल्न प्रयत्न गर्नेछन् र सर्वहारा वर्गको हाम्रो पार्टीले नयाँ जनवादी गणतन्त्रमा बदल्ने कोसिस गर्नेछ   
	चुनवाङको यही निष्कर्षमा टेकेर माओवादीभित्र मोहन वैद्य समूहले अन्तरविरोध चर्कायो  यो समूहले प्रचण्डबाबुराम संसदीय भासमा फसेको भन्दै पार्टीमा दुई लाइन संघर्ष चलायो  कामीडाँडा बालाजु खरिपाटी पालुङटार प्लेनमसम्म आइपुग्दा दुई लाइन संघर्षले पार्टीमा विभाजनको प्रस्ट रेखा कोरिसकेको थियो  अध्यक्ष प्रचण्डले कहिले वैद्य समूहतर्फ र कहिले बाबुरामतर्फ बढी झुकाव राख्ने पुरानै चलाखी गरे पनि शान्ति प्रक्रियामा आएको  वर्षपछि माओवादी विभाजित भयो   
	दोस्रो विभाजनको व्यावहारिक पाटो पनि थियो  पार्टीभित्र अवसर पाउने र नपाउने बीचको द्वन्द्व जीवनशैलीमा कुलीनतन्त्र हावी हुँदै जानु आर्थिक अपारदर्शिता बढ्दै जानु भूमिका नपाउनु र कतिपय नेताहरूलाई संस्थापन पक्षले बेवास्ता गरेर एक्ल्याउनु आदि कारणले पनि दूरी बढाएको स्वयम् माओवादी नै बताउँछन्  नेकपामाओवादीका एक नेता भन्छन् चुनवाङ बैठकका बेला भारतीय जेलमा रहेका मोहन वैद्य सीपी गजुरेलहरूलाई प्रचण्डबाबुरामले यस बीचको विकास तपाईहरूलाई थाहा छैन भन्दै महत्वपूर्ण बैठक र छलफलमा नलैजाने र अन्य दलहरूसँग भएका छलफलबारे सुइँकोसम्म नदिएकाले पनि नेतृत्वमा इगो बढ्दै गयो  वैद्यले संविधानसभा सदस्यबाट राजीनामा गरे र पार्टीमा दुई लाइन संघर्ष चलाउन थाले  युवामाझ चर्चित नेत्रविक्रम चन्द विप्लवजस्ता नेतालाई पनि सरकारमा सहभागी गराउने कुरामा कन्जुस्याइँ गरियो ती नेता भन्छन् समकक्षी नेताहरू अनन्त लगायतले सरकारमा महत्वपूर्ण जिम्मेवारी पाइसक्दा पनि विप्लवलाई बेवास्ता गरिनुले पनि असन्तुष्टि बढ्दै गएको थियो   
	भुस भित्रको आगोजस्तै असन्तुष्टि र मतभेद सल्किँदै जाँदा  असारको पहिलो साता एमाओवादी विभाजित भयो र वैद्यको नेतृत्वमा नेकपामाओवादीको जन्म भयो  विभाजनको सात महिनापछि त्यही वैद्य माओवादीले पार्टीको राष्ट्रिय महाधिवेशन आगामी पुस  गतेदेखि राजधानीमा गर्दैछ  र यतिबेला नेकपामाओवादीको उक्त महाधिवेशनलाई सबैले चासोपूर्वक हेरेका छन्  यो महाधिवेशनप्रति सबैको चासो किन पनि छ भने यसका नेताहरूले सार्वजनिक भाषणहरूमा नेपालमा फेरि सशस्त्र विद्रोह आवश्यक भएको टिप्पणी गर्ने गरेका छन्  एमाओवादीबाट फुटेको औचित्य स्थापित गर्न आवश्यक परे फेरि बन्दुक उठाउने कुरा स्वयम् अध्यक्ष वैद्य समेतले गरेका छन्  केही दिनअघि वसन्तपुरमा नेवाः राज्य समितिको अधिवेशन उद्घाटनका क्रममा उनले भने जनसंविधान नबन्ने हो भने हामीले बन्दुक उठाउनुको विकल्प छैन  उनी मात्रै होइन नेत्रविक्रम चन्द विप्लव लगायत नेकपामाओवादीका नेताहरूले सार्वजनिक कार्यक्रमहरूबाटै फेरि बन्दुक उठाउने चेतावनी दिने गरेका छन्  के नेकपामाओवादीका नेताहरूले भाषणमा भनेजस्तै फेरि पनि मुलुकमा विगतमा जस्तै बन्दुक विद्रोह फर्काउन चाहेका हुन् त   
	तीन कारण 
	महाधिवेशन नजिकिँदै गर्दा नेकपामाओवादी भित्रका आन्तरिक छलफलमा फेरि सशस्त्र विद्रोहमा जाने कुराले प्रशस्त ठाउँ पाउने गरेका छन्  पार्टी स्रोत भन्छ महाधिवेशनका लागि तयार पारिएको राजनीतिक मस्यौदा प्रस्तावमाथि राज्यस्तरका कमिटीहरूसम्मका आन्तरिक छलफलमा अधिकांश नेताकार्यकर्ताले फेरि विद्रोहमै र्फकनुपर्ने सुझाव राखेका छन्  बिहीबार र शुक्रबार नेकपामाओवादीको पोलिटव्युरो बैठक बसेको छ  उक्त बैठकले देशैभरिका कार्यकर्ताबाट आएका सुझावको विश्लेषणसंश्लेषण गरिरहेको छ  ती सुझावसहित महाधिवेशनमा हुने छलफलबाट उसले आफ्नो भावी कार्यनीतिरणनीति तय गर्नेछ   
	नेकपामाओवादीले बन्दुक उठाउने चेतावनी दिनुका पछाडिका केही कारण छन्  एक उनीहरू मातृ पार्टी एमाओवादीभन्दा आफूलाई पृथक देखाउन चाहन्छन्  जनता र आफ्ना कार्यकर्तामा फुटको औचित्य स्थापित गर्न जनयुद्ध जनविद्रोहका कुरा गर्नुपरेको हो  दुई राष्ट्रिय राजनीतिको शक्ति सन्तुलनमा किनारामा पर्दै जानु  विघटित संविधानसभाका करीब तीस प्रतिशत सभासद आफूतिर हुँदा पनि अरू प्रमुख पार्टीहरूले नपुछ्नु  र त्यसका लागि बार्गेनिङ पावर बढाउने रणनीति पनि हो यो  तीन राष्ट्रिय राजनीतिबाट लगातार उपेक्षामा परिरहेको अवस्थामा एउटा अनुकूल समय खोजेर पुनः हिंसात्मक राजनीतिमा र्फकने  यी कारणहरूको पुष्टि स्वयम् नेकपामाओवादीका नेताको अभिव्यक्तिमा पाइन्छ   
	पार्टीका सचिव विप्लव भन्छन् हामीलाई ठाउँ नदिने जनताको एजेन्डालाई नस्वीकार्ने र पुरानै संसदीय व्यवस्था लाद्न खोज्ने हो भने त्यो हामीलाई कुनै पनि सर्तमा स्वीकार्य हुँदैन  हामी हाम्रो पार्टीको राजनीतिक औचित्य स्थापित गर्न विगतमा गठन गरिएका जनसत्ता जनअदालत जनमुक्ति सेना सबै पुनःगठन गर्छौं  हिजोका सबै कुरा अस्तित्वमा आउँछ   
	प्रवक्ता पम्फा भुसालको लवज अझ कडा छ  उनी विगतमा कव्जा गरिएको असी प्रतिशत भूभाग तुरुन्त कव्जा गर्ने चेतावनी दिन्छिन्  भन्छिन् यदि राष्ट्रिय राजनीतिमा हामीलाई बेवास्ता गर्ने र जनसंविधान लेख्न नमान्ने संसदवादी र विदेशी शक्तिको आडमा देश चलाउन खोज्ने हो भने हामी असी प्रतिशत भूभाग तुरुन्त कव्जा गर्छौं र बीस प्रतिशत भूभाग जित्ने आन्दोनल गर्छौं  कुनै पनि आन्दोलन र संघर्ष शान्तिपूर्ण नहुने दाबी गर्दै आन्दोलनको स्वरूप तत्कालीन परिस्थितिले तय गर्ने बताइन्  भनिन् हामी जनआन्दोलन जनविद्रोह गर्छौं र यस्तो आन्दोलनको स्वरूप कस्तो हुनेछ भन्नेचाहिं त्यही बेलाको राष्ट्रिय शक्ति सन्तुलनमा भरपर्छ  राज्यले आन्दोलनप्रति गर्ने व्यवहारले यसको स्वरूप तय गर्छ  
	 
	उल्टो बाटो 
	आसन्न महाधिवेशनले सशस्त्र विद्रोहमा जाने घोषणा गरिहाल्ने अवस्था नभए पनि नेकपामाओवादीका गतिविधि केही हिंसामुखी हुने संकेत देखिएका छन्  जस्तो शुक्रबार माओवादीका कार्यकर्ताले तीनकुनेमा चन्दा नदिएको निहुँमा डेरिभेटिभ एक्सचेन्ज लिमिटेडको कार्यालय तोडफोड गरे  महाधिवेशनपछि पनि उसले युद्धकालीन अवधिमा गरेका अभ्यासको पुनरावृत्ति गर्ने तयारी गरिरहेको देखिन्छ  विप्लवले भनेजस्तै युद्धकालीन जनसत्ता जनअदालतहरूको पुनःगठन गर्ने कुरा महाधिवेशनमा प्रस्तुत मस्यौदा प्रस्तावमा पनि उल्लेख छ  उक्त दस्तावेजमा भनिएको छ दलाल तत्त्वहरूको जालझेल षड्यन्त्र तथा जनतामाथि पुरानै संसदीय व्यवस्था लाद्ने खेल बढ्दै गएमा त्यसका विरुद्ध प्रतिरोध संघर्षलाई बढावा दिनुका साथै दलाल तत्त्वहरू बाहेकको शक्तिहरू मिलेर बन्ने संयुक्त मोर्चामार्फत जनताको संघीय जनसत्ता जनताको संघीय सरकार निर्माण गरिनेछ भने जनतको प्रतिरोध संघर्ष र जनतको संघीय सत्ताहरूलाई जुझारु शक्तिका रूपमा निर्माण गरी नयाँ ढंगले संरक्षण दिइनेछ  त्यसैगरी सशक्त जनप्रतिरोधको आवश्यकताअनुरूप जनअदालत जनप्रशासन र विभिन्न विभागहरू निर्माण गरिनेछ   
	पृष्ठ  अझ प्रवक्ता भुसालका अनुसार भ्रष्टाचारी र भारतीय दलालहरूलाई कारबाही गर्ने योजनासमेत पार्टीको रहेको छ  हामी भारतीय विस्तारवादीको मात्रै होइन त्यसका घरेलु दलालहरूको समेत भण्डाफोर गछौं  र भारतीय दलालहरूविरुद्ध कारबाही चलाउँछौं  उनले सरकारले महिला हिंसा गर्नेहरूलाई सजाय नदिएकाले आफूहरू समाजमा अपराध गर्ने कसैलाई पनि नछोड्ने बताउँदै भन्छिन् सरकारले न्याय दिँदैन भने जनता सजाय नदिई चुप लागेर बस्न सक्दैन  
	नेकपामाओवादीका सबै नेताकार्यकर्ता जनयुद्धको जगमा जनविद्रोह गर्ने कुरा हाकाहाकी भन्छन्  तर मस्यौदा प्रस्तावमा चाहिं उसले जनविद्रोहमा जाने भनेर उल्लेख गरेको छैन  बरु यसको सट्टा दस्तावेजमा नेपाली क्रान्ति जनवादी व्यवस्थाको आवश्यकता अनि सशक्त जनप्रतिरोध जस्ता शव्द राखिएको छ  तर प्रतिवेदन आद्योपान्त पढ्दा प्रस्ट हुन्छ विगतका युद्धकालीन अवस्थामा गरेकै अभ्यासहरू दोहोर्याउन चाहन्छ  जस्तो मस्यौदा प्रस्तावको पृष्ठ  मा लेखिएको छ नयाँ जनवादी गणतन्त्र स्थापना गर्नु अहिलेको आधारभूत कार्यभार हो  सर्वहारा वर्गको नेतृत्वमा मजदुर तथा किसान एकताका आधारमा सामन्तवाद र साम्राज्यवादविस्तारवादको विरोधमा जनताको जनवादी अधिनायकत्व स्थापना नेपाली जनवादी क्रान्तिको मूल राजनीतिक रणनीति हो  
	मस्यौदा प्रस्तावमा जनयुद्धको बलमा जनविद्रोह गर्ने कुरा प्रस्टसँग नलेखिएको भनेर कार्यकर्ताले आन्तरिक छलफलका क्रममा प्रश्न पनि गरेको एक स्रोत भन्छ  स्रोतका अनुसार एउटा आन्तरिक भेलामा अध्यक्ष वैद्यले कार्यकर्तालाई दस्तावेजमा लेख्दा विद्रोहको योजना बाहिर जाने भएकाले नलेखिएको भनेर सम्झाएका थिए  हाम्रो कार्यनीति जनयुद्धलाई पूर्णता दिने हो र जनयुद्धकै आधारभूमिमा टेकेर जनविद्रोहमार्फत जनसंविधान निर्माण गर्ने हो  मुख्य कार्यनीति दस्तावेजमा लेख्दा बाहिर जाने भएकाले नलेखिएको हो वैद्यको भनाइ उद्धृत गर्दै स्रोत भन्छ   
	अनुकूलताप्रतिकूलता 
	वैद्यहरूको आन्तरिक बहसहरूमा उठेजस्तै के अहिले फेरि सशस्त्र विद्रोहका लागि आधारभूमि तयार छ त  नेकपामाओवादीका नेताहरू त्यस्तो आधार भएको दाबी गर्छन्  विप्लवको धारणा यस प्रश्नमा अलि कडा छसंशस्त्र संघर्ष अमेरिकामा पनि सम्भव भयो  ट्विन टावर नै ध्वस्त पारिएको दृष्टान्त छैन  जनताको इच्छा विपरीत जाँदा सिरकमुनि टाउको लुकाएर कुन देशका जनता बस्लान्  नेकपामाओवादीको मस्यौदा प्रस्तावले पनि अहिले संक्रमणकाल लम्बिँदै जानु सत्ता राजनीतिका कारण गतिरोध बढ्नु जनतामा आम निराशा र दिक्दारी बढ्दै जानु जातीय लिङ्गीय क्षेत्रीय स्तरमा असन्तुष्टिका स्वरहरू बढ्दै जानु आदिलाई विश्लेषण गरेर अझै नेपाली क्रान्ति अनुकूल रहेको विश्लेषण गरेको छ   
	तर माओवादीको राजनीति बुझेका विश्लेषकहरू यसलाई वितण्डावादी सोचको प्रतिफल भन्छन्  राजनीतिक विश्लेषक मुमाराम खनाल भन्छन् एउटै पुस्ताले घरिघरि सशस्त्र संघर्ष सञ्चालन गर्ने भन्ने कुरामा तर्क छैन  अराजकता अस्थिरताका बेला हिंसामुखी कार्यक्रम बाँच्न त सक्लान् तर तिनको कुनै गन्तव्य हुँदैन  उनका अनुसार अहिले मुलुकले अर्को सशस्त्र विद्रोह धान्ने अवस्था छैन  पार्टी विभाजित भएर कमजोर भएका बेला फेरि अर्को सशस्त्र विद्रोह न मुलुकले धान्न सक्छ नत पार्टीले नै सञ्चालन गर्न सक्छ उनको ठहर छ यस्तो सोच र गतिविधिले खालि अराजकता बढाउँछ  विगत जनयुद्ध को बेलाजस्तै अभ्यास दोहोर्याउने कुरा भनेको वितण्डावादी सोच हो  
	टिप्पणी 
	वैद्यको बाटो 
	मणि थापा 
	 
	जुन समयमा नेकपा माओवादीका तत्कालीन स्थायी समिति सदस्य मोहन वैद्यलाई सिलिगुडीमा गिरफ्तार गरियो त्यतिबेला जनयुद्ध उत्कर्षमा थियो  गिरफ्तारीपछि समग्र पार्टी पंक्तिमा जुन पैमानामा निराशा र आक्रोश देखिनुपथ्र्याे त्यो देखिएन  अर्कोतिर उनको गिरफ्तारी चुनवाङ र  बुँदेको लागि आधार थियो भन्ने कुरा वैद्य जेलबाट छुटेपछिको माओवादीभित्रको अन्तरसंघर्षले प्रमाणित गर्छ  तर वैद्यलाई गिरफ्तार गरेर तत्कालीन माओवादीलाई  बुँदे हँुदै संसदीय मूलधारमा ल्याउने देशीविदेशी चाहना भने माओवादीको गठनपछि पूरा हुन पाएन  अध्यक्ष प्रचण्डसंँगको अन्तरविरोधपछि अलग हुने बित्तिकै वैद्यले  बँुदे विस्तृत शान्ति सम्झौता र संविधानसभाको औचित्य पनि सिद्धिएको घोषणा गरेका छन्  यस्तो अवस्थामा अब वैद्य पक्षको रणनीति र कार्यनीति के हुन्छ  भन्नेबारे वाम वृत्तमा मात्र होइन समग्र नेपालको राजनीतिमै चासो र जिज्ञासा छ  फेरि यसबारे स्वयम् वैद्यकै पार्टीका नेताहरूबाट पनि एउटै धारणा आइरहेको छैन  कसैले जनयुद्धको जगमा जनविद्रोहको बाटोलाई आफ्नो मार्गचित्र भनिरहेका छन् भने कसैले अहिलेको राजनीतिक प्रक्रियाबाट अलग्गिन हँुदैन पनि भनिरहेका छन्  यस्तै तुरुन्त छापामार युद्धमा फर्किनुपर्ने कुरा पनि आइरहेका छन्  अतः यी अव्यवस्थितजस्ता लाग्ने बहुरंगी विचार शृङखलाको बीचबाट  वर्षपछि हुनलागेको महाधिवेशनले के निर्णय गर्छ  सबैको सरोकारको विषय हो  नेकपा माओवादीले महाधिवेशनका लागि भन्दै सार्वजनिक गरेको दस्तावेजले धेरै कुरा प्रस्टसँंग भन्न नसके पनि हामी के भन्न सक्छौं भने वैद्य माओवादी एमाओवादीबाट अलग हुनु भनेको मात्र बेग्लै हुनु होइन   सालमा गठन भएको चौथो महाधिवेशनको मुख्य शक्तिको निरन्तरता पनि हो  वैद्यको माओवादी पार्टीमा चौथो महाधिवेशन मशाल र जनयुद्धकालीन माओवादी पार्टीको मुख्य शक्ति रहनु यसको सफलता हो  जुन विचार र मुद्दालाई आधार बनाएर जनयुद्ध सुरु भयो त्यो मुद्दा र विचारलाई वैद्य माओवादीले स्वामित्वमा लिनसक्नु अर्को महत्वपूर्ण पक्ष हो  साथै आन्तरिक जनवादलाई सुदृढ गर्दै महाधिवेशनका विचारमाथिको छलफल देशभरि सञ्चालन गरिए माओवादीभन्दा अगाडि महाधिवेशन सम्पन्न गर्नु पनि उनीहरूको व्यवहार कुशलता हो  तर वैद्य माओवादीले चौथो महाधिवेशनदेखि जनयुद्धसम्मको लिगेसीको प्रतिनिधित्व गरे पनि उनीहरू जडसूत्रवादी छन् भन्ने आरोपबाट मुक्त छैनन्  जसलाई चिर्नु वैद्य माओवादीको महाधिवेशनको चुनौती पनि हो  
	उनीहरूले जनयुद्धको जगमा जनविद्रोहको नारा दिइरहनु व्यवहारवादभन्दा जडसूत्रवादलाई प्रगतिशील देख्नुले वैद्य माओवादीले अहिले भइरहेको सामाजिक राजनीतिक परिवर्तन मान्छेहरूका आशा आकांक्षा र मनोविज्ञानमा आएको परिवर्तन विश्व भूमण्डलीकरणका प्रभावहरू सूचना प्रविधिको क्रान्तिलाई नजरअन्दाज गरेको भान हुन्छ  यसले बन्दुकमा जोड दिने कुरालाई मात्र प्राथमिकता दिन्छ  बन्दुक उठाउनुभन्दा अगाडि गरिने तयारीलाई नजरअन्दाज गर्छ  अतः परिस्थितिजस्तो भए पनि वैद्य महाधिवेशनमा बन्दुकको बहसले प्राथमिकता पाउनेछ  तर तत्काल बन्दुक उठाउने निर्णय हुने सम्भावना भने कम छ  नेकपा माओवादीको महाधिवेशनको समय नजिकिँदै जाँदा बाबुरामसँंग प्रचण्ड अलग हुने र वैद्य र प्रचण्डहरूको एकता हुने चर्चा पनि चल्न थालेका छन्  यी चर्चालाई स्वयम् वैद्यले अस्वीकार गर्दै आएका छन्  वैद्यले प्रचण्ड र बाबुरामलाई नवसंशोधनवादी भन्दै उनीहरूसँंग पुनः एकता हुनै नसक्ने बताउँदै आएका छन् भने अन्य क्रान्तिकारीहरू बीचको ध्रुवीकरणको धारणा सार्वजनिक गर्दै आएका छन्  त्यसैले वैद्य माओवादीको महाधिवेशनले एमाओवादीसँंग एकता गर्ने नभई क्रान्तिकारी शक्ति बीचको ध्रुवीकरणको निर्णय गर्न सक्छ  यसकारण पनि एमाओवादीको महाधिवेशनभन्दा माओवादीको महाधिवेशनको चर्चा गरम छ  
	यो महाधिवेशनले नेपालको कम्युनिस्ट आन्दोलनको वस्तुवादी मूल्यांकन गर्न अनि अहिलेको राजनीतिक गत्यावरोध र भविष्यको सही आकलन गर्न सक्यो साथै प्रचण्ड स्कुल अफ थटबाट सांस्कृतिक रूपले पनि आफूलाई अलग धारको रूपमा स्थापित गर्न सक्यो भने वैद्य माओवादी रेडिकल लेफ्टको मूलधार हुनसक्छ  किनकि हामीले नेपालको वामपन्थी आन्दोलनको इतिहास हेर्यौ भने एकपटक एउटा रेडिकल लेफ्टले क्रान्तिकारी प्रवृत्तिको नेतृत्व गर्ने  त्यो सरकारमा गएपछि सुधारवादमा बदलिने अनि अर्को रेडिकल लेफ्ट जन्मने प्रवृत्ति दोहोरिरहेको छ  आज वैद्य माओवादी जन्मनुको पछाडि त्यही ऐतिहासिक विरासतले काम गरेको छ भन्ने हामीले भुल्नु हुँदैन  त्यसर्थ वैद्य माओवादीको जन्मलाई हामीले आश्चर्यको रूपमा होइन नेपालको वामपन्थी आन्दोलनको आवश्यकताको रूपमा बुझ्नुपर्छ  किनकि वैद्य माओवादी नेपाली समाज र राजनीतिका अंग भैसकेका छन्  उनीहरूलाई अति मूल्यांकन गर्ने र अवमूल्यन गर्ने दुवै दृष्टि गलत छन्  उनीहरू यो राजनीतिक प्रक्रियाबाट बाहिर जान्छन् कि भन्ने जुन आशंका छन्  ती आशंकामै सीमित हुने सम्भावना बढी छन्  परिस्थिति र महाधिवेशनले उनीहरूलाई समग्र राजनीतिको छेउबाट होइन केन्द्र भागबाट राजनीति गर्ने ढोका खोल्नेछ  किनकि उनीहरूलाई सद्भाव राख्ने राष्ट्रियमात्र होइन अन्तर्राष्ट्रिय शक्तिहरू पनि छन्  उनीहरू अलगावमा पर्छन् या छापामार संघर्षमा जान्छन् भन्ने जुन अड्कलबाजी चलिरहेको छ त्यो उनीहरूलाई तुरुन्त सिध्याउने खेल हो भन्ने कुरा वैद्य माओवादीले राम्रोसंँग बुझेका छन्  तसर्थ बरु उनीहरू वामपन्थी आन्दोलनको मुख्यधार हुने सम्भावना बढी छ  यो महाधिवेशनको तयारीमा गाउँदेखि क्षेत्रसम्मका सम्मेलनहरू जसरी व्यवस्थित पारदर्शी र प्रजातान्त्रिक विधिले सम्पन्न गरे त्यसले उनीहरूको विचारमा विकास भएको नयाँपन मौलिकता साथै इमानदार शक्ति हुन् भन्ने कुरालाई नै प्रमाणित गरेको छ  सातौं महाधिवेशनले पनि त्यही कुराको प्रमाणित गर्नेछ  भूलवश यो शक्तिलाई अलगावमा पार्ने नजरअन्दाज गर्ने कुराले राष्ट्रलाई नाफा होइन घाटा नै पार्नेछ  वैद्यलाई जुन उद्देश्यका साथ सिलिगुडीमा गिरफ्तार गराई चुनवाङ र  बुँदे सम्झौता गरियो त्यो उद्देश्यलाई ललकार्दै आखिर वैद्यले चुनवाङ र  बुँदेलाई खारेज गर्दै  वर्षपछि सातौं महाधिवेशन गर्नु आफैमा नेपाली वाम राजनीतिको नवीन आयाम बन्न पुगेको छ  लेखक क्रान्तिकारी कम्युनिस्ट पार्टी नेपालका महासचिव हुन्  
	 
	 
	
"
