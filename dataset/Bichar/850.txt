नेताजीको सपनाचारैतिर आँखा डुलाए  चिरपरिचित एउटा ज्यान छेउमै एक खुट्टाले ठिङ्ग उभिइरहेको थियो  एउटा हातमा छडी थियो  "
	प्याट्ट  कसैले गालामा चड्कन लायो   
	ऐय्या  नेताजी चिच्याए  
	वरिपरि चिहाए कोही देखिएन   
	ट्वाक्क  फेरि लौराले टाउकामा हिर्कायो  
	ऐय्य्या  नेताजी झन् साह्रो कराए   
	चारैतिर आँखा डुलाए  चिरपरिचित एउटा ज्यान छेउमै एक खुट्टाले ठिङ्ग उभिइरहेको थियो  एउटा हातमा छडी थियो  अर्को मुठी पारेको थियो  देख्नासाथ नेताजीले ठाने बजियाले फेरि बक्सिङ दिन लागेछ   
	ऊ रिसले मुर्मुरिएको थियो  दाह्रा किटिरहेको थियो  नाकका पोरा फुलाइरहेको थियो  
	नेताजीले अंगरक्षकले सघाउने आस गरे  यही बेलाचाहिँ ऊ पनि रहेनछ  कार्यकर्ता छन् कि भनेर नियाले अहँ कोही छैन  बाघको मुखमा परेको बाख्रोजस्तै टुलुटुलु हेरिरहे उनी   
	उसले पोजिसन बनायो  अर्कातिर फर्किएर पिच्च थुक्यो  फेरि दाह्रा किट्यो  अनि प्रहार गर्यो नेताजीको अनुहारमा  
	ऐय्य्य्य्या  घरै थर्किने आवाज आयो   
	जाडामा गुटुमुटु भएको सिरक दस मिटर पर पुग्यो   
	के भो हँ  नेताजीकी श्रीमती आत्तिँदै उठिन्   
	उनी लुगलुग काँपिरहेका थिए  शिरबाट बग्न थालेको पसिनाको खहरेले ओछ्यानै डुबाउन लागेको थियो  
	के भो हँ हजुरलाई  उनले सोधिन्   
	नेताजी बोल्न सकेनन्  गालातिर औंलाले देखाए मात्र  श्रीमतीले हेरिन् केही थिएन   
	भन्नुस् न के भो  
	ऊऊ उनले अलि परतिर इसारा गरे   
	श्रीमतीले त्यता हेरिन् केही देखिनन्  
	होइन के भो भन्या  काँप्दै गरेको शरीर अँठ्याएर रोक्दै उनले फेरि सोधिन् किन केही भन्नुहुन्न   
	ऊ उनले फेरि त्यतै देखाउँदै मुस्किलले भने ऊ त्यसले पिट्यो  
	कसले  उनले भनिन् यहाँ कोही छैन त  
	ऊ त्यसले नेताजीले फेरि त्यतै देखाए  
	कोही छैन त  श्रीमतीले सोधिन् कतै सपना त देख्नुभएको होइन  
	हँ  नेताजी झस्किए   
	उनले गाला छामे ठीकै छ  टाउको सुमसुम्याए कतै केही भएको छैन  ओछ्यानबाटै देखिने दराजको ऐनामा हेरे  अनुहार पनि ज्युँकात्युँ छ  फेरि छामे कतै दुखेन  
	हामी कहाँ छौं हँ  श्रीमतीलाई सोधे   
	ओछ्यानमा नि  उनले भनिन् मध्यराति कहाँ हुनु  
	बल्ल नेताजीको चेत खुल्यो त्यो त सपना पो रहेछ   
	ऐय्याया ओछ्यानमा भक्लक्क ढल्दै उनले भने मोराले सपनैमा भए पनि अलि बिस्तारो हानेको भए हुन्थ्यो नि  
	संसार बदल्ने कुरा गर्नुहुन्छ श्रीमती फत्फताउँदै सिरक टिप्न गइन् अर्काले कुटेको सपना देख्दै यो हालत छ  
	विपनामा त छोओस् मात्रै लाजमिश्रति घमन्ड देखाउँदै उनले भने हातखुट्टा भाँच्छन् मेरा कार्यकर्ताले   
	भाँच्छन्भाँच्छन्  श्रीमतीले बाउँठे कुरा गरिन् तिनै कार्यकर्ताले चड्काए भने के गर्नुहुन्छ  देख्नुभएन ठूलठूला नेतालाई कार्यकर्ताले पिटेको   
	चुप्  नेताजी कड्किए आफूलाई डर लागेका बेला झन् डर देखाइदिन्छेस्  
	श्रीमती गुटुमुटु भएर सुतिन्  नेताजीले पनि सिरक ताने  बलजफ्ती आँखा चिम्लिए  निन्द्रै लागेन  सिलिङबाट मुड्की झरेको देखे  झ्यालबाट लौरा छिरिरहेको देख्न थाले  नजिकको कुर्सी मान्छेझैं ठिङ्ग उभियो  फेरि पसिनाले खलखली भए  सिरक फाले  झन् डर लाग्यो  मुख छोपे बाफ आउने गर्मी भयो   
	हँ  उनी सोच्न थाले त्यसले मलाई किन कुट्यो  
	सपनालाई विपनाको प्रतिबिम्ब भन्छन् उनको मनमा कुरा खेल्न थाले के भएथ्यो त्यस्तो  
	उनी पुराना दिन सम्झन थाले म र ऊ युद्धको एउटै मोर्चामा थियौं  सँगै खान्थ्यौं सँगै सुत्थ्यौं  सँगै लड्न जान्थ्यौं  कतिवटा बैंकै लुट्यौं  कतिपल्ट चन्दा माग्दै ठूलाबडालाई थर्कायौं   
	सबै पैसा पार्टीलाई बुझाउनुपर्छ कमरेड ऊ भन्थ्यो आमूल परिवर्तनको लक्ष्यमा हिँडेका हामी इमानदार भएनौं भने महान् परिवर्तन कसरी हुन्छ   
	छोड्नुस् कमरेड म भन्थें आफूलाई पनि केही हुन्छ भनेरै जंगल पसिएको हो  पार्टीलाई आधा आफूलाई आधा  आधाको तपाईंलाई आधा मलाई आधा   
	म त्यस्तो गद्दार होइन कमरेड ऊ भन्थ्यो तपाईंका लागि बरु चुप लागिदिउँला म त एक पैसा लिन सक्दिनँ   
	उसले आधा नलिँदा फाइदा मलाई नै भयो  आधा पार्टीलाई आधा सिंगै मलाई   
	चन्दा धेरै उठाएको योगदानको कदर गर्दै पार्टीले मलाई युद्धबाट झिकेर सांगठनिक काममा केन्दि्रत गर्यो  जिल्ला क्षेत्र हुँदै केन्द्रसम्मको नेता भएँ   
	बिचरा ऊ छापामारमै सीमित थियो  एक दिन सदरमुकाम हान्ने भिडन्तमा दुस्मनको गोली उसको घुँडामा लाग्यो अनि घुँडै काट्नुपर्यो   
	ऊ मेरो छिमेकी थियो  मेरै लहैलहैमा ऊ युद्धमा होमिएको थियो  उसले भाइबहिनीलाई पनि लग्यो  ती दुवैको फरकफरक युद्धमा मृत्यु भयो  छोराछोरी निकाल् भन्दै सरकारी सैनिकले बुवालाई निर्घात कुटपिट गरे  त्यही रनाहामा अर्को दिन उनको मृत्यु भयो  पिरैपिरले आमा पनि केही दिनमै बितिन्   
	ऊ अपांग मात्र भएन एक्लो पनि भयो  त्यही पनि ऊ भन्न छाड्दैनथ्योे त्यो दिन अवश्य आउँछ जुन दिन सर्वहाराको मुक्ति र सामन्तहरूको सर्वनाश हुनेछ   
	युद्ध सकियो  पार्टी सरकारमा गयो  म सभासद पनि भएँ  मेरो दह्रै पावर चल्ने भयो  घर गाडी ऐसआराम सबै चिजले परिपूर्ण भएँ म  
	हजुर एक दिन गेटपालेले उसैको नाम लिँदै मलाई खबर गर्यो भेट्न आउनुभएको छ   
	आज व्यस्त छु मैले भनेको थिएँ भोलि आउनू भनिदिनू   
	भोलिपल्ट फेरि पालेले खबर गर्यो  मिटिङमा हुनुहुन्छ भन्न लाएँ  अर्को दिन आउँदा बाहिर जानुभएको छ भन्ने खबर गराएँ  ऊ लगातार  दिन आयो  मैले अनेक बहानामा पन्छाएँ   औं दिन गेटभन्दा अलि पर आएर चुपचाप बसेछ  निस्कने क्रममा जम्काभेट भयो   
	मेरो त बेहाल भयो उसले भन्यो कृत्रिम खुट्टा राख्न मिल्छ रे  व्यवस्था मिलाइदिनुहुन्थ्यो कि भनेर आएको   
	यस्ता घाइते हजारौं छन् मैले भनिदिएँ त्यो लिस्टमा तपाईंको नाम पनि राखौंला  पालो आएपछि खबर गरौंला   
	ऊ थप बोल्न खोज्दै थियो  हतार छ भनेर गाडीको सिसा बन्द गरी म हुइँकिएँ   
	अलि पछि गाउँको स्कुलले मावि शिक्षक राख्ने भएछ  म ल्याप्चे भए पनि उसले डिप्लोमा पढेको थियो  त्यसमा गएर भिडेछ  मन्त्रीलाई भनेर मैले मेरी भान्जीलाई नियुक्ति दिलाएँ  त्यसमा पनि चोट पर्यो क्यारे उसलाई   
	नेताजी युद्धकालकै सम्झनामा डुबिरहे सामन्तवाद उन्मूलनको आसमा पढाइ छाडेर गाउँका युवा खर्लप्पै जंगल गए  गरिबहरू एक दिन मालिक बन्ने लोभमा बन्दुक बोक्ने भए  हजारौं मारिए  कतिको सिउँदो पुछियो  कतिका लालाबालाको बिचल्ली भयो  कति आमाबुवाको अकालमै मृत्यु भयो  यी सबै कुरा उनले मनमनै विश्लेषण गरे  अनि ठाने हामीले उन्मूलन गर्ने भनेको सामन्त अहिले कतै हामी नै त भएनौं   
	उनलाई झन् डर लाग्यो  ग्लानिको चक्कुले काटेझैं भयो  पश्चातापको आगोले पोल्न  
	थाल्यो  जनतालाई झूटको भर्याङ बनाएर माथि चढेकामा पीडाबोध भयो  देश झन् उँधोउँधो गएकामा चिन्ता बढ्यो  संविधान बनाउन नसकेकामा हीनताबोध भयो  सोच्दासोच्दै अचानक उनलाई लाग्यो आज त सपनामा खाएँ अब विपनामै चड्कन खाएँ भने   
	 
	अर्को निन्द्रा पुर्याएर श्रीमती उठ्दा नेताजी उसरी नै लुगलुग काँपिरहेका थिए   
"
