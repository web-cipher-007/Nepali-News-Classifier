के हो माओवाद केही दिनअघि प्रचण्डले नेतृत्व गरेको एमाओवादीको विस्तारित महाभेला सकियो  "
	केही दिनअघि प्रचण्डले नेतृत्व गरेको एमाओवादीको विस्तारित महाभेला सकियो  यो भेला निकै चर्चा र चासोको विषय रह्यो  भेलामा माओवादबारे नेपालको परिवेशमा सैद्धान्तिक या व्यावहारिक ब्याख्या झन्डै शून्य थियो  तर भेलामा उठेका अरु प्रश्नहरूले नेपालको सन्दर्भमा माओको देशमा समेत बिर्सिएको माओवादको रुप र सार के हो भन्ने अन्योल भने झन् बढेर गएको छ  
	खुला समाज र सुद्धीकरण  
	एमाओवादी भेलाको प्रमुख समय पार्टीभित्र जम्मा भएका साधनस्रोतको अपारदर्शिता सम्भावित दुरुपयोग भ्रष्टाचार र नेतृत्व गर्ने नाममा एउटा नयाँनयाँ भुइँफुट्टा साधनस्रोत सम्पन्न वर्गको उदय र त्यो वर्गबाट पार्टीको नाममा हुने शोषणबारे निकै ठूलो चर्चा भयो  यसबाट के स्पष्ट भयो भने एमाओवादीबाट छुट्टएिर गएका वैद्य माओवादीका नेता सीपी गजुरेल या यस्तै नेताहरूले छापा र टेलिभिजनमा लगाएका भ्रष्टाचारको आरोप क्षणिकमात्र नभएर वास्तविकताको नजिक रहेछ  हुन पनि क्यान्टोनमेन्टमा हुँदै नभएका हजारौं लडाकुको नाममा राज्यबाट पैसा बुझ्ने र त्यसको लेखाजोखा कतै नहुने यथार्थलाई माओवादको कुन मूल्य र मान्यताले नैतिक भन्छ भ्ान्ने प्रश्न धेरैको मनमा उठिसकेको छ र भविष्यमा नेपाल राज्यले कसरी यसलाई लिन्छ भन्ने बुँदा हराएर जाने छैन  खुला समाजमा यस्ता प्रश्नहरू हराएर जाँदैनन्  ढिलोचाँडो समयको कुरोमात्र हो राज्यको रकमको दुरुपयोगको यथार्थ लुकेर जाँदैन  
	यो चर्चाबाट वास्तवमा माओवादी दल बाहिर राम्रो देखिने तर भित्र धमिराले खाएको काठको खम्बाको रुपमा देखापर्यो  तर यसको सकारात्मक पक्ष के भने खुला प्रजातान्त्रिक परिवेशमा यो सम्मेलन भएकोले विकृतिको पहिचान र पार्टीले शुद्धीकरणको मौका पनि पाएको छ  रमाइलो के छ भने यो सुधारको अवसर माओवादको एकदलीय अधिनायकवादी राजनीतिक संरचनामा सम्भव थिएन  समाजवादको नाममा खडा भएको लेनिन र स्टालिनको संरचनामा यो सम्भव थिएन  उल्टो यसरी आलोचना गर्नेहरूले यो धरतीवाट बिदा लिन्थे   
	यही वास्तविकता माओको माओवादको पनि विशेषता थियो  आर्थिक नीतिमा उदारता र निजी पुँजीको पनि प्रतिस्पर्धात्मक वातावरणमा उपयोग गर्न सकिन्छ भन्ने चिन्तन पेस गर्दा आधुनिक चीनका निर्माताहरूले झन्डै ज्यान गुमाउनुपरेको यथार्थ सबैको सामु छ  वास्तवमा खुला प्रजातान्त्रिक वातावरण र खुला प्रेस भएको कारणले माओवादीभित्र कसरी धमिरा लागेर पार्टीको नाममा एउटा नवसामन्तवादी समूहले जरो गाड्दै गएको रहेछ भन्ने तथ्य उजागर भयो र यो तथ्य खुला रुपमा कार्यकर्ताले पेस गरे   
	सायद माओवादीकै कल्पनाको एकदलीय क्रान्तिकारी अधिनायकत्व कायम भएको भए खुला आलोचना गर्ने कसैलाई आँट हुने सम्भावनै थिएन  कसैले आँट गरे पनि त्यही नै उसको अन्तिम आँट हुने थियो  बीसौं शताब्दीको एकदलीय वामपन्थी अधिनायकवादको यही विशेषता रह्यो र यही नै यसको पतनको एउटा कारण भयो  तर खुला समाज र खुला प्रेस भएकै कारण माओवादी नेतृत्व झुक्नुपर्यो  यद्यपि यो व्यवहार कार्यकर्ता थामथुम पार्ने नितान्त कार्यनीतिक अवसरवाद हो या नयाँ मूल्य र मान्यताको उद्घोष हो भन्ने छुट्याउन अझै केही समय पर्खनु पर्नेछ   
	क्रान्ति र क्रान्तिकारी दल  
	वास्तवमा यो भेलाको समापनपछि नेपालमा सक्रिय माओवादको रुप र सार के हो भन्ने प्रश्न अब माओवादका सिद्धान्तकारहरूले नेपालीसमक्ष राख्नुपर्ने भएको छ  डेढ करोडको खर्च र पाँच हजार मानिसको एउटै छानामुनि जम्मा भएको देख्दा एमाओवादीको रुप संगठित र बलियो देखिन्छ भनी तर्क गर्ने ठाउँ छ  तर पार्टीभित्र सिद्धान्तको छलफलको सट्टा भ्रष्टाचारको आरोप र यसैका लागि भौतिक आक्रमणको स्थिति देख्दा एमाओवादी रुपमा चिल्लो राम्रो फल देखिए पनि सारमा त्यो फलभित्रको गुदी कुहिएर गनाउन थालेको यथार्थ अब नजरअन्दाज गर्न नमिल्ने देखापरेको छ   
	क्रान्ति गर्न क्रान्तिकारी पार्टी चाहिन्छ  यो भनाइ माक्र्सवाद लेनिनवादको पहिलो सूत्र हो र यसलाई माओले पनि आधारभूत आवश्यकताको रुपमा ब्याख्या गरेका छन्  माओवादी प्लेनमले एउटा कुरो के स्पष्ट गरेको छ भने जनयुद्धको समयमा क्रान्तिकारी चिन्तन लिए पनि अब यो दल रुपमा क्रान्तिकारी र सारमा राजनीतिलाई व्यापारको रुपमा हेर्ने नवसामन्तवादीहरूको जत्थामा द्रुतगतिमा रुपान्तरित हुँदैछ  यसले राजनीतिक र आर्थिक दुवै क्षेत्रमा माओको सिद्धान्त छोडिसकेको छ   
	उत्पादनका शक्ति र उत्पादनका सामाजिक सम्बन्धको नयाँ संरचना र त्यसलाई टेवा दिने राजनीतिक शक्ति संरचना बीचको सम्बन्धलाई माओले सधै प्राथमिकतामा राखेका थिए  यस क्रममा वर्गसंघर्षको अवधारणालाई भजाएर एउटा सीमित सुविधाभोगी समूह सिर्जना नहोस् भन्ने बुंँदामा उनी निरन्तर क्रियाशील रहे  यो प्रयासकै कारण पुँजीवादी संस्कार र मान्यताको विकास हुनदिनु हुँदैन भन्ने उनको प्रयास रह्यो र यसै चिन्तन अनुरूप सांस्कृतिक क्रान्ति को नयाँ अध्याय सुरु भयो  यो चिन्तन गलत हो र यो राजनीतिक मोडलभित्रको आर्थिक चिन्तन पनि गलत हो र यसलाई परिवर्तन नगरी हुँदैन भन्ने अवधारणा राख्दा देङले निर्वासित हुनुपरेको थियो  
	राजनीतिमा पार्टीको एकाधिकार र अर्थतन्त्रमा भने बजारतन्त्रको स्वीकृति देङवादको विशेषता हो  यद्यपि यो नयाँ विशेषता बजार अर्थतन्त्रमा अडेको दु्रत आर्थिक विकास र समाजमा ठूलो मध्यम वर्गको सिर्जना हुँदा कति समयसम्म अड्न सक्छ भन्ने प्रश्न प्राज्ञिक क्षेत्रमा समेत निकै छलफल र चासोको विषय भएको छ  तर देङवादको तर्क माओले कहिल्यै स्वीकार गरेनन् किनभने उनको भनाइमा नयाँ उत्पादन शक्ति र यससँग जोडिएको नयाँ सामाजिक सम्बन्ध खडा गर्ने काम यसै अनुरुपको सैद्धान्तिक चिन्तन र राजनीतिक संरचनागत आधारबिना सम्भव छैन  बजार अर्थतन्त्रले उनको विचारमा समाजवादी र समतामूलक राजनीतिक आधार खडा गर्न सक्दैन  
	नेपालमा माओवादको रूप र सार  
	माथि उठाइएका प्रश्नहरूले नेपालको माओवादी चिन्तनमा ठाउँ पाएका छैनन्  राजनीतिक रुपमा चीनमा माओवादको स्वरुप एकदलीय पार्टी सञ्चालित शासन व्यवस्था हो  त्यसका लागि सत्ताकब्जा अनिवार्य सर्त हो  कमसेकम यो बुँदामा वैद्य समूह इमानदार छ किनभने यो समूहले जनविद्रोह गरेर जनताको संविधान बनाउने नाममा एकदलीय पार्टी अधिनायकवादको आसा अझै जीवितै राखेको छ  तर एमाओवादीका नेताहरू भने यो प्रश्नमा पुरै अवसरवादी र आत्मसमर्पणवादी धारणा बोकेर यही धारणा नै अहिलेको नेपालमा माओवादी राजनीतिक लाइनको सक्कली चिन्तन हो भनी हिंडेको देखापर्छ  स्वभावतः यस्तो खाले सैद्धान्तिक अवसरवाद र आत्मसमर्पणवादमा राष्ट्रिय स्वार्थलाई न्युनीकरण गर्ने प्रवृत्ति बढेर जान्छ भने राजनीति व्यापारको रुपमा संस्थागत भएर जानु स्वाभाविक हुन आउँछ  यसैकारण राष्ट्रियताका प्रश्नहरूलाई पनि सत्ताको प्राप्तिसँग जोडिन पुगेको छ   
	विगत चार वर्षमा हाम्रा छिमेकी राष्ट्रहरूको सम्बन्धमा एमाओवादी राष्ट्रियताको नाममा कहिले खुंँडा लिएर सडकमा देखिन्छ भने कहिले देउताको मन्दिरमा आशिर्वादका लागि लम्पसार परेको देखापर्छ  राष्ट्रिय स्वाधीनता र राष्ट्रियताको प्रश्नमा पनि यस्तो प्रवृति अवसरवादी र उपयोगितावादी हो तर माओवादी भने पक्कै होइन  त्यसैले अब माओवादीका जनयुद्ध थाल्नु पूर्वका  बुंँदे मागहरू जनतालाई झुक्याएर राजनीति गर्ने मागी खाने भांँडोमात्र रहेछन् भन्ने सबैले बुझ्दै आएका छन्   
	आर्थिक क्षेत्रमा माओवादीको कुनै चिन्तन र नीति छैन  यो माओवादी नामको कारण देङवादलाई स्वीकार गर्न असमर्थ छ  जमिनको उपयोगसम्बन्धी प्रश्न हेरौं  माओको नीतिभन्दा अहिलेको देङको नीति एकदमै फरक छ  माओको सामूहिक स्वामित्वका फार्म अब चीनमा इतिहास भइसके  स्वामित्वका नयाँ विधि र संरचनाका प्रयोगहरू अहिले निरन्तर रुपमा चीनमा अगाडि बढाइएको छ  वास्तवमा नेपालमा यदि पार्टीको नाम माओवादी रहने हो भने त्यसमा निहित दार्शनिक र सैद्धान्तिक परिवेशअनुसार कसरी अगाडि बढ्ने  यो प्रश्नलाई उपेक्षा गरेर माओवादी नामधारण गर्नु के बौद्धिक बेइमानी होइन र   
	कृषिबाहेक अन्य क्षेत्रमा पनि एमाओवादीको दृष्टिकोण र चिन्तन शून्य छ  एकपटक विदेशी र दलाल पुँजीलाई सबै राज्यले राष्ट्रियकरण गर्नुपर्छ भन्ने ठूलो नारा र यसलाई सिद्धान्तको रुपमा पेस गरिएको थियो  तर नेपालका हिमाल पहाड र तराईका सबै हवाइअड्डाहरू एउटै विदेशी कम्पनीलाई जनतालाई थाहै नदिई सुम्पिने हालसालको प्रयासले वास्तवमा एमाओवादीको कुनै आर्थिक चिन्तन नभएको मात्र नभई यो दललाई राष्ट्रको भूराजनीतिक संवेदनशीलताबारे पनि वास्ता नभएको तथ्य नराम्रोसँग उजागर भएको छ  यसको उद्देश्य सत्ता धन र सत्ताकब्जामा मात्र केन्दि्रत रहेको र यसका लागि नेपालको भूराजनीतिक संवेदनशीलतालाई पनि वास्ता नगर्ने प्रवृत्ति स्पष्ट छ   
	त्यसैले जनताले आज सोध्ने बेला आएको छ ः चीनको ठूलो नेताको नाम भजाएर सर्वसत्तावाद आत्मसमर्पणवाद र एउटा नयाँ भुइँफुट्टा शासक वर्गको निर्माणलाई किन माओवादीको नाम दिइँदैछ  के सर्वसत्तावाद आत्मसमर्पणवाद र नयाँ सुविधासम्पन्न शासक वर्गको निर्माण नै माओवादी दर्शन हो  यसबारे जवाफ आवश्यक भइसकेको छ  कसैले जनतालाई भन्नुपर्यो ः आजको नेपालमा ठोस माओवाद के हो   
	लेखक राष्ट्रिय जनशक्ति पार्टीका सहअध्यक्ष हुन्   
	 
	 
	 
	 
	 
	
"
