सुशील किन प्रधानमन्त्री नेपाली कांग्रेसले यसपटक पार्टी सभापति सुशील कोइरालालाई सहमतीय सरकारको प्रधानमन्त्री हुन प्रस्तावित गर्ने सर्वसम्मतिले निर्णय गर्‍यो "
	नेपाली कांग्रेसले यसपटक पार्टी सभापति सुशील कोइरालालाई सहमतीय सरकारको प्रधानमन्त्री हुन प्रस्तावित गर्ने सर्वसम्मतिले निर्णय गर्यो  नेपाली राजनीतिमा अहिले रहेको पहिलो पुस्ताका नेतामध्येका एक सुशील कोइराला त्यागी र लोकतन्त्रप्रति वफादार कांग्रेसजन मानिन्छन्  उनको राजनीतिक सम्पत्ति पनि त्यही वफादारितामा नै रहेको छ  आफूलाई उदारवादी व्यवस्थाप्रति निरन्तरको निष्ठा र आफ्नो परिवारको राजनीतिक बर्चस्वका लागि समर्पित गर्दै गिरिजाप्रसादको उत्तराधिकार हासिल गरेका यी कोइराला देशको प्रधानमन्त्रीमा दाबी गर्ने हैसियत कांग्रेस सभापति भएकै कारणले पनि राख्छन्  गएको संविधानसभा निर्वाचनमा उनको स्थान चौथो नम्बरमा भएको कुराले अहिले उनको हैसियतलाई प्रभावित गर्ने आफ्नै हैसियत गुमाइसकेको छ अर्थात अब ताजा जनादेश खोजिँदैछ र त्यसमा पुराना कुराको फेरि परख हुने नै छ  यतिसम्म त ठीकै हो  तर स्वयं सुशील कोइराला र उनका भित्रियाहरू प्रधानमन्त्रीको जिम्मेवारीमा सुशीलको दाबीलाई पुष्टि गर्ने कुनै काम नगरिरहेकाले यो प्रस्ताव पनि स्वयं बतासे हुने खतरा बढ्दै गएको देखिन्छ   
	कमसेकम प्रधानमन्त्री बनाउन या हुन खोज्नेले अरु दलहरू र आम जनतासमक्ष आफ्नो दाबीका पछाडि रहेका तर्कहरू सार्वजनिक रूपले राखेको हुनुपर्छ  सुशील किन प्रधानमन्त्री हुँदैछन्  पार्टीले प्रस्तावित गर्दैमा या आफ्नो बायोडाटा मा त्यागको लामो फेहरिस्त राख्दैमा कोही प्रधानमन्त्री हुन पाउने त होइन  भैहाले पनि त्यस्तो प्रधानमन्त्रीलाई जनताले स्विकार्नुपर्ने के कारण हुन्छ  कमसेकम बाबुराम भट्टराईको कामचलाउ भनिएको तर काम चलाउन नसकेको सरकारको विकल्पमा आफ्नो नेतृत्व दाबी गर्नेले यी केही प्रश्नको जवाफ दिनुपर्छ अब निर्वाचन हुने भनिएको संविधानसभाको अवधि र भूमिका संसदीय के हो  त्यसको सिट संख्या र प्रतिनिधित्वको सिद्धान्त के हुने हो  संविधानसभाको निर्वाचन गराउन अवरोधका रूपमा रहेका संवैधानिक तथा कानुनी समस्याहरूको हल तथा निर्वाचन आयोग लगायतका रिक्त पदहरूको पूर्ति कसरी हुने हो  नयाँ संविधानसभाले ताजा जनादेशको आधारमा फेरि सुरुदेखि नै आफ्नो काम थाल्ने नयाँ पुनःसंरचना आयोग बनाउने मस्यौदा समितिहरू बनाउने र पुरानालाई यसो रिफ्रेन्समा लिएर काम गर्ने हो कि अघिल्लो संविधानसभामा सहमतिले मस्यौदा गरिएका विषयलाई यथावत राखेर विवादित विषयमा मात्र काम गर्ने हो  अब निर्वाचित हुने संविधानसभामा पनि सबै कुरा विवादरहित हुने होइनन् भन्ने निश्चित नै छ  त्यस्तो बेला पुनः संविधानसभालाई विना निष्कर्ष समाप्त हुन नदिने गरी विवाद निप्ट्याउन कुन कार्यविधि अपनाइने हो  पहिलो संविधानसभा विघटनको देखिने कारण प्रदेशहरू निर्माणको अवधारणा र त्यसको सीमा निर्धारणसम्बन्धी सिद्धान्त थियो  यसलाई के कसरी समाधान गर्ने उद्देश्य नयाँ प्रधानमन्त्रीले राखेको छ  अहिले पनि सबै दलहरूमा संविधानसभा निर्वाचनमा जानेबारे समान धारणा छैन नयाँ राजनीतिक शक्तिहरू जन्मिरहेका छन् तिनका चासोको सम्बोधन नगर्ने हो भने पनि संविधानसभाको निर्वाचन हुनसक्दैन  त्यसलाई सुशीलले कसरी समाधान गर्ने प्रयास गर्ने हुन्   
	आजसम्म सार्वजनिक भएका समाचारहरूलाई आधार मान्दा सुशील कोइरालाबाट बाहेक कुनै ठोस प्रस्ताव आएको मलाई थाहा छैन  ठोस प्रस्ताव विनाका कोइराला नेपाली कांग्रेसभित्र त स्विकार होला तर त्यसले राज्य सञ्चालन गर्दैन  यसरी विना तर्क विना वैकल्पिक प्रस्ताव र विना तयारीको प्रधानमन्त्री परिवर्तनले मुलुकलाई निकास दिँदैन  भाले नलागेको अन्डा र कार्यक्रमिक विकल्प विनाको प्रधानमन्त्री उस्तै हुन् चल्ला पार्दैनन्  जनतालाई विश्वासमा लिने हो भने पनि प्रधानमन्त्री हुनेसँंग प्रस्ट प्रस्ताव र विचार भएकै हुनुपर्छ   
	एमालेको केन्द्रीय समितिले अबको सरकारको नेतृत्व कांग्रेसले नै पाउनुपर्ने प्रस्ताव पारित गरेछ  यो तर्कमा अलिकति दम भने छ  आफ्ना दुईदुईजना प्रधानमन्त्री हुँदा पार्टी निकै विभाजित भएको र असफलताको दोषमात्र हात लागेको एमाले अब त्यो अवस्था दोहोर्याउन चाहँदैन  त्यति त बुझ्न सकिने कुरा नै हो  उसका लागि नेपाली कांग्रेसको नेतृत्वमा सरकार बनाउनु र माओवादीमधेसवादी गठबन्धन तोड्नु राजनीतिक रूपले फाइदाको व्यापार हुन्छ भन्ने पनि बुझ्न सकिन्छ  तर औपचारिक समर्थन गर्नुपर्ने अवस्था नआउँदै कुनै राजनीतिक दलले अमूक पार्टीको नेतालाई प्रधानमन्त्रीका लागि प्रस्ताव या समर्थन गर्नु सम्भावनाको खेती मानिने राजनीतिशास्त्रका दृष्टिले हास्यास्पद मानिन्छ   
	यो प्रस्तावलाई सदाशयपूर्वक लिने नै हो भने पनि कमसेकम कांग्रेसको नेतृत्वमा हुने सहमतीय  सरकारले गर्ने कामको सूची शक्ति बाँडफाँडका सिद्धान्तहरू त्यसमा  दल बाहेकका नयाँपुराना राजनीतिक दलहरूको समर्थन लगायतका कुरामा प्रस्ट नभई प्रधानमन्त्री बदलिने या सरकार फेरिने सम्भावना छैन  यस विषयमा प्रस्ट पार्ने र अन्य दललाई विश्वासमा लिने काम स्वयं प्रधानमन्त्री प्रस्तावित गर्ने पार्टी र प्रधानमन्त्रीको पद दाबी गर्ने व्यक्तिको हो  यसलाई अन्य दलले सहयोग र सहजीकरण त गर्न सक्छन् नेतृत्व गर्न सक्दैनन्  नेपाली राजनीतिको अहिलेको विवाद र समस्या केवल प्रधानमन्त्री को हुने या कसको नेतृत्वमा सरकार बनाउने भन्नेमात्र होइन होला  यसबारे राजनीतिका सबै विद्यार्थी जानकार नै छन् भने आफूलाई माक्र्सवादीलेनिनवादी भएको दाबी गर्ने पार्टीको नेतृत्वले समाजमा भैरहेका उथलपुथल र अहिलेको संकटका गाँठी कारण बुझेका छैनन् भन्न मिल्दैन  तर उसको यो प्रस्तावले उसको एकमात्र ध्यय वर्तमान सरकारको विस्थापन र गैरमाओवादी नेतृत्वको सरकारमात्र रहेको देखाउँछ   
	के देखिन्छ भने कांग्रेसले उम्मेदवार तोक्ने एमालेले समर्थन गर्ने सुशीलले दौरासुरुवाल लगाएर शीतल निवास पुग्ने बाँकी राजनीतिका कार्यसूची तयार पारेर त्यसमा आफ्नो औंठाछाप लगाएर प्रधानमन्त्री बनाइदिने कामचाहिं अरु कसैले गर्नुपर्ने अडानमा यी दुई पार्टी छन्  प्रधानमन्त्री दाबी गर्ने या त्यसको पक्षमा लबिङ गर्नेले अन्य समूहको चित्त बुझाउनु नपर्ने अचम्मको प्रयोग हाम्रो राजनीतिको अहिलेको समस्याको चुरो बनेको छ   
	राष्ट्रपति रामवरण यादवले मंसिर पहिलो साता गरेका दुईवटा कामले निकै चर्चा पाए  पहिलो त उनले यस आर्थिक वर्षमा विकास निर्माणका कुनै नयाँ काम गर्न नपाउने सर्त तेस्र्याएर बाँकी अवधि सरकार चलाउन सकिनेगरी बजेट अध्यादेश ल्याउन स्विकृति दिए  उनको यो काम वर्तमान सरकारलाई एकैपटकमा शिल्ली बनाउने र राहत पनि दिने अर्थात आफैले कुट्ने र फुल्याउने अनौठो तरिका थियो  यसले प्रतिपक्षलाई पनि राहत प्रदान गर्यो  कमसेकम बाबुराम सरकारले कुनै लोकपि्रय बन्ने प्रस्ताव ल्याउन पाएन  दोस्रो काम थियो उनका सल्लाहकार समूहका केही कथित संविधानविद् र पण्डाहरूको जमातका लहैलहैमा लागेर वर्तमान अन्तरिम संविधानको अपव्याख्या हुने र अहिलेको राजनीतिक यथार्थतालाई कुनै पनि दृष्टिले प्रतिविम्बित नगर्ने सहमतीय सरकारको प्रस्ताव फाल्नु  यसमा पनि सत्तारुढ गठबन्धन र प्रतिपक्षका केही निहित स्वार्थहरू मिल्न पुगे  सत्तारुढ गठबन्धनले विरोध र समर्थन एकैपटक गर्ने अनौठो नीति पछ्यायो प्रतिपक्षीहरू मखलेल भए  सत्तारुढ र प्रतिपक्षीहरूका लागि एकैपटक सडक आन्दोलनका तमासा ब्यहोर्न र गर्नुपर्ने बाध्यताबाट केही समयका लागि राहत दिएको यही आह्वान नै अहिले नेपाली राजनीतिलाई चर्को धु्रवीकरणतिर धकेल्ने कारण बन्दै गएको छ   
	यसका पछाडि केही अर्थराजनीतिक कारणहरू छन् जसको गाँठो नफुक्ने हो भने अझ बढी सङ्कट हामीले झेल्नु पर्नेछ  एमाओवादी नेपाली कांग्रेस र नेकपा एमालेका पछिल्ला निर्णयहरूमा अन्तरनिहित सन्देशहरूलाई हेर्दा तिनले वर्तमान राजनीतिक सङ्कट गहिरिनेतिर नै संकेत गर्छन्  अहिलेसम्म नेपाली कांग्रेसका तर्फबाट दुईवटा कुरा सार्वजनिक भएका छन्  एउटा लोकतन्त्रसँग प्रधानमन्त्रीको पद साटिन्न  अर्कोचाहिं ताजा जनादेशमा जाने भएपछि पुरानो संविधानसभाका मस्यौदा या राजनीतिक सहमति नयाँ संविधानसभालाई सिङ्गो रूपमा भिराउन सकिन्न  यस मध्येको पहिलो कुरा त विलकुल अस्पष्ट छ  प्रधानमन्त्री हुन लोकतन्त्रका कुनकुन मूल्य छाड्न कसका तर्फबाट दबाब आएको हो त्यो सार्वजनिक गरिएको छैन  अर्को कुरा भने निकै महत्त्वपूर्ण छ कांग्रेस पहिलो संविधानसभाभित्रका मस्यौदा समितिहरूले गरेका सर्वसम्मत निर्णयहरू राज्य पुनःसंरचना आयोगका सिफारिसहरू लगायत राज्यको पुनःसंरचनाका आधारभूत प्रश्नमा भएका सहमति स्विकार नगर्ने पक्षमा छ  एमाले बैठकका पछिल्ला निर्णयहरू पनि यसै खालका छन्  अर्थात दुवै पार्टी विस्तारै कमजोर र शिथिल हुँदै गएको  सालको आन्दोलनको राप र तापलाई छाम्दै देशलाई आमूल परिवर्तनतिर लैजाने कार्यसूचीहरू दलित जनजाति महिला मधेसी  
	मजदुर लगायतले पाउन सक्ने या यस अगाडि सहमति भएका अधिकारलाई आगामी संविधानसभामा पनि कुण्ठित गर्न सकिन्छ कि भन्ने दाउमा छन्  नेपाली जनताको उत्पीडित तप्काको मुख्य चासो र हैरानीको विषय नै यही हो  
	यता आफैले सरकारको नेतृत्व गरेको तथा विघटित संविधानसभाभित्र परिवर्तनका पक्षधर शक्तिहरू बहुमत रहेको अवस्थामा समेत राज्य पुनःसंरचना लगायतका विषयमा अन्य पक्षलाई विश्वासमा लिन या संविधानसभाको नियमित प्रक्रियामा प्रवेश गराएर छिनोफानो गर्न असफल भएको वर्तमान सत्ताधारी गठबन्धनलाई भने यतिबेला वर्तमान सरकार तातो पिँडालु बनेको छ  विभाजित पार्टी र अलोकपि्रय बन्दै गएको सरकार धानेर निर्वाचन सामना गर्न अप्ठेरो पर्ने उसले बुझेको छ  संसदबाट बहुमत प्राप्त सरकार छाडेर खुरुक्क बाहिरिँदा अवैधानिक बाटोबाट सरकारको नेतृत्व गर्न पाउने व्यक्ति या शक्तिले निर्वाचनको कार्यसूची पछाडि धकेलेर निरन्तर दमनमा उत्रनसक्ने सम्भावनासमेत रहने अनौठो चेपुवामा गठबन्धन पुगेको छ  र मेरो विचारमा नेपाली राजनीतिको मुख्य गाँठो पनि यसैमा निहित छ   
	कांग्रेस एमालेसमेतको प्रतिपक्षीय शक्तिहरूको चाहना निर्वाचन होइन संवैधानिक राजतन्त्र झिकिएको  को संविधानतिरको पछि फर्केको यात्रा हो  यसले नेपालको आम बञ्चितीकरणमा परेको समुदायलाई किनारामा धकेल्छ  राज्यशक्तिमाथि परम्परादेखि पहुँच राख्ने समूह वर्ग या तप्का  पछिको राजनीतिक परिवर्तनबाट असन्तुष्ट छ  ऊ राज्यशक्तिको पुनः बाँडफाँड रोकेर यसमा स्रोतहरूको पुनःवितरण पहिचान समानुपातिक प्रतिनिधित्व सांस्कृतिक अधिकारहरू दलितमाथिको दमनका कुरासमेत पर्छन् जसप्रति यो वर्गका राजनीतिक दलहरू ओठे समर्थनको तहबाट समेत पछि हटिसकेका छन् आफ्नो सत्ताको निरन्तरता कायम राख्न चाहन्छ  यता  सम्मको आन्दोलनहरूमा सक्रिय रहेको र परिवर्तनका कार्यसूचीको बाहक रहेको आम उत्पीडित र सीमान्तकृत समुदाय तथा श्रमिक वर्ग निराश विभाजित र असंगठित हुनपुगेको छ  माओवादीमा आएको विभाजन उनीहरूभित्र रहेको निराशा र कुण्ठा नागरिक आन्दोलनको विभाजन मधेसी शक्तिहरूको विभाजनसमेतका कुराले परिवर्तनवादीहरूलाई कमजोर बनाएको छ  यस्तो बेलामा फेरि ती शक्तिहरूले आफ्नो एकता बलियो नपार्ने र प्रत्याक्रमणमा नउत्रने हो भने अहिलेसम्म पाएका अधिकार गुम्ने निश्चितजस्तो छ  यी अधिकारहरूको सुनिश्चितता नहुने सहमति नभएकै जाती   
	 
	 
	 
	 
"
