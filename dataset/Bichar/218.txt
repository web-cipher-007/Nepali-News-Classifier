कमरेड वैद्यको गलत प्रेस्क्रिप्सन"पार्टीको पेटभित्र जुका परे होलान् तर त्यसलाई मार्न कमरेड वैद्यले मेटासिड प्रेस्क्राइब गर्नुभएको छ ""
	विशेष समितिको मङ्गलबार बसेको आकस्मिक बैठकले माओवादी सेनाका शिविर कन्टेनर र लडाकुहरूको सुरक्षा जिम्मा नेपाली सेनालाई दिने निर्णय गरेपछि त्यसै पनि असन्तुष्ट रहेको वैद्य पक्ष आगो भएको छ  यो आगो उसले आफ्नै पार्टी अध्यक्ष र प्रधानमन्त्रीको पुत्लामा मात्रै होइन शिविर र त्यहाँको भौतिक सामग्रीमा समेत सल्काएको छ  यस निर्णयलाई आत्मसमर्पणको पराकाष्ठा जनमुक्ति सेनाको विघटन र क्रान्तिको विसर्जनको रूपमा अथ्र्याएको वैद्यपक्ष यसका विरुद्ध सशक्त ढङ्गले प्रतिवादमा उत्रिने मुडमा देखिन्छ  वैद्य पक्षको असन्तुष्टि र विरोधले टुङ्गनिे चरणमा पुगेको शान्ति प्रक्रियालाई कस्तो असर पार्ला र यसले खुद माओवादी पार्टीको भविष्यमा के छाप छाड्ला भन्ने बारेमा छलफल गर्नु सान्दर्भिक नै हुनेछ  
	त्यसो त वैद्य पक्षको यो विरोध अप्रत्यासित र अनपेक्षितचाहिं थिएन  डा बाबुराम भट्टराई प्रधानमन्त्री बन्नासाथ कन्टेनरको साँचो विशेष समितिलाई बुझाउने र दोहोरो सुरक्षा प्रणाली प्रतिस्थापित गर्ने निर्णय गरेदेखि नै यसलाई गलत भन्दै आएको वैद्यपक्ष चाहे सातबुँदे सहमतिको सन्दर्भमा होस् चाहे लडाकु वर्गीकरणको प्रक्रियामा होस् विपक्षमै उभिएको थियो र वर्गीकरणको प्रक्रियालाई त आत्मसमर्पण भन्दै अस्वीकार गर्न खुला आह्वान नै गर्न पुगेको थियो  एक किसिमले सैन्य विद्रोहको निम्ति उक्साइएको उक्त घटनाको धेरै ठूलो प्रभाव त लडाकु पङ्क्तिमा परेको देखिएन  तर वैद्य पक्षले अनमिनले अयोग्य ठहर्याएका लडाकुहरू चेक खोसिएका अवकासप्राप्त लडाकुहरू र अन्य असन्तुष्टहरूलाई सङ्गठित गर्ने प्रयास जारी नै राख्यो  बाहिरिएका तिनै लडाकुहरूलाई लिएर जनमुक्ति सेना बनाउन दाङमा गरिएको भेला त्यही प्रयासको एउटा कडी थियो   
	नेतृत्वको व्यवहारबाट निराश लामो शिविर बसाइबाट क्लान्त र ध्वस्त सपनाहरूका कारण उदास लडाकुहरूलाई विद्रोहका निम्ति सङ्गठित गर्ने यस अघिका प्रयासले खासै गति लिन नसकेको पृष्ठभूमिमा उनीहरूले शिविरमा भएको आर्थिक अपारदर्शिता हिनामिना र विभिन्न नाममा स्थापना गरिएको कोषको रकम सार्वजनिक गरिनुपर्ने र सम्बन्धित लडाकुलाई फिर्ता गर्नुपर्ने मुद्दालाई व्यापक रूपमा उठाउँदै आएका थिए  यस सम्बन्धी विवादले उग्ररूप लिंदै गएर चेन अफ कमाण्ड भत्किने र कमाण्डरकै विरुद्ध आक्रमण हुने अपि्रय स्थिति सिर्जना भएपछि माओवादी नेतृत्व नाटकीय ढङ्गले यो निर्णयमा आइपुगेको हो  
	लाग्छ कमरेड वैद्य र उहाँका साथीहरू जेठ  को पर्खाइमा छन्  संविधान नबने जनविद्रोहका लागि स्वतः आधार तयार हुन्छ र संविधान बनिहालेछ पनि त्यो जनसंविधान नहुने हुनाले त्यसका विरुद्ध असन्तुष्टिलाई सङ्गठित गर्न सकिन्छ भन्ने विश्वास त्यो पक्षमा रहेको देखिन्छ  असन्तुष्ट लडाकु उग्र सपना देखाइएका तर पूरा हुन नसकेका कारण खिन्न कतिपय जातीय समूहहरू परिवर्तनबाट असन्तुष्ट राष्ट्रवादी आवरणधारी राजावादीहरूलाई सङ्गठित गर्दै अगाडि बढ्न सकिन्छ भन्ने अनुमानमा साथीहरू आफ्नो विचार समूहलाई सक्रिय बनाइरहेका देखिन्छन्  
	तर यो बाटो गलत छ  अवश्य पनि संविधान बने पनि र नबने पनि समाजको एउटा हिस्सामा असन्तुष्टि रहिरहनेछ र हाम्रोजस्तो समाज उग्रनारा र मीठा सपनाहरूका लागि सधैंभरि उर्वरभूमि रहिरहन्छ  तर असन्तुष्टि भजाउनु र सपना बाँड्नुमात्रै क्रान्तिकारिता होइन  हरेक क्रान्तिकारीहरूले सपना देख्नुपर्छ तर सपनाको व्यापार गर्नु जनताको मनोविज्ञानमाथि खेलबाड गर्नु हो  
	क्रान्ति सापेक्ष पदावली हो   सय वर्ष पुरानो राजतन्त्र र त्यसको पछिल्लो संस्करण  वर्षे शाही राजतन्त्रलाई अन्त्य गरेर गणतन्त्र संस्थागत गर्नु आजको सन्दर्भमा क्रान्ति यही हो  अधिनायकवादको अन्त्य गरेर जनताको सर्वोपरि भूमिकासहित लोकतन्त्र स्थापना गर्नु आजको परिप्रेक्ष्यमा क्रान्ति यही हो  एकात्मकताको अन्त्य गरेर मुलुकलाई सङ्घीयकरण गर्नु र समावेशी राज्य प्रणाली कायम गर्नु अहिलेको सन्दर्भमा क्रान्ति यही हो  राजनीतिक स्वतन्त्रताको दायरा विस्तार गरेर सामाजिक न्यायसहितको लोकतन्त्र निर्माण गर्नु वर्तमान सीमाभित्र क्रान्तिको परिभाषा यही हो  आज हामी यही काम गरिरहेका छौं र यसो गरेर नै भोलि नयाँ जनवाद जनताको बहुदलीय जनवाद या समाजवादतिर अगाडि बढ्ने आधार तयार हुन्छ  तर उग्रवामपन्थताको दोषी चस्माले साथीहरूलाई आजको यो क्रान्तिको यथार्थलाई बुझ्न दिइरहेको छैन  सगरमाथाको शिखरमा उभिएर हेर्दा सबै हिमाल र पहाडहरू होचा देखिन्छन् तर काठमाडौंको खाल्टोबाट उकालो चढ्दै हुनुहुन्छ भने त चन्द्रागिरिमा पुग्नु पनि गुणात्मक फड्को हो   
	जनताको विशेषण जोड्दैमा कुनै पनि राज्यव्यवस्था जनताको हुँदैन  त्यसलाई जनताको बनाउने भनेको त्यसले कस्तो सामाजिकआर्थिकसांस्कृतिक नीति अवलम्बन गर्छ कस्तो राज्यसंरचना निर्माण गर्छ र भविष्यको बाटो कसरी पछ्याउँछ भन्ने कुरामा निर्भर रहन्छ  जनताको संविधान नामको विषय होइन अन्तरवस्तुको विषय हो  नयाँ संविधानको मस्यौदामा हामीले राजनीतिक अधिकारमात्र होइन शिक्षा स्वास्थ्य रोजगारी आवास खाद्य भाषासंस्कृतिजस्ता तेस्रो पुस्ताका अधिकारलाई समेत मौलिक अधिकारमा समावेश गरेका छौं दलित महिला बालबालिका अपाङ्ग र जनजाति मधेसीजस्ता समुदायलाई सामाजिक न्यायको दृष्टिले विशेष व्यवस्था गरेका छौं र समाजवादउन्मुख अर्थतन्त्रको समेत प्रतिवद्धता व्यक्त गरेका छौं  यी विषयमा सर्वसम्मति छ यथास्थितिवादी र नवउदारवादी मान्यता राख्ने दलहरूको समेत  राज्यको चरित्र नवउदारवादी हुने कि लोककल्याणकारी सामाजिकजनवादी नयाँ जनवादी कि समाजवादी भन्ने तय गर्ने मुख्य विषय यी हुन्  सङ्घीय हुने कि एकात्मक राष्ट्रपतीय प्रणाली हुने कि संसदीय कि मिश्रति प्रदेशको नाम जातीय हुने कि जाति निरपेक्ष यी सन्दर्भसापेक्ष विषय हुन् यिनले राज्यको आधारभूत चरित्र निर्धारण गर्दैनन्   
	उत्ताउलो नभईर् सार्थक प्रयत्न गर्ने हो भने संविधानको प्रगतिशील चरित्रलाई अझ फराकिलो बनाउने ठाउँ छ  तर राज्यको चरित्र निर्धारण गर्ने मुख्य मुद्दामा भन्दा तपसिलका कुरामा ध्यान केन्दि्रत गरेर तथा सारभन्दा स्वरूप र नाममा अल्भिएर साथीहरू बरालिएका छन्  प्राप्त उपलव्धिको रक्षा नगरी शक्ति सन्तुलनको सीमाले नदिने असंभव र काल्पनिक कुराको पछाडि कुद्दा भुइँको टिप्न खोज्दा गोजीको खस्ने नियतिमा फस्ने खतरा छ  
	बिना मुआब्जा जमिनको पुनर्वितरण र जातीय आधारमा राज्यको पुनर्संरचनाले मात्रै जनताको संविधान बन्ने होइन  नेपालमा सामन्ती भूस्वामित्व छैन भन्ने होइन तर  वर्षदेखि जारी पुँजीवादी उत्पादन सम्बन्ध र अर्थतन्त्रको बदलिँंदो संरचनाले त्यस्तो स्वामित्वलाई निकै कमजोर बनाएको छ  जमिनको पुनर्वितरणले मात्रै जनता समृद्ध हुन्छन् र जातीय राज्यले मात्रै मुक्ति दिन्छ भन्ने कुरा भ्रान्ति हो  नेपालमा जातीय क्षेत्रीय र सांस्कृतिक विभेद छ तर यसको समाधान जातीय राज्य निर्माणबाट हुनसक्दैन  उग्र जातीयताको असर कस्तो हुन्छ भन्ने कुरा सुडानका हिजोआजका घटना हेर्दा थाहा हुन्छ  जातीय घृणाका दुष्परिणामबारे पाठ सिक्न केही समय अगाडि नर्वे प|ान्स या फ्लोरिडाका घटना पर्याप्त छन्  
	बीसौं शताव्दीको उत्तर्रार्द्ध र एक्काइसौं शताव्दीको पूर्वार्द्धमा आइपुग्दा विश्वको शक्ति सन्तुलन राजनीतिक सन्दर्भ र समाजवादी आन्दोलनका आयाममा उल्लेख्य परिवर्तन आएका छन्  कुनै बेला क्रान्तिको अनिवार्य बाटो र सिद्धान्तको रूपमा व्याख्या गरिएको हिंसात्मक बाटोको सान्दर्भिकता अर्थहीन बन्दै गएको छ  समाजको शान्तिपूर्ण रूपान्तरण र लोकतान्त्रिक प्रतिस्पर्धाका माध्यमबाट समाजवादी या जनवादी सत्ता सञ्चालनका संभावना प्रबल बन्दै गएका छन्  कुनै बेला गो याङ्की गो होम हाम्रो रातो झण्डा पेरुमा फर्फराउँदैछ भनेर मसालका साथीहरूले गीत गाउने र माओवादी क्रान्तिको मोडल ठान्ने गरेको पेरुमा आज साइनिङ पाथको अस्तित्व बत्ती बालेर खोज्नुपर्ने अवस्था आएको छ  वार्ता प्रस्ताव अस्वीकार गर्दै निणर्ायक विजयको दम्भ गर्ने डा गोञ्जालो आज जेलभित्रैबाट वार्ताको याचना गरिरहेका छन्  उनले अस्ति भर्खर नेपालका माओवादी कमरेडहरूलाई पठाएको पत्र त कमरेड वैद्यले पनि पढ्नुभएकै होला   
	अर्कातिर शान्तिपूर्ण र लोकतान्त्रिक बाटोबाट सत्तारुढ भएका लुलाले ब्राजिलको अनुहार नै बदलिदिएका छन् र अहिले उनकै बाटो पछ्याउँदै दिल्मा र्युसेफ मुलुकलाई छैटौं सबल अर्थतन्त्र बनाउन सफल भएकी छन्  कोलम्बियाका वामपन्थी छापामारको दुःखान्त नियति र बोलिभियामा मोरालेजको सफलता निकारागुवा र एलसाल्भाडोरका सफलताका कथा फिलिपिन्समा मारिया सिसोनको रुमानी क्रान्तिकारिता र बर्माको आन्दोलनको पीडाले धेरै पाठ सिकाउँछन्  तर इतिहासबाट पाठ नसिक्नेले त्यसले दिएको दण्ड भोग्नुबाहेक अरु उपाय के बाँकी रहन्छ र  
	भनिन्छ जिम्लिएको पानीले खसी खुइल्याउँदैन  संविधानसभाको निर्वाचनलगत्तै शान्ति प्रक्रिया र संविधान निर्माणको अगुवाइ गरेको भए ती दुवैमा शान्ति र संविधानमा माओवादीले आफ्ना एजेन्डाको छाप बढी नै पार्नसक्ने थियो  तर शान्ति प्रक्रियालाई दाउपेचको विषय बनाउँदाबनाउँदा समय गाल्दागाल्दा माओवादी ऊर्जा वेग र ताप सेलाउँदै गयो  यस्तो स्थितिमा शान्ति प्रक्रियालाई अझ विलम्ब गर्नुको अर्थ झन् ठूलो दुर्घटना र नोक्सानीको विषय हुन्थ्यो  कमरेड प्रचण्ड र बाबुराम भट्टराईले ढिलै भए पनि यो विषय बुझेर सही निर्णय लिनुभएको छ  कमरेड वैद्यको विरोध यस सन्दर्भमा अनुचित र हानिकारक छ  
	पार्टी नेतृत्वमा उत्पन्न विलासिता वर्गउत्थान र विचलनजस्ता विकृतिबारे कमरेड वैद्यका आलोचना जायज नै होलान्  नेतृत्वको कार्यशैलीबारे विरोध पनि उचित नै होला  तर त्यो आलोचनाको सिकार मुलुकको शान्ति प्रक्रिया र संविधान निर्माणले भोग्नु हुँदैन  पार्टीको पेटभित्र जुका परेका छन् होला तर ती जुका मार्न कमरेड वैद्यले जुन मेटासिड प्रेस्क्राइब गर्नुभएको छ त्यो गलत र आत्मघाती छ 
"
