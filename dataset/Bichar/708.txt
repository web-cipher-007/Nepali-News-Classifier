"राष्ट्र राज्य र विचार"जेठ  पछिको उत्पन्न शून्यताको मुख्य कारक तीनचार दलका शीर्ष नेताहरू हुन् "
	जेठ  पछिको उत्पन्न शून्यताको मुख्य कारक तीनचार दलका शीर्ष नेताहरू हुन् भन्ने आम बुझाइ छ  संगसंगै ती दलहरूभित्र विचार र राष्ट्रियताको विषय उठ्नुले दलहरू समग्रमा र तिनका शीर्ष नेताहरू अकर्मण्य सावित भएका हुन् कि भन्ने लख आम मानिसले काट्न थालेको पाइन्छ  माओवादी पार्टी त फुटी नै  
	सक्यो  अन्य पार्टी पनि संकटमुक्त छैनन्  मुलुकमा दैनिकजसो घट्ने प्राकृतिक प्रकोप अख्तियारको दुरुपयोग तथा आपराधिक घटनाहरू काबुमा ल्याउने तागत सरकारसंग छैन  त्यसको कुनै भरपर्दो विकल्प आजको राजनीतिले दिनसकेको पनि देखिन्न   
	संविधानसभामा चार वर्षसम्म नेताहरूले देखाएको गैरजिम्मेवार भाका  जेठ  पछिको राजनीतिक शून्यतामा परिणत भयो  संविधानसभा विघटित हुने दिनमा सम्भवतः कांग्रेसलाई सरकार एमालेलाई रुपान्तरित संसद माओवादी र मधेसवादीलाई सत्ताको निरन्तरता एउटा अमूक शक्तिले बेग्लाबेग्लै संयन्त्रमार्फत आश्वासन दिएको हुनुपर्छ  आश्वासनमा शीर्षनेताहरू ढुक्क भइबस्दा संविधानसभाको आयु बेवारिसे तालमा सिद्धिएको थियो  दलगत अझ व्यक्तिगत स्वार्थमा डुबेका नेताले आआफ्ना स्वार्थ त गुमाए तर मुलुकले विगत  दशकसम्म गरेको आशा र भरोसाको संविधानसभा बिना संविधान अन्त भयो  स्वाभाविक प्रश्नहरू उठिरहेका छन्  अब केका लागि सहमति  निर्वाचन  संविधान  संघर्ष वा बलिदान  भरपर्दो उत्तर दिन निकै बौद्धिक प्राज्ञिक सामाजिक तथा राजनीतिक कसरतको जरुरी छ   
	आजको दुनियाँमा अस्तित्वमा रहेका राष्ट्र र राज्यको सन्दर्भ केलाउँदा निम्न प्रवृत्तिहरू रहेको प्रा टिके ओमनको विश्लेषण छः एक राष्ट्र एक राज्य सम्भवतः आदर्शमा मात्र बाँकी छ त्यसको एउटै उदाहरण जापानमात्र हो  विभिन्न राष्ट्रका भूभागहरू त्यहाँको भूराजनीतिक अवस्थाका कारण मिल्न आई बनेको राज्य स्वीजरल्यान्ड हो  एक राष्ट्र दुई वा दुईभन्दा धेरै राज्यमा विभक्त भएको कोरिया जर्मनी एक हुनुपूर्व र अरब राष्ट्रलाई लिन सकिन्छ  एउटा राष्ट्रको केही भूभागले अर्को सम्प्रभुसत्ता सम्पन्न राज्य बनेको बंगलादेश र गणतान्त्रिक आयरल्यान्डलाई लिन सकिन्छ जबकि बाँकी भूभाग भने अर्को सम्प्रभुसत्ता सम्पन्न राज्यको आंगिक भई बसेको भारतको पश्चिम बंगाल र बेलायतको उत्तर आयरल्यान्ड छ  एउटा राष्ट्र पूर्णरुपमा विभाजित भई अरु राज्यहरूको अंग बनेर बसेको पञ्जाव जुन भारत र पाकिस्तानका लागि विभाजित भएको छ  स्वतन्त्र राष्ट्रहरू एकै ठाउँमा आएर एउटा राज्य बनेको भारत बेलायत र विघटन पूर्वको सोभियत संघ हुन्  र बहुराष्ट्रबाट बसाइँ सरी आउनेहरूबाट बनेको राज्य संयुक्त राज्य अमेरिका हो  यी माथिका संसारिक उदाहरणहरूले हामीमा रहेको आकांक्षा देखेको राष्ट्र र भोगेको राज्यका बीच विद्यमान प्रवृत्तिहरू बुझ्न बल मिल्छ   
	राष्ट्रवाद न्यासन्यालिजम शब्द अठारौंै शताब्दीको उत्तरार्धमा फ्रान्समा अब्बे बार्नेलले प्रयोगमा ल्याए  सन्  मा अक्सफोर्ड डिक्सनरीले दैविक महत्व खुल्ने अर्थमा ल्यायो  पश्चिमा इतिहासमा एक राष्ट्र एक राज्यप्रतिको लोयालिटीले क्रुसेड विश्वयुद्ध नाजिवाद उपनिवेशवाद जन्मायो  राष्ट्रियताको भावनाको अभिव्यक्ति विशेषतः पूर्वऔपनिवेशिक मुलुकहरूमा साम्राज्यवादका विरुद्ध स्वाधीनताको आकांक्षा राख्नेहरूबाट नै धेरै उठ्यो  राष्ट्र नेसन शब्दको उत्पति ल्याटिन भाषाको सन्दर्भमा लिनुपर्दा जनजातिहरूको समूहलाई बुझाउने गथ्र्यो  फ्रान्सेली राज्यक्रान्ति अघिको राजनीति कि त ससानो जनजातीय समूह किसानहरूको गाउँ सहरियाहरूको परिषद वा जातपातको रियासदहरू हुन्थ्यो यात विश्व साम्राज्यहरू संघहरू वा चर्चहरूको हुन्थ्यो  हाम्रो मुलुकको अनुभवलाई नै पनि लिने हो भने आजै सुन्न पाउँछौं खस अहंकारवादमुर्दावाद जबकि खसान क्षेत्रको जनजातीय जरोबाट पलाएको राष्ट्रवाद नेपालसम्म आइपुग्दा वैदिक हिन्दु मूल्यमान्यताले यसरी जेलिदियो कि जनजातीय राष्ट्रवाद नष्ट भई जातीय आकार र प्रकारको हिन्दु राष्ट्र बन्यो  स्मरण रहोस् खस जनजाति अहिले पनि खसान क्षेत्रमा पावै मतवालाका नामले उपेक्षित र उत्पीडित समुदायका रुपमा चिनिन्छन्  यो प्रसंग किन यहाँ उल्लेखनीय रह्यो भने नेपाल राष्ट्र बन्दा न युरोपीयन महाद्वीपका एकल राष्ट्र आर्य संस्कृति खस नेपाली भाषी र हिन्दु धर्म एकल राज्यजस्तो बन्यो न लैटिनोहरूको बुझाइको जनजातीय खसान जनजातीय राज्य बन्यो  नेपाली राष्ट्र राष्ट्रियता र राष्ट्रवाद कति सान्दर्भिक शब्द अर्थ र महत्वका छन् बहसको विषय हुनसक्छ  तर इतिहासका धेरै उतारचढावले बचेखुचेको नेपाल त्यसको नेपालीत्व नेपालीहरूले कुनै न कुनै रुपमा अनुभूत गर्छन्   
	नेपाल एक राष्ट्र हो भनिरहँदा यसले गरेको अनुभूतिसंग  औं शताब्दीमा युरोपमा विकास भएको राष्ट्रराज्यसंग मिल्दोजुल्दो छ भनेर धेरै देशी विदेशी विद्वानहरूको मत छ  यद्यपि हाम्रो मुलुक एक जाति र भाषीको नभई विविधतालाई एउटामा गाल्ने प्रयत्न वा विविधताहरूमा एकताको अनुभूति गर्ने दोलपाटे चरित्रको छ  राजा पृथ्वीनारायण शाहलाई एकताको प्रतीक मान्नेले युरोपीयन प्रकार र आकारको राष्ट्र निर्माणको ध्येय निकट आफूलाई पाउँछन्  होइन उनी खुनी आक्रमणकारी थिए भनेर आलोचना गर्नेले आर्य संस्कृति र हिन्दुहरूको  वर्ण  जातको फूलबारी बाँकीलाई झारपात बनायो भन्ने छ  इतिहासको पाठबाट सिकेर बन्ने साझा मुलुकको भूगोलभित्र जनजातीय तथा जातीय विभिन्नता रहेको वास्तविकतालाई कसरी बुझ्ने संगठित गर्ने  भन्ने प्रश्न नै अहिले बहसको विषय बनेको छ   
	सन्  को नेपालको संविधानले बहुजातीयमल्टिइथ्निक हिन्दु अधिराज्य भन्यो  जनजाति आन्दोलनको दलिल बहुराष्ट्र मल्टिनेसन्स भन्ने थियो र छ  इथ्निसिटी एन्ड फेडरालिजम शीर्षकको त्रिविद्वारा आयोजित अन्तर्राष्ट्रिय सम्मेलनमा समाजशास्त्री प्रा टिके ओमनले दक्षिण एसियाका मुलुकहरू युरोपको जस्तो एकल जातीय राष्ट्रराज्य नभई बहुजनजातीयजातीय राष्ट्रहरू भएका कारण राष्ट्रिय राज्यको नेसनल स्टेट ढाँचामा जानुपर्छ भनेका छन्  क्विन्स विश्वविद्यालयका राजनीतिशास्त्रका प्रा विल किम्लिकाको विचारमा युरोपीयन प्रकारका राष्ट्रराज्यले आजको बहुसांस्कृतिक आकांक्षाहरू सम्बोधन गर्दैन  बहुराष्ट्रिय तथा बहुजातीय मल्टिनेसलन एन्ड पोलिइथ्निक स्टेट राज्यले मात्र सम्बोधन गर्छ  उन्नाइसौ शताब्दीमा युरोपमा विकास भएको राष्ट्रराज्य आजको सन्दर्भमा असान्दर्भिक भैसकेको छ  र नेपालको सन्दर्भमा दुई महत्वपूर्ण मानवीय सम्पदाहरू आजको विषम परिस्थितिमा क्रियाशील छन्  तिनमा जनजाति न्यासन्यालिटिज समुदाय  भन्दा अधिक समूह र अर्को जातीय इथ्निक जो हिन्दु वर्णाश्रमभित्रका तहगत समुदायहरू र मुस्लिम समुदाय  दुवैको स्वामित्व र प्रतिनिधित्व विनाको मुलुक साझा बन्न नसक्ने प्रष्टै छ  यो समस्यालाई परिभाषित गर्ने राज्य के हुने  भन्ने नै नेपालको वर्तमान समस्या हो   
	दक्षिण एसियाका मुलुकहरू भुटान बंगलादेश श्रीलङ्का पाकिस्तान र भारत सबै समस्याग्रस्त छन्  नेपालको सन्दर्भमा पनि राज्य बहुराष्ट्रहरू बहुजनजाति तथा बहुजातिहरू बाटै बन्नुपर्ने तर तीमध्ये एउटा राष्ट्रहिन्दुराष्ट्र बाट राज्यको सम्पूर्ण सार्वभौमसत्ता डिजाइन गर्दा त्यो असमावेशी भई द्वन्द्व उत्पन्न भयो  राष्ट्रियताका प्रतीकहरू भाषा संस्कृति शिक्षा भेषभूषा राजनीति कूटनीति सेवासुविधा सबै हिन्दु राष्ट्रप्रधान भए  वास्तवमा विभिन्न जनजाति तथा जातिहरू हिजैदेखि आआफ्नै सांस्कृतिक मियोहरूबाट बाँधिएर परम्परादेखि नै आएका छन्  त्यो न हिन्दुराष्ट्र र राज्यले पजनि गरी समाप्त गर्न सक्यो न भोलि बन्ने सम्भावित लिम्बुवान खम्बुवान तमुवान मधेस थरुहट पहिचानका प्रादेशिक राज्यहरूले समाप्त गर्न सक्छन्  नेपाली समाजको बहुजनजातीयता तथा बहुजातीयताको निरन्तरता लोकतन्त्र संघीयता र शक्तिको उचित प्रबन्धबाट धेरैभन्दा धेरै मुलुकको आवादी सहभागी भई लाभ सेवासुविधा र अवसर हासिल गरी सन्तुलित र शान्तिपूर्ण समाज निर्माण गरी सहअस्तित्वमा राख्न सकिन्छ भन्ने हो   
	समाजको स्थायित्व र शान्तिपूर्ण अमनचैन कायम गर्ने भन्ने कुरो राजनीतिक दलहरूले लिने विचारमा भर पर्छ  विचारको सम्बन्धमा नेपालले सुरुका दिनदेखि नै राम्रो सुरुवात गरेन  सेनवंशी राजाहरूले हिन्दुपतिको वैचारिक शिखर उक्लन खोजे त्यसैको सोच कुनै न कुनै रुपमा  वर्षसम्म रह्यो  त्यसो त जनताको सार्वभौम शक्तिको वकालत गर्ने वीपी कोइरालादेखि एमाओवादी नेता प्रचण्डसम्म नेपाली राजनीतिको वैचारिक लगाम नेपालीको हातमा नरहेको धेरै चर्चा  
	गर्नुपरेन  प्रजातान्त्रिक समाजवाददेखि माओवादसम्मको विचार हेर्यो भने छर्लङ्गै हुन्छ कि  सालको क्रान्तिमा जीवन उत्सर्ग गर्ने विराटनगर जुट मिल्सका मजदुरले परिकल्पना गरेको उद्योग आजको जुट मिलको जीर्ण अवस्था र रोल्पाको थवाङले माओवादी जनयुद्धमा आफूलाई पूर्णरुपमा होम्दा माओवादप्रचण्डपथको सरकारी कार्यकालमा रोल्पाका खाम मगरहरू कि त कालापहाड नत्र कतारतिर लाग्नुपर्ने बाध्यता  वास्तविकता जति नै तीतो भए पनि परिणाम त्यही नै हो   
	कमी कहाँ भो त  राष्ट्र र राज्यको गठनमा भएको कमीसंगै राजनीतिको विचार मन्थनमा ध्यान पुगेन  विचार मुलुकको सामाजिक आर्थिक तथा राजनीतिक अन्तरसम्बन्ध र अन्तरविरोधहरूलाई व्याख्या गर्ने हल गर्ने उद्देश्यबाट नै प्रेरित हुनुपथ्र्यो  होला त्यसको नालीवेली जोडिने संसारिक दर्शन मूल्य र मान्यता चरित्र र गुणहरू सम्बन्ध र अन्तरविरोधहरू तर कसरी यहाँको जनताको खानपान रोगव्याध लालनपालन शोकसुर्ता राजनीतिले हल गर्छ भन्ने प्रश्न आफ्नै समुदायको उन्मुक्तिका लागि खोजिने जुक्तिबाट थालिएन  जति विचार आए तिनले समुदायहरूउपर कि त उपेक्षा गर्यो कि त उनीहरूको भावनासंग खेल्ने काममात्र गर्यो  आजको संसारमा भएका अभ्यासहरू र अनुभवलाई हेर्दा लोकतन्त्रको विश्वव्यापी मान्यता भनेको मानवजातिको हरेक सदस्य आआफ्नै तरिकाले सोच्ने बुझ्ने र चल्न खोज्ने साझा चरित्रलाई आवश्यक वातावरणको प्रत्याभूति हो  यो स्विकार गरेपछि आफ्नै समाजको सामाजिक सभ्यता संस्कृति सम्बन्ध र समृद्धि केन्दि्रत आर्थिक शैक्षिक भौत्तिक तथा वैज्ञानिक ज्ञान सीप स्रोतलाई परिचालन गर्नसक्ने नीति केके हुन्  त्यसका लागि जनतासंगै काम गर्ने विचार बनाउने डिस्कोर्स किन समात्न सकेनौं  अपुग विचारको बाह्य स्रोत वा संसार सरसापट गरी ल्याउन मुलुक जनता र ज्ञान किन चिनेनौं  यदि चिनेका रहेछौं भने दाता चिन्यौं जे दिन्छ थाप्ने जस्तो अंग्रेजीमा कहावत छ बेगर्स डोन्ट ह्याभ च्वाइस माग्नेले छान्न पाउन्न  विविधतापूर्ण समाजका लागि सामाजिक विविधतालाई सहजीकरण गर्ने वैचारिक राजनीतिक आर्थिक तथा भौत्तिक समृद्धिको सम्भावनाहरू पहिल्याउने वैज्ञानिक सोच र मार्ग सम्भवतः उपयुक्त विचार हुनसक्छ  लोकतन्त्रका केही निश्चित साझा मान्यताका साथ परिचालित राजनीतिक प्रणाली सामाजिक लोकतन्त्रले नै सहजतासाथ हामीलाई आआफ्ना कार्यहरू गर्न बढी छुट दिन्छ  त्यसकारण श्रमजीवी जनता पुँजीको मालिक र सरकार बीचको त्रिकोणात्मक अन्तरसम्बन्धमा मात्र यसलाई सीमित नगरी नेपालजस्तो कृषिप्रधान मुलुकका लागि व्यापक अर्थमा नेपालले स्विकार्दा जाती होला  लेखक त्रिविका सहप्राध्यापक हुन्   
	 
	 
	 
	 
	 
	
"
