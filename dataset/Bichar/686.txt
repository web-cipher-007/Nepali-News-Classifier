सद्‍भाव र सहकार्यको पर्व"गाउँ सहर टोल अनि घरघरमा रातो रङ्ग अर्थात् शुभ रङ्गमा सजिएका""
	गाउँ सहर टोल अनि घरघरमा रातो रङ्ग अर्थात् शुभ रङ्गमा सजिएका नेपाली महिलाहरूको उपस्थितिले सङ्केत गरिसकेको छ वर्षदिनको प्रतीक्षापश्चात् उनीहरूको प्यारो पर्व तीजको आगमन हुँदैछ  विशेषगरी विवाहित महिलाहरूले वर्षभरि कर्मघरमा झेलेका तीतामीठा अनुभव माइतीमा दिदीबहिनीमाझ साटासाट गरेर मन हलुको पार्ने तथा मीठो खाने राम्रो लाउने पर्वका रूपमा तीजको महत्व रहिआएको छ  साथै तीज पर्व चेली तथा माइती बीचको हार्दिकता र ममताको द्योतक पनि मानिन्छ  किनकि तीजका बेला माइतीहरू जस्तै अप्ठ्यारो परिस्थितिको सामना गरेर पनि आफ्ना चेलीबेटी लिन जाने तथा घरमा जस्तै व्यस्तता वा गाह्रोसाह्रो भए पनि बुहारीलाई माइत पठाउने परम्पराले निरन्तरता पाइरहेको छ  यसैगरी महिलाले आफ्नो पति तथा परिवारको मङ्गलकामना गर्दै भगवान शिवको पूजाआराधना गरी व्रत बस्ने अनि नाचगान गर्ने धार्मिक र सांस्कृतिक पक्ष यस पर्वको अर्को महत्व हो  तीजका गीत र नृत्यबिना हाम्रो लोकसंस्कृति अधुरो रहन्छ  
	तीजको प्रादुर्भाव सम्बन्धी किंवदन्तीलाई हेर्दा प्रेम नै यसको वीजबिन्दुका रूपमा रहेको देखिन्छ  हिमालयकी पुत्री पार्वतीले महादेवलाई पतिका रूपमा प्राप्त गर्न व्रत गरेको र व्रतका प्रभावले उनको मनोकांक्षा पूर्ण भई महादेवलाई पतिका रूपमा पाएकीले सो व्रतको प्रचार पृथ्वीलोकमा गरेको भन्ने धार्मिक मान्यताअनुरूप विवाहिता स्त्रीहरू आफ्ना पतिको दीर्घायुको कामना गर्दै र अविवाहिताहरू असल वा चाहेको जस्तो पतिको कामना गर्दै व्रत बस्ने परम्परा रहिआएको छ  यहाँनेर मननयोग्य कुरा के छ भने वर्षभरि पतिपत्नीबीच मारामार हुन्छ तर तीजको दिन पत्नीले पतिका नाममा व्रत बसेर उसको चरणामृत खान्छे  अर्कातिर आजको समयमा पनि पुरूषहरू श्रीमतीले पानी पनि नखाएर व्रत बसेमा आफ्नो आयु बढ्ने अन्धविश्वासमा पत्नीलाई चरणामृत खुवाएर मख्ख पर्छन्  यसलाई विडम्बना नभने के भन्ने  तीजको अवसरमा प्रेमको वास्तविकता बुझाउने एउटा पौराणिक प्रसङ्ग छ एकपटक नारदजीले भगवान कृष्णसमक्ष जिज्ञासा राख्नुभएछ कि उहाँका रूक्मिणी लगायत त्यतिका रानीहरू हुँदाहँुदै पनि किन उहाँको नामसँग पहिला राधाको नाम जोडिन्छ  किन उहाँले राधालाई नै सर्वाधिक प्रेम गर्नुहुन्छ  उत्तरमा कृष्णले नारदजीलाई भन्नुभयो तपाईले राधा र मेरा सबै रानीसँग गएर कृष्णलाई शूल उठेको छ पत्नीको चरणामृत खाएपछि व्यथा ठीक हुन्छ भनी चरणामृत मागेर ल्याउनुहोस्  नारदजीले रूक्मिणी लगायत सबै रानीसँग त्यसै भनेछन् तर ती सबैले कृष्ण आफ्नो पति भएकाले उनलाई चरणामृत ख्वाउँदा पाप लाग्छ भन्दै दिएनछन् तर जब उनी राधासामु पुगेर सो कुरा भनेका मात्रै के थिए राधाले मेरो कृष्णलाई आराम मिल्छ भने म जस्तै पाप भोग्न र नरकमा जान पनि राजी छु भन्दै चरणामृत दिएपछि सो लिएर कृष्णसामु पुगेका नारदजीलाई कृष्णले भन्नुभयो अब थाहा पाउनुभयो त मैले किन राधालाई सर्वाधिक प्रेम गर्छु  
	वास्तविकता यही हो पतिपत्नीबीच यस्तै प्रेम र त्याग हुनुपर्छ  एकअर्काको अस्तित्वलाई स्विकारमात्र होइन सम्मान पनि गर्नुपर्छ  तर हाम्रो समाजमा अझ शिक्षित र सभ्य वर्गमा पनि यस्तो उदारता कमै पाइन्छ  कुनै पतिले खुलेर आफ्नी अर्धाङ्गनिीलाई सघाउन सक्दैन जसले गर्दा कतिपय कामकाजी महिला घरभित्र र घरबाहिर दुबै कामको बोझले अव्यक्त रूपमा थिचिएका छन्  पतिपत्नीबीच एउटा मालिक र अर्को दासीका रूपमा प्रस्तुत हुनुमा हाम्रा कतिपय धार्मिक र सांस्कृतिक पक्ष जिम्मेवार देखिन्छन्  यसैगरी तीजमा गाइने गीतहरूले प्रायः हाम्रो समाजमा रहेको पारिवारिक विभेदलाई व्यक्त गरेको पाइन्छ  सासू नन्द आमाजू देउरानी जेठानी आदि नाताबाट आफूले पाएका कटु व्यवहारहरूलाई चेलीहरूले गीतको भाकामा सुनाउने गर्छन्  तीजले छोरी बुहारी अनि आफ्नो परायाको भेदभावलाई अन्त्य गर्न सक्नुपर्छ  
	यसैगरी तीजमा चेलीहरूले माइतीमा गएर दर खानेजस्तो सांस्कृतिक परम्परा पनि अहिले आएर विकृतिका रूपमा देखा पर्दैछ किनकि आजभोलि तीजको महिनादिन अघिदेखि नै पर्म लगाएर तथा पैसा उठाएर दर खाने परम्पराले सहरी र सभ्य समाजलाई आक्रान्त पारेको छ  समाजमा एउटा यस्तो वर्ग छ जसले हरेक पर्व र परम्परालाई तडकभडकमा उतारेर सामान्य वर्गलाई चाडपर्वदेखि नै वितृष्णा उत्पन्न गराइरहेको छ  पार्टी प्यालेसमा डिस्कोका साथ मनाइने वर्तमान तीज यसको उदाहरण बनेको छ  
	हो आफूलाई भन्दा बढी आफ्नो पति र परिवारलाई महत्व दिने महान नारीहरूको महान पर्व तीजले अब तोड्नुपर्छ समाज अनि परिवारमा रहेको लैङ्गकि र नातागत विभेदका बन्धनहरू  पतिको पाउ पखालेर जल खाने पर्व मागीऋण गरी गहना लगाउने पर्व आलोपालो दर खाने पर्व अनि एकअर्काको आलोचनात्मक भाका गाउने पर्वका रूपमा मात्र सीमित राखिनु हुँदैन अबको तीजलाई  अबको तीजले पतिपत्नीबीच समानता र सहकार्य अनि आपसी त्याग र समर्पणको विकास गर्न सक्नुपर्छ  कसैका लागि धर्म गरिदिने वा नारी भएर जन्मेकामा भोग्नुपरेको पाप पखाल्नका लागि गर्नुपर्ने बाध्यात्मक व्रतपूजाको पर्व बन्नु हुँदैन तीज र ऋषि पञ्चमीजस्ता पर्वहरू   
	लेखिका त्रिवि कीर्तिपुरमा उपप्राध्यापक छन्   
	
"
