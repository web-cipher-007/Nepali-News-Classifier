राष्ट्रिय आख्यानकारको शून्यता"

राष्ट्रिय आख्यान पस्कन प्रयाससम्म गर्ने एउटा पत्यारिलो मान्छे नदेखिनु नै यस लेखले चर्चा गर्न खोजेको राष्ट्रिय आख्यानकारको शून्यता हो  ""
	मुलुकदेखि देश हुँदै राष्ट्र बन्ने क्रममा रहेको नेपाल अहिलेको बखत इतिहासको प्रवाहमा एउटा शून्यताको बिन्दुमा आएर अडिएको छ  मुलुकको इतिहासमा योभन्दा विषम परिस्थिति विगतमा धेरै थिए तर राष्ट्रिय राजनीतिक आख्यानकारको डरलाग्दो शून्यता आधुनिक नेपालमा यसअघि अहिलेजस्तो कहिल्यै थिएन  राष्ट्रिय राजनीतिक आख्यानकार भनेर यहाँ एउटा कुनै ठूलो नेतालाई इंगित गर्न खोजिएको होइन किनकि त्यस्ता ठूला नेता नेपालमा अहिले पनि जति पनि  
	छन्  राष्ट्रिय आख्यानकार भनेर एउटा त्यस्तोे व्यक्तिलाई भन्न खोजिएको हो जसले कुनै निश्चित समयमा राष्ट्रको राजनीतिक मूलधारको दार्शनिक र सांस्कृतिक व्याख्या यसरी पस्कन सक्छ कि त्यो व्याख्यालाई उसको विचारसँग असहमत हुनेहरूले पनि भित्रभित्रै स्वीकारिरहेका हुन्छन्  संवैधानिक शून्यता र राजनीतिक अनिश्चितताको अहिलेको नेपाललाई कस्तो राष्ट्रिय आख्यान चाहिएको छ भनेर यस आलेखले एउटा आशावादी आरम्भको चर्चा गर्ने उद्देश्य राखेको छ  
	पृथ्वीनारायण शाहको एकीकरणको राष्ट्रिय आख्यानले काम चल्दाचल्दै राणाहरूले  वर्षको जहानियाँ शासन चलाउन भ्याए तत्कालीन सामाजिक चेतनाको स्तर कमजोर भएकोले  त्यसपछि प्रजातन्त्रको भाष्य र बौद्घकिसांस्कृतिक आधुनिकताको व्याख्या लिएर उदय भएका बीपी कोइरालाको राष्ट्रिय आख्यानले  को दशकको मध्यसम्म राज गर्यो चाहे त्यो समयको तीन दशक राजतन्त्र शक्तिशाली भएको किन नहोस्  गणेशमान सिहंले व्याख्या गरेको नयाँ राष्ट्रिय आख्यानमा लोकतान्त्रिक प्रक्रिया स्वीकारेको तत्कालीन वामपन्थको मूलधार र जनआन्दोलनले संवैधानिक बनाएको राजतन्त्र दुबै अटे   को दशकको उत्तरार्द्घसम्म पुग्दा देशले नयाँ राजनीतिक आख्यानकारको खोजी गरिसकेको थियो जसको स्थान गिरिजाप्रसाद कोइरालाले लिए जसमा लोकतान्त्रिक शक्ति र माओवादी दुबै अटे  कोइरालाको निधनपछि ठूलो दलका ठूला नेताको हैसियत बनाएका पुष्पकमल दाहाल प्रचण्ड देशको राष्ट्रिय आख्यानकारको हैसियतको नजिक नपुग्दै आफै अलमलमा परे  नेपाली कांग्रेसको नेतृत्वले त अर्को दलको नेतालाई नै सार्वजनिक रुपमा हिरो बन्न आह्वान गरेर मैदान खाली गरिदियो  नेकपाएमालेले आफैलाई घोषित रुपमै समन्वयकारी भूमिकामा सीमित गरेर धेरै महत्वाकांक्षा नै देखाएन प्रधानमन्त्रीको पदको दाबा गर्ने सिलसिलामा बाहेक  मधेसीको मुद्दा नै राष्ट्रिय मुद्दा हो भन्ने बाहेक राष्ट्रिय मुद्दामा चासो नै नराख्ने मधेसका दलको नेताको यहाँ ल्याएर तुलना गर्नु पनि स्वयंमा एउटा लेखकीय कर्मकाण्ड भन्ने कुरा सबैले बुझ्न सक्ने कुरा हो   
	अहिलेको देशको राजनीतिक स्थिति कस्तो हो भनेर धेरैले पत्याउनेगरी शीर्षस्थ ठाउँबाट कोही नेता बोलेकोसम्म छैन संविधानसभाको अवसान भएपछि  मधेसको पहिचानको मुद्दाको वर्तमानमा के हैसियत छ जातीयता र राज्य पुनःसंरचनाको सवालमा अहिले देश कहाँ पुगेको छ भनेर कोही बोलेको छ भने त्यो सीमित छ केवल प्रदेशको संख्या कति हुने र प्रदेशहरू एकलजातीय आधारमा हुने कि बहुजातीय भन्नेमा  सहमति प्याकेजजस्ता शब्दको प्रयोग नै अपमानपूर्ण र अर्थहीन रुपमा भइरहेको चार वर्ष बितिसक्यो  मुलुकको निकट भविष्यको र दीर्घकालीन रुपमा गन्तब्य के हो भनेर गहिरो रुपमा बोल्ने जाँगरसमेत शीर्षस्थहरूमा मरिसकेको छ  अर्को संविधान कहिले कुन प्रक्रियाबाट बनेर जारी होला भन्नेमात्र होइन समग्र राजनीतिको दिशा नै के हुने हो भन्नेमा एउटा राष्ट्रिय आख्यान पस्कन प्रयाससम्म गर्ने एउटा पत्यारिलो मान्छे नदेखिनु नै यस लेखले चर्चा गर्न खोजेको राष्ट्रिय आख्यानकारको शून्यता हो   
	यही शून्यताको बीच नेपाली राजनीतिक बौद्घकि र सांस्कृतिक समाजका विभिन्न तहहरूमा एउटा अर्थपूर्ण सल्बलाहट पैदा भएको छ  अब पुराना राजनीतिक दलहरूका सामूहिक रुपमै असक्षम नेताहरूले पार लगाउन सक्दैनन् भनेर ती दलहरू स्वयंका केही युवा नेताहरू दलहरू बाहिरका व्यावसायिक क्षेत्रका अहिलेसम्म राजनीतिलाई गालीमात्र गरेर बसेका व्यक्तिहरू र अन्य सामाजिक क्षेत्रमा आआफ्नो हिसाबले राम्रो काम गर्दै आएका व्यक्तिहरू छुट्टाछुट्टै रुपमा यो नयाँ सल्बलाहटमा सहभागी भइरहेका छन्  राष्ट्रिय दलहरूले आफ्ना मुद्दाहरूलाई राम्रोसंग सम्बोधन गरिदिंदैनन् भन्ने अविश्वासले गर्दा केही जनजाति अगुवाहरूले पनि नयाँ पार्टी खोल्ने प्रतिबद्घता सार्वजनिक गरिसकेका छन्  तर यी पुराना र नयाँ गैरराजनीतिक क्षेत्रका व्यक्तिहरू वा जनजाति समूह जोसँग कुरा गरे पनि उनीहरूसँग त्यस्तो एउटा मेटान्यारेटिभ अर्थात राष्ट्रिय दार्शनिक आख्यान छैन जसमा देशको राजनीतिक बौद्घकि र सांस्कृतिक बाटोको चित्र होस्  अहिलेको प्रमुख राष्ट्रिय शून्यता यही हो  संवैधानिक शून्यता यही प्रमुख शून्यताको एउटा अभिव्यक्तिमात्र हो   
	राष्ट्रिय एकीकरणको अभियान प्रजातन्त्रको क्रान्ति आंशिक जनवादी क्रान्तिका प्रयोग र गणतन्त्रको स्थापना नेपाली इतिहासका बृहत् राष्ट्रिय आख्यानहरू थिए जसको चरण अहिले समाप्त भएको छ  राजनीतिको कार्यदिशाको लागि चाहिने अर्को अलिखित तर मनोवैज्ञानिक रुपमा स्वीकारिएको आख्यानको अभावले नेपाली समाजसँग अहिले केवल प्रश्नहरू छन् उत्तरहरू छैनन्  समाजका विभिन्न क्षेत्रका व्यक्तिहरूले र राजनीतिक दलहरूले उत्तर दिन प्रयास गरिरहेका छन् तर ती उत्तरहरूले बृहत स्वीकार्यता हासिल गर्नसकेका छैनन्  विसं  को दशकबाट भित्रिएको विचारधारात्मक राजनीतिको अध्यायको अब लगभग अन्त्य भएको छ र नेपालको लोकतान्त्रिक प्रक्रिया र आर्थिक समृद्घकिा लागि यो एकदमै सकारात्मक कुरा हो  समाजवाद र खुला अर्थव्यवस्थाको लाइन रोज्ने प्रक्रियामा पार्टीका कुनै औपचारिक संरचनामा छलफलै नगरी खुला अर्थव्यवस्थाका हिमायतीहरूलाई आर्थिक नीतिको जिम्मा दिएर नेपाली कांग्रेसले आफ्नो विचारधारात्मक उन्मुक्ति अंँगालिसकेको छ  एमालेको जनताको बहुदलीय जनवादको गुह्य अर्थ के पनि हो भने माक्र्स र लेनिनमात्र पढेर विद्घान भइँदैन र देश विकासका लागि नीति र कार्यक्रम बनाउनका लागि किताबी शास्त्रीय विचारधारा अपरिहार्य होइन  माओवादी पार्टी फुट्नु देशकै लागि पनि राम्रो विषय थिएन होला  तर यसको प्रमुख सकारात्मक पक्ष भनेको के हो भने अब पुष्पकमल दाहाल प्रचण्डले वामपन्थी लफ्फाजीबाट मुक्ति पाएका छन्   
	अर्थात् अब प्रचण्ड जनताले त के उनी आफैले पनि पुरै नबुझ्ने कम्युनिष्ट शब्दवाली प्रयोग गरेर क्रान्तिकारी रहिराखेको ढोंग गर्नुपर्ने अवस्थाबाट मुक्ति पाएका छन्  समाजलाई व्याख्या गर्ने शब्दावलीहरू पनि शताब्दीऔं र दशकौं पहिलेदेखि प्रयोग भएका नै प्रयोग गर्ने जर्मन रसियन र चाइनिज भाषाका जार्गनहरूलाई हिन्दीको रुपान्तरण संशोधनसमेत नगरेर शुद्घ कम्युनिष्ट हुनुपर्ने परिस्थिति अब शुद्घ माओवादीका अध्यक्ष मोहन वैद्य किरणलाई छ तर कम्तीमा प्रचण्डलाई छैन  यो एउटा ठूलो सकारात्मक विकास हो  हामीले ध्यान दिनुपर्ने सकारात्मक पक्ष के पनि छ भने प्रचण्डले अब आफ्नो स्थान मध्यमार्गी प्रगतिशील वामपन्थी कित्तामा भएको स्वीकारिसकेका छन्  अब संघीय लोकतान्त्रिक मोर्चा बनाउनुपर्छ भन्ने उनको अभिव्यक्ति त्यसैको प्रमाण हो   
	केही दिन अगाडिको जनजाति अगुवाहरूको राजनीतिक सम्मेलनले नयाँ पार्टी खोल्ने निर्णय गरेपछि कतिपय मानिसहरू त्यसै अत्तालिएका छन्  तर यो विकासक्रम पनि निश्चित तर्कहरूका आधारमा सकारात्मक छ  पहिलो जनजातिहरूले आफ्नो हकअधिकार र समानताको लडाइँमा शास्त्रीय विचारधाराको सहारा लिएका पार्टीहरूबाट हुँदैन भन्ने बुझे  यस हिसाबमा यो कुरा मधेसको पार्टीहरूजस्तै हुनसक्छ जसमा सर्वेन्द्रनाथ शुक्ल र महन्थ ठाकुर एकै ठाउँमा अटाउँछन् उपेन्द्र यादव र विजयकुमार गच्छदार पनि एउटै ठाउँमा अटाए केही समयका लागि किनकि त्यहाँ कुनै वाद थिएन नअटाउनुपर्ने  दोस्रो सकारात्मक कुन अर्थमा भने कुनै पनि जातीय समूह एउटा ठूलो पार्टीभित्र रहँदा जति लडाकु पारामा कुनै मुद्दा उठाउन सक्छ त्यति ऊ आफै नै सग्लो पार्टी भएपछि सक्दैन  खुल्न लागेको जनजातिहरूको पार्टीले साह्रै उग्र कुरा गर्यो भने ऊ आफै विलय भएर जान्छ र नरम रुपमा कुरा उठायो भने त्यो सबैको लागि  
	राम्रो हो  तसर्थ नमिल्दा र उग्र रुपमा जातीय मुद्दाहरूलाई उठाउनेहरूले आफ्नो छुट्टै दल खोल्नु सकारात्मक नै हो  किनकि यसले मध्यम हिसाबमा जातीयताका जायज मुद्दालाई बोकेर हिँड्नेहरूलाई वैधता प्रदान गर्छ   
	माथिका यी विकासक्रमहरू लगायत सम्पूर्ण रुपमा ठूला दलहरूका विचारधारात्मक मुक्तिको सन्दर्भमा हेर्दा नेपाललाई एउटा आधुनिक लोकतान्त्रिक राष्ट्रको रुपमा पुनःपरिभाषित गर्ने एउटा ऐतिहासिक मौका नयाँ पुस्ताका लागि उपलब्ध छ  इतिहासले सबै देशलाई सधै यस्तो मौका दिँदैन  अहिलेको औसत नेपालीले आफूलाई देशसँग कसरी जोड्छ उसको लागि राष्ट्रि्रयताले कस्तो अर्थ राख्छ अझै पनि अलोकतान्त्रिक कुराहरू कति बिक्री भइराख्छन् भन्ने कुराको समग्रतामा अबको नेपाली राष्ट्रिय आख्यान चुपचाप आफै कोरिइराखिएको छ   
	अहिले राजनीतिक दलहरूभन्दा बाहेकको समाजले पनि राजनीतिलाई आफ्नै हिसाबमा बुझ्न खोजिरहेको छ  सबैभन्दा राम्रो कुरा के भएको छ भने मोहन वैद्यको नेतृत्वको माओवादीसमेतका कुनै पनि दलले अब क्रान्ति केका लागि कसको विरुद्धमा गर्ने भनेर काल्पनिक अवधारणासमेत दिनसकेका छैनन्  यसको अर्थ के हो भने नेपालमा जति राजनीतिक प्रयोगहरू हुनुपर्ने थिए ती भइसके  अब नेपालीहरूले राजनीतिको शास्त्रीय प्रयोगको चरण पार गरेर नयाँ अध्यायमा प्रवेश गरेको संकेतहरू देखिनु सन्तोषजनक विषय हो  संघीयता र जातीयताको सवालमा होस् या देशको दीर्घकालीन राजनीतिक कार्यदिशा कस्तो हुनुपर्छ भन्ने विषयमा होस् नेपाली समाज बढी परिपक्व भएका संकेतका विन्दुहरू देखिइसकेका हुन्  जब ती विन्दुहरू मिलेर एउटा ठोस रेखाको निर्माण हुन्छ त्यो नै अबको नेपालको राष्ट्रिय आख्यान हुनेछ  र त्यो राजनीतिक सांस्कृतिक बौद्धिक राष्ट्रिय आख्यानको सामूहिक रचना प्रक्रियामा नेपाली समाजको बृहत् सहभागिता भइरहेको छ  यस अर्थमा अब कुन प्रक्रियाबाट संविधान जारी हुन्छ भन्ने प्राविधिक कुराभन्दा पनि नेपाली राष्ट्र र समाजलाई परिभाषित गर्ने नयाँ राष्ट्रिय आख्यानको मूर्तरूप कस्तो हुन्छ भन्ने कुरा बढी महत्त्वपूर्ण छ   
	 
"
