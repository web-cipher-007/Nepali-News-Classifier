कस्तो बनाउने राज्यको चरित्र शासकीय स्वरूपमा अति आसक्ति र शासकीय चरित्रमा देखिएको मौनताले सुभसंकेत गर्दैन  राज्यको चरित्र स्वरूपभन्दा महत्वपूर्ण कुरा हो "
	राजनीतिक दलहरूबीच राज्यको शासकीय स्वरूपमाथि निकै गम्भीर बहस चलिरहेको छ  यस मुद्दामा अझै केही दिन छलफल होला तर राज्यको शासकीय चरित्रमाथि चर्चा भइरहेको देखिंदैन  शासकीय स्वरुपमा अति आसक्ति र शासकीय चरित्रमा देखिएको मौनताले सुभसंकेत गर्दैन  राज्यको चरित्र स्वरुपभन्दा महत्वपूर्ण कुरा हो  यसमाथि पटक्कै चर्चा नहँुदा बहस एकांकीजस्तो भएको छ   
	संविधानमा राज्यको चरित्रलाई कसरी अभिव्यक्त गरिन्छ भन्ने कुरा निकै महत्वपूर्ण हुन्छ  यसैका आधारमा राज्यले अवलम्बन गर्ने आर्थिक सामाजिक नीतिहरू निर्धारण हुन्छन्  विगतमा भएका नियोजित सामाजिक विभेदहरूको हल खोजिन्छ  राज्यको आर्थिक जग खनिन्छ  सामाजिक मान्यताहरू स्थापित गरिन्छ  यसर्थ संविधानमा राज्यको चरित्र निर्धारण निकै महत्वपूर्ण विषय हो  सायद यो शासकीय स्वरुपभन्दा पनि महत्वपूर्ण हुन्छ  तर दुर्भाग्य न साम्यवादीहरूले न उदार लोकतान्त्रिक समाजवादीहरूले नत मधेसका मसिहाहरूले नै यस्ता सवालहरूमा गम्भीरतापूर्वक छलफल चलाएको देखिन्छ  त्यसैले यस्तो निष्कर्ष निकाल्न सकिन्छ कि दलहरू परिवर्तनको स्वरुपमा अल्भिएका छन्  उनीहरूले गरेको राज्यको गुणात्मक रुपान्तरणको वाचा मक्किएको छ   
	राज्यको शासकीय स्वरुप मुलुकको स्थायित्व र जवाफदेहितासँग सम्बन्धित छ भन्ने हाम्रा नेताहरूको दलिल छ  तर केही जीवित उदाहरणहरूलाई हेर्दा फरक तस्बिर सामुन्ने आउँछ  मध्य युरोपीयन देश स्विट्जरल्यान्डले अभ्यास गरिरहेको लोकतन्त्रमा न शक्तिशाली राष्ट्रपति नत कार्यकारी प्रधानमन्त्री नै छन्  नत उनीहरूको प्रत्यक्ष निर्वाचन हुन्छ  त्यहांँ सातजनाको सर्वोच्च परिषद्ले मन्त्रीमण्डलको काम गर्छ  जो सङ्घीय सभाबाट निर्वाचित हुन्छ  उसैले कार्यकारी प्रमुख छान्छ तर उनीहरूले जनताको अभिमत सर्वमान्य हुने विधिलाई स्थापित गरेका छन्  जनभावना बुझ्न जनमत संग्रहको अभ्यास गरिन्छ  यस्तो शासकीय अभ्यास अन्यत्र कही पाइँदैन  यो सरल छ  यस्तो अभ्यास हामीले अवलम्बन गर्ने हो भने सायद केही महिना पनि नचल्ला  तर स्विट्जरल्यान्ड युरोपकै सफल मुलुक हो  त्यहाँको स्थायित्व शासकीय स्वरुपले मात्र निर्माण गरेको  
	होइन  उसले अवलम्बन गर्ने सामाजिक आर्थिक नीतिहरूबाट सुनिश्चित भएको हो  स्विस संविधानको धारा  मा राज्यका लक्ष्यहरू लेखिएका छन्  संविधानले नै नागरिकको सामाजिक सुरक्षा र समृद्ध जीवनको ग्यारेन्टी गर्छ   
	सन्  अगस्ट  मा भारत बेलायती साम्राज्यबाट स्वतन्त्र भयो  त्यसपछि यसले संसदीय लोकतन्त्रको अभ्यास गरिरहेको छ  भारतीय लोकतन्त्र संसारभर विशाल लोकतन्त्रका रुपमा स्थापित छ  तर त्यहाँ लोकतन्त्रमात्र होइन विभेदहरू पनि विशाल छन्  विश्व प्रख्यात अर्थशास्त्री अमत्र्यसेन भन्छन् भारतीय गरिव जनताका लागि रोटी सबैभन्दा दुर्लभ छ  साधारण जनताका लागि लोकतन्त्र भोट हाल्ने काममात्र हो  उनीहरूका लागि न प्रधानमन्त्रीको चुनावसँग सरोकार छ नत राष्ट्रपतिसँग साइनो  जो शक्तिशाली भए पनि यसले उनीहरूलाई फरक पार्दैन  किनभने भारतको शासकीय चरित्र अभिजात्यमुखी र विभेदपूर्ण छ  किसानहरूसँग जमिन छैन  स्रोतहरू सीमित वर्गको अधीनमा छन्  उत्पादन सम्बन्धहरू फेरिएका छैनन्  मिल मजदुर संसारकै सबैभन्दा गरिव मजदुर हुन्  त्यहाँका तर मिल मालिक संसारकै धनी बन्ने गति तीव्र छ  भारतले बेलायतबाट संसदीय व्यवस्थामात्र सिक्यो तर लोककल्याणकारी राज्यको चरित्र सिकेन   
	अमेरिका सन्  देखि नै लोकतान्त्रिक व्यवस्था अँगाल्ने मुलुक हो  जहाँ कार्यकारी अधिकारसहितको राष्ट्रपतीय प्रणाली छ  राष्ट्रपतिलाई प्रत्यक्ष निर्वाचनबाट जनताले छान्छन्  अमेरिकाको लोकतन्त्रले राष्ट्रपतिलाई संसारकै शक्तिशाली राष्ट्रप्रमुख र सरकार प्रमुखका अधिकारहरू दिएको छ  त्यसो त अमेरिकामा दोहोरो नागरिकता प्रणाली छ आप्रवासीहरू छन् र अचम्मको विविधता छ  तर त्यहाँ स्थिर सरकार र चलायमान सम्वन्धहरू विद्यमान छन्  राज्य आफ्ना नागरिकप्रति निकै जवाफदेही छ  जसलाई अझ सुदृढ बनाउन सन्  यता अमेरिकाले मूलतः जनसहभागिता सकारात्मक विभेद र सामाजिक सुरक्षाका कार्यक्रमहरूलाई अझ संस्थागत गर्दै लगेको छ  कृषि अनुदान रोजगारी सिर्जना र नागरिक अधिकारहरूको प्रत्याभूतिका लागि राज्य कृयाशील देखिन्छ  भनिन्छ अमेरिकाको स्थायित्व राष्ट्रपतीय प्रणालीमा छैन बरु मुलुकको उत्पादनमुखी चरित्र बन्धनरहित जीवन नागरिक समृद्धि र विकासमा छ  यता सन्  पछि बनेको बंगलादेशको गणतन्त्रमा दुई वेगमहरू पलौपालो मुलुक चलाउँछन् तर संसारका दुःखी महिला र गरिव कामदारहरू बंगलादेशमा नै बस्छन्  कतिपय अपि|कन तथा अरवियन मुलुकमा समेत शक्तिशाली राष्ट्रपतिहरू छन्  तर उनीहरूले न स्थायित्व दिएका छन् नत जनतालाई सुख नै  शासकीय स्वरुप र चरित्रमाथि चर्चा गर्दा यी दृष्टान्तहरू निकै रोचक लाग्छन्   
	केही महत्वपूर्ण मुलुकहरू बेलायत डेनमार्क नर्वे स्विडेन र जापान लगायतमा संवैधानिक राजतन्त्र छ  भनिन्छ युरोपियनहरू संसारका सबैभन्दा सुखी मान्छेहरू हुन्  स्केन्डिनेभियन मुलुकहरू संसारका स्वर्ग हुन्  त्यहाँबाट मान्छेका निहित स्वार्थहरू विलय हुन्छन्  जापान शान्ति र स्थायित्वका लागि विश्वमै नमुना मानिन्छ  यी मुलुकहरू राजतन्त्रका कारण नभई राज्यका नीति र चरित्रका कारण टिकेका छन्  स्केन्डिनेभियन मुलुकहरू आफूले अवलम्बन गरेको शासकीय स्वरुपलाई त्यति महत्व दिंदैनन्  तर आफ्नो मुलुकको शासकीय चरित्रलाई निकै गर्वका साथ बताउँछन्  उनीहरूले गर्व गर्ने कल्याणकारी लोकतन्त्र भनेको शासकीय चरित्रको अभिब्यक्ति नै हो   
	यसैगरी चीन क्युवा भियतनाम उत्तरकोरिया जस्ता मुलुकमा कम्युनिष्टहरू शासन गर्छन्  जहाँ शक्तिशाली राष्ट्रप्रमुख छन्  जो कम्युनिष्ट पार्टीबाट निर्वाचित हुन्छन्  कतिपय राजनीतिक विश्लेषकहरू यसलाई निर्देशित निर्वाचन भन्ने गर्छन्  त्यसैले पनि होला क्युवामा दाजुको लामो शासनपछि भाइ शक्तिमा छन्  उत्तरकोरियामा छोरा र अन्य केहीमा पार्टी नेताहरू  स्वरुपमा हेर्दा सबै एकैखाले कम्युनिष्ट व्यवस्थाहरू हुन् तर चीन विश्वकै महाशक्तिको दौडमा छ  भियतनाम कृषि उत्पादनमा अब्बल बन्दैछ तर उत्तरकोरिया आर्थिक तनावमा छ  यसर्थ कम्युनिष्टहरूबीच पनि फरकफरक अनुभव छन्  शक्तिशाली सोभियत संघ विघटन भयो  कम्बोडियाको नरसंहारले पोलपोटको पतन रोक्न सकेन  तर चीनको विकासले चामोलोङमाको उचाइ छँुदैछ  यी तथ्यहरूले कतिपय पुराना दृष्टिकोणहरू भत्काउँदैछन्  के देखिन्छ भने कम्युनिष्टबीच पनि फरक छ  उदार पुँजीवादीहरूबीच पनि भिन्नता छ  संसदीय प्रजातन्त्रका परिणामहरू पनि फरक छन्  कसरी यस्तो भयो  फरक कहाँ छ  खासमा फरक चरित्रमा भयो  राज्यले अवलम्बन गर्ने भूमिकामा देखियो  अवका दिनमा शासकीय स्वरुपको यही मोडल ठीक हो भन्ने दृष्टिकोणहरू जड लाग्छन्  स्वरुपले स्थायित्व कसैगरी दिंदैन  अर्कोतिर राज्यको सफलता न शक्तिशाली राष्ट्रपति नत कार्यकारी प्रधानमन्त्रीमा नै छ  राज्यको आर्थिक सामाजिक तथा राजनीतिक चरित्रले मात्र उसको स्थायित्व र समृद्धि निर्धारण गर्छ   
	दर्शनशास्त्रमा स्वरुप र चरित्रका सम्बन्धमा महत्वपूर्ण व्याख्या गरिएको पाइन्छ  दार्शनिक अभिमतले भन्छ कि वस्तुको भौतिक स्वरुपले चरित्रको अभिव्यक्ति गर्दैन  स्वरुपमा जतिसुकै रंगरोगन गरे पनि गुण वा चरित्र पदार्थको प्रधान पक्ष हो  स्वरुप सहायकमात्र  यो अभिमत पदार्थमा मात्र नभई समाज विज्ञान र राजनीतिमा पनि उसरी नै लागु हुन्छ  नेपालका समाजवादी कम्युनिष्टहरूसमेत यही अभिमतका पृष्ठपोषक हुन्  उनीहरू राज्यसत्ताको स्वरुपमा नभई चरित्रमा रुपान्तरणको बहस गर्छन्  उनीहरूको विचारमा स्वरुपमाथिको अति मोह उपभोक्तावादी संस्कृतिको उपज हो  तर ठीक यतिबेला नेपाली क्रान्तिकारीहरूको यो सैद्धान्तिक अडान बुझिनसक्नुगरी हावादारी सावित भएको छ  उनीहरू राज्यको शासकीय स्वरुपसँग मोहनीजालमा फसेका छन्  त्यसो त लोकतन्त्र आफै शासकीय स्वरुपको नभई शासकीय चरित्र गुण र पद्धतिको अभिव्यक्ति हो  नेपाली कांग्रेस लगायतका उदार लोकतन्त्रवादीहरूले समेत यसलाई आत्मसात गर्न आवश्यक छ  किनभने शासकीय स्वरुपको अति आग्रह नेताहरूको शक्ति संघर्ष र महत्वाकांक्षासंँग सम्बन्धित छ  तर हामी नागरिकलाई त जनमुखी चरित्रको राज्यनिर्माण सबैभन्दा मुख्य कुरा हो   
	राजनीतिक विश्लेषक दाहाल इटहरीबाट लेख्छन्  
"
