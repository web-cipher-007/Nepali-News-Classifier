गतिरोधको निकासनेपालको अन्तरिम संविधान  बाट जन्मेका राष्ट्रपति र प्रधानमन्त्रीबीच "
	नेपालको अन्तरिम संविधान  बाट जन्मेका राष्ट्रपति र प्रधानमन्त्रीबीच एकअर्कालाई कामचलाउको संज्ञा दिँदै गरेको अवस्थामा राष्ट्रपतिले सरकार बर्खास्त गरी सक्रिय हुनखोजेको चर्चा सरकार सरकार समर्थक दलहरूबीच चल्न थालेको छ  बजेट राजनीतिको मारमा परेको कर्मचारीतन्त्रमा यसपालाको तिहारका दीयो बाल्न हैसियत नहुने स्थितिमा पुग्न थालेका छन् भने स्वयं सिंहदरबार र शीतल निवासमा पनि बजेटको अभावमा दीपावली रमाइलो नहुने संकेत देखिन थालेको छ  आखिर यो किन   साल जेठ  पछि पनि यदि वर्तमान सरकार वैधानिक सरकार होइन भने यसले गरेको तमाम निर्णयहरू स्वयं अवैधानिक हुन जान्छ  तर सरकारको सिफारिसमा राष्ट्रपतिले प्रधानसेनापतिको नियुक्तिसमेतमा विविध निर्णय गरिसकेकोले राज्य सञ्चालन प्रक्रियाको लागि बाबुराम भट्टराईको नेतृत्वको सरकार वैधानिक सरकार हो र यसले गरेको कार्यकारिणी निर्णयहरू कार्यान्वयन गर्ने सन्दर्भमा संवैधानिक प्रक्रियाहरू स्वतः क्रियाशील हुनुपर्छ  राष्ट्रपति र प्रधानमन्त्री दुवैलाई संविधानसभाले जन्माएको कुरालाई बिर्सन हुँदैन  संविधानसभा नहुँदा दुवै कामचलाउकै हैसियतमा पर्छ   
	अन्तरिम संविधानले राष्ट्रपतिलाई सेरेमोनियल हैसियतमा मात्र राखेकोले कार्यकारिणी राष्ट्रपतिको भूमिका खोजी हुनुलाई संवैधानिक परिवेशमा स्वाभाविक मानिँदैन  राजनीतिक सहमति हुनसकोस् भन्ने राष्ट्रपतिको सोचलाई पनि अन्यथा मान्न मिल्दैन  तर संविधानको पालक र संरक्षकको भूमिका निर्वाहको नाममा कार्यकारिणी निर्णय कार्यान्वयनमा रोक लाग्न जानु विडम्बना हो  व्यवस्थापिका संसद नभएको बेला सरकारले राज्य सञ्चालनका लागि अति आवश्यक ठानेको विषयमा कानुनी व्यवस्था गर्ने वैधानिक प्रक्रिया नै अध्यादेश जारी गर्नु हो  अध्यादेशको विषय अति आवश्यक छछैन भन्ने निक्र्योल गर्ने कर्तव्य पनि कार्यकारिणीको छ  र अध्यादेशको परिणाम राम्रोनराम्रोको दायित्व पनि कार्यकारिणीले नै व्यहोर्नुपर्छ   
	राजनीतिक दलहरूबीच सहमति गराउन राष्ट्रपतिको सकारात्मक न्यून भूमिकाको अपेक्षा वर्तमान राजनीतिले गरेको कुरा उहाँले राम्ररी बुझ्नुभएको छ  र त्यस बुझाइको व्यावहारिक पक्ष पनि प्रदर्शित भएकै हुनुपर्छ  बुझाइ वा गराइमा देखिने भिन्नताले सरकारप्रमुख र राष्ट्रप्रमुख बीच देखापर्न थालेको अनपेक्षित किचलो मुलुकको संकटको निकासका लागि बाधक हुन्छ  प्रधानमन्त्रीले वर्तमान संकटको निकास निर्वाचन नै हो भन्ने कुरा बुझेर पनि बेलाबेला बुझ पचाउने गर्नुभएको छ  आफैले संविधानसभाको निर्वाचन मितिसमेत तोकिसकेको व्यक्तिले संविधानसभाको पुनःस्थापनाको अपेक्षा गरी सोही अनुरूपको सुझावका लागि केही पूर्व प्रधानन्यायाधीशहरूसँग परामर्श गर्नु राजनीतिक परिदृश्यमा इमानदारीपूर्ण कार्य भन्न मिल्दैन  पूर्व प्रधानन्यायाधीशहरूमध्ये कसैको लिखित सुझाव कसैको मौखिक सुझाव छापामा आएको नै छ  करिब सबैले निर्वाचन नै निकासको विकल्प सुझाएकोमा आम जनमत सहमत नै रहेको पाइयो  तर संविधानसभाको पुनःस्थापना हुन नसकेमात्र संसदको पुनःस्थापना हुनसक्ने भनी पूर्व प्रधानन्यायाधीशहरूले दिएको सुझाव अन्तरिम संविधान नै नहेरी व्यक्त गरेको जस्तो लाग्यो  अन्तरिम संविधानले संविधानसभाको निर्वाचनको संवैधानिक व्यवस्था गरेअनुसार निर्वाचन सम्पन्न भई संविधानसभाको गठन भएको र संविधानको प्रावधानअनुसार संविधानसभाले व्यवस्थापिका संसदको हैसियतले पनि काम गरेको थियो  संविधानसभाको कार्यकाल समाप्त भएकोले संविधानसभा स्वतः विघटन हुनगएको छ  त्यसकारण संविधानसभा र व्यवस्थापिका संसदको छुट्टाछुट्टै हुने आन्तरिक संविधानले कल्पना नै नगरेको कुरा पूर्व प्रधानन्यायाधीशहरूले कल्पना गरेको देख्दा आश्चर्य लागेको छ  संसदको निर्वाचन नै नभएको वर्तमान अवस्थामा कुन संसद पुनःस्थापना हुने हो  वर्तमान अवस्थामा संवैधानिक निकास शतप्रतिशत नै संविधान बमोजिम हुनसक्दैन   
	कुनै न कुनै रूपमा अन्तरिम संविधानको प्रावधान उल्लङ्घन नभई निर्वाचनसम्बन्धी निकास आउन सक्दैन  निकासको नाममा संवैधानिक प्रावधानको सकेसम्म कम उल्लङ्घन हुने राय विद्वान पूर्व प्रधानन्यायाधीशहरूबाट आउनको सट्टा अकल्पनीय सुझाव आएको छ  संविधानसभाको निर्वाचनको माध्यमबाट जनताले सार्वभौम अधिकार प्रयोग गर्न पाउनुको विकल्प खोज्नु हुँदैन  संविधानसभाको निर्वाचनको विकल्प खोज्नाले त्यसले वैधानिकता प्राप्त गर्न सक्दैन  संविधान संशोधन गर्ने शक्तिले पनि सार्वभौमसत्ता सम्पन्न जनताद्वारा अधिकार प्राप्त गरेकै हुनुपर्छ  संविधानसभाको पुनःस्थापना हुन नसक्ने भएपछि संसदको मात्र पुनःस्थापना हुनसक्छ भनी कल्पना गर्न मिल्दैन  त्यसकारण पुनःस्थापनाको सोच राजनीतिक दलहरूले पूर्णतया त्याग्नु नै पर्छ  
	वर्तमान अवस्थामा संविधानसभाको निर्वाचन गर्न देखापरेको समस्याहरू केके हुन् त्यसलाई बुझ्नुपर्छ र ती समस्याहरू समाधान गर्न कमसेकम संवैधानिक प्रावधान उल्लङ्घन हुनेगरी निकास खोज्नु बढी बुद्धिमानी हुन्छ  तत्काल देखापर्ने समस्याहरूबारे निम्न दृष्टिकोण अपनाउन सकिन्छ   
	क संविधानसभा निर्वाचनका लागि अहिले देखापरेको गम्भीर समस्या भनेको मतदाता नामावली नै हो  अब संविधानसभा निर्वाचनका लागि  वैशाख  गतेसम्ममा  वर्ष उमेर पुगेको नेपालीहरूले कसरी मतदान गर्न पाउँछन्  त्यसको निकास निकाल्नुपर्छ  अन्तरिम संविधानमा तत्कालीन अवस्थालाई मध्यनजर गरेर मतदाता नामावली तयार गर्ने प्रावधान राखिएको अहिले संविधान संशोधन नगरी  वैशाख  गते  वर्ष पुगेकाले मत हाल्न पाउँदैन भन्ने भनाइ संविधानको प्रावधानको आधारमा आएको छ  यसको निकासका लागि संविधानसभा निर्वाचन अध्यादेश  जारी गर्न सकिन्छ  सम्पूर्ण राजनीतिक दलको सहमतिमा निकास लिन अध्यादेशको प्रस्तावनामा नै अध्यादेशको आवश्यकताबारे विस्तृत रूपमा उल्लेख गरी अध्यादेश जारी भएमा त्यसबाट कम संवैधानिक विवाद आउँछ  
	ख यसैगरी अहिलेको अर्को समस्या भनेको निर्वाचन आयोगका आयुक्तहरूको कार्यकाल छिट्टै नै समाप्त हुन जानु हो  करिव चार वर्षअघि अख्तियार दुरुपयोग आयोगमा आयुक्तहरू नहुँदा पनि अख्तियारका सचिवले आयोगको सम्पूर्ण जिम्मेवारी सम्हालेको र त्यसलाई वैधानिकता पनि प्राप्त गरेको दृष्टान्त हाम्रोसामु नै रहेको छ  निर्वाचन आयोगमा पदाधिकारी रिक्त हुनगएमा र पदाधिकारी नियुक्त गर्ने संस्था संवैधानिक परिषद हाल नरहेको अवस्थामा संविधानसभा निर्वाचन अध्यादेशमार्फत नै निर्वाचन आयोगको सचिवलाई आयोगले गर्ने कार्य सुम्पन सकिन्छ  अन्तरिम संविधानको आधारमा संविधानसभा निर्वाचनसम्बन्धी सम्पूर्ण विषयवस्तुलाई समेटेर संविधानसभा निर्वाचन अध्यादेश जारी हुनसकेमा निर्वाचन आयोगको काम सरल र सहज ढङ्गबाट सचिवद्वारा र मुख्य निर्वाचन अधिकृतको रूपमा खटिने जिल्ला न्यायाधीशहरूद्वारा सम्पन्न गराउन सकिन्छ  यसैगरी निर्वाचन कार्यक्रम निर्धारण लगायतका निर्वाचन आयोगले गर्ने कार्य जिम्मेवारी अख्तियार दुरुपयोग अनुसन्धान आयोगको हालको कार्यप्रणालीको दृष्टान्तलाई अनुसरण गरी निकास निकाल्न सकिन्छ   
	ग अहिले बढी चर्चामा आउने गरेको विषय सर्वोच्च अदालतमा न्यायाधीशको संख्या कमी हुन जानु पनि छ  अहिले प्रधानन्यायाधीशसहित  जना स्थायी न्यायाधीशहरू कार्यरत रहेको हुनुहुन्छ  उहाँहरूको पदावधि लामो नै रहेको छ  यदि आउँदो वैशाखमा संविधानसभाको निर्वाचन हुने हो भने  महिनाका लागि असंवैधानिक प्रक्रिया अपनाएर संविधानको व्याख्या गर्ने निकायमा नियुक्ति गर्नु स्वयंमा नै असंवैधानिक हुन्छ  न्यायाधीशको गरिमा र उसले निर्वाह गर्ने संवैधानिक कर्तव्यलाई मनन गरी हेर्ने हो भने असंवैधानिक तरिकाबाट न्यायाधीशको नियुक्ति गर्नु बुद्धिमानीपूर्ण काय ठहरिँदैन  भइरहेको  जना न्यायाधीशहरूले बाँकी  महिना अदालत सञ्चालन गर्न सक्छ नै  यसका लागि बढी हल्ला गर्नु असान्दर्भिक देखिन्छ   
	घ संविधानसभामा बहुमत प्राप्त बाबुराम सरकारले वैद्य समूह र फोरम घटक फुटेको हुनाले अहिले पनि बहुमतमा छु भन्नु गणितको अनभिज्ञतामात्र हो   
	बाबुरामजी र नेपाली कांग्रेसले आफ्नै अध्यक्षतामा सरकार बनेमा मात्र राष्ट्रिय सहमति हुन्छ भन्ने स्वार्थी तर्क पेस गरेका छन्  वास्तवमा अब बन्ने सरकार पनि संविधानको उल्लङ्घन गरेर नै बनाउनुपर्ने हुन्छ  बाबुरामजीले राजीनामा दिएर राष्ट्रिय सहमतिको सरकार बनाउनेतर्फ पहल गर्नुपर्छ  वास्तवमा आजको वास्तविक निकास भनेको सबै राजनीतिक दलहरु मिलेर कुनै निष्पक्ष व्यक्ति वा पूर्वप्रधानन्यायाधीश वा वर्तमान प्रधानन्यायाधीशको अध्यक्षतामा राष्ट्रिय सहमतिको सरकार बनाएमा मात्र राजनीतिक निकास निकाल्न सकिन्छ   
	 
	 
"
