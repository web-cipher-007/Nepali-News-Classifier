स्कुले शिक्षाका दुई थरी दादागिरीदुई हप्ताअघि प्रसारित साझा सवाल कार्यक्रममा शिक्षामन्त्री "
	दुई हप्ताअघि प्रसारित साझा सवाल कार्यक्रममा शिक्षामन्त्री दीनानाथ शर्माले निजी स्कुलका सन्दर्भमा सरकार निरीह रहेको स्पष्ट स्वीकार गरे  उनले त्यहाँ आउनु एक दिन अघिमात्र शिक्षकका माग स्वीकार गर्ने प्रतिबध्दता जनाउँदै अर्को बाध्यतामा हस्ताक्षर गरेर आएका थिए  हाम्रो स्कुले शिक्षाको गाँठो यी दुई खाले दादागिरीमा नै रहेको छ  
	अहिले सरकारले गरिरहेको स्रोत प्रवाह र वर्तमान प्रावधान यथावत् रहँदासम्म नेपाली स्कुले शिक्षाको बल र कमजोरी शिक्षकमा रहेको छ भन्नु अत्युक्ति हुँदैन  यथार्थमा तत्कालीन कारकतत्त्व नीतिगत रहे पनि सार्वजनिक विद्यालयबाट जनसाधारणको आस्था उठ्नु र निजी विद्यालय हाबी रहनुमा शिक्षकको कार्यशैली जिम्मेवार छ यद्यपि त्यो गैरजिम्मेवारीका पछाडि दल जिम्मेवार होलान् र कुरा पञ्चायत र राजासम्म पुग्ला  लोकतन्त्रबाट देश गणतन्त्रसम्म पुग्दा अब भने दोषको भागिदारी आआफैले सकार्नुपर्ने हुन्छ  बटम लाइन के हो भने सामुदायिक विद्यालयहरू विस्तारै बन्द हुँदैछन् र सार्वजनिक क्षेत्रको शिक्षा पेसा निरन्तर खुम्चिने क्रममा छ  यसका लागि वर्तमान शिक्षकको पुस्ता निकै हदसम्म जिम्मेवार देखिन्छ   
	अविभावकको शिक्षकको बढ्दो सेवासुविधाप्रति असहमति होइन  रोषचाहिँ सुविधा माग गर्ने तर प्रतिफल नदिने प्रवृत्तिप्रति हो  उहाँहरूलाई निजी विद्यालयहरू भएकाले कडा निगरानीबाट बच्न सकिने बाटो पनि खुलेको छ  परिणाम  अभिभावकहरू चर्को शुल्क तिरेर आफ्ना केटाकेटी स्कुल पठाउन बाध्य छन्  काठमाडौंजस्तो ठाउँमा त पर्याप्त सार्वजनिक स्कुलहरू छैनन् पनि  शिक्षा मन्त्रलयले निजी स्कुलहरूको वर्गीकरण गरी क वर्गका स्कुलहरूले अधिकतम मासिक रू दुई हजार शुल्क उठाउने गरेको प्रावधानलाई अदालतको आदेश बाबजुद कार्यान्वयन गर्नसकेको छैन  यही सन्दर्भमा उक्त दिन शिक्षामन्त्री शर्माले निजी स्कुलहरूसँग पार्टीका नेताहरू गाँसिएकाले कारबाही गर्न नसकिएकाले सरकारको निरीहता स्वीकार गरेका हुन्  
	खुला अर्थतन्त्र स्वीकारेर र शिक्षालाई पनि सेवामूलक व्यापारको रूपमा स्वीकार गरेपछि उनीहरूलाई शुल्कको सीमा लगाइराख्नु त्यति जायज हुन्न  सरकारले सर्तहरूमात्र राख्नुपर्छ  अब निजी स्कुललाई पनि देशभर एउटै दृष्टिले हेरिनु पनि हुन्न  काठमाडौंमा जहाँ  सय वरपर निजी विद्यालय रहँदा  सय जतिमात्र समुदायिक स्कुल छन् त्यहाँ अब स्थिति फरक भइसक्यो   
	विद्यालयमा व्यवस्थापन समितिमा अधिकार व्यापक रहँदा शिक्षकमा हामीलाई अयोग्य अभिभावकहरूले नियन्त्रण गर्न खोजे भन्ने पद चेतना भएकै हो  केही ठाउँमा छद्म अभिभावकले पदको दुरूपयोग पनि नगरेका होइनन्  शिक्षकको नियुक्ति मापदण्ड उठाउनैपर्ने विषय हो  तर कति उनीहरू निरक्षर छन् गर्जो टार्ने धुनमा केटाकेटीको शिक्षामा ध्यान दिने फुर्सद छैन  असङ्गठित छन्  यसो भनेर उनीहरूलाई नै ठग्नु कतिको बौद्घकि जमातलाई सुहाउने विषय हो  शिक्षकहरू शिक्षाको प्रमाणपत्र पाएका उच्च जाति र वर्गका एवं अधिकांश प्रभावशाली लिङ्गका छन्  उहाँहरूको पहुँच राजनीतिक वृत्तमा छ  उहाँहरू केशर महलको आवतजावत रोक्न सक्नुहुन्छ  विद्यालयहरू बन्द गर्न सक्नुहुन्छ  तर अभिभावकहरू  स्थिति थाहा छ  बेलाबेलामा हामी ठट्टा सुन्छौं कुनै विद्यालयका अध्यक्षले चेकमा सही गर्न नमानेपछि प्रधानाध्यापकले उनलाई सरूवा गरिदिन्छु भनी धम्क्याएर सही गराए अरे  यो परिस्थितिको अतिरञ्जित रूपमा प्रस्तुत ढाँचाको चित्र हो   
	शिक्षा ऐनको सातौं संशोधनले निजी विद्यालयको नाफाले  प्रतिशत रकम ग्रामीण शिक्षा कोषमा जम्मा गर्ने बन्दोबस्त गर्यो  निजी स्कुलले त्यसलाई ठाडै अवज्ञा गरे  पछि अर्थमन्त्री हँुदा अहिलेका प्रधानमन्त्री बाबुराम भट्टराईले त्यो रकम तिर्लान् कि भनेर  प्रतिशतमा झारे र त्यो पनि नतिरेकाले अहिले सम्पूर्ण शिक्षा सरकारीकरण गर्छु भन्ने नारा लगाएको पार्टीका नेताहरू सरकारमा रहँदा प्रतिविद्यार्थी शुल्क रू  शिक्षा कोषमा राख्नुपर्ने बनाइएको छ  निजी स्कुलहरू अझै तिर्ने मनस्थितिमा देखिन्नन्  उनीहरूलाई दुईपटक कर तिर्नुपर्ने कुरा मान्य छैन   
	अलि तिखो शब्दमा आलोचना हुँदा संस्थागत विद्यालयका मालिकहरू गरेर खाएको देखिनसहेको भन्ने गर्नुहुन्छ  यस पंक्तिकारजस्ता धेरैलाई उहाँहरूले गरिखाएकोमा कुनै डाढो भएको होइन  गुणस्तर दिए कि दिएनन् भन्ने पनि अर्कै प्रश्न हो  त्यो पनि बजारले नै नियन्त्रण गर्ला  बरू न्यूनतम शुल्क निर्धारण गरेर विद्यालय क्षेत्रको अन्योल व्यवस्था गर्न निजी स्कुलहरूले मद्दत गर्न सक्लान्  मुख्य चासो भनेको निजी विद्यालयहरूले सामुदायिक याने सरकारी विद्यालयहरूको सुधारमा हुनुपर्ने दबाब निस्तेज पारिरहनु हो  नीति निर्माता लगायत हुनेखाने शिक्षाको लागि आफ्नो पेट तन्काउन सक्नेसमेत अभिभावकले आफ्ना केटाकेटी निजी स्कुलहरूमा राखेपछि सामुदायिक स्कुलको सुधारमा चासो कसले राख्ने  यसबाट एकातिर नसक्ने अभिभावकहरू चर्को शुल्क तिर्न बाध्य छन् भने अर्कातिर सार्वजनिक स्रोत खेर गइरहेको छ शिक्षा क्षेत्रको लगानी एकदम अदक्षतापूर्ण भइरहेको छ  अवश्य पनि हो दीर्घकालमा यी जटिलताको समाधान अभिभावकको सङ्गठन र उहाँहरूको आलोचनात्मक चेतना प्रवर्द्धन नभईर् हुनसक्दैन  शिक्षकलाई प्रभावकारी हुन पनि अभिभावकको सहयोग चाहिन्छ  व्यापक रूपमा अभिभावकको सङ्गठन र उनीहरूको शिक्षामा लगानी बढाउनुपर्छ  यसले नै भविष्यमा पनि हुनसक्ने दादागिरीको सामना गर्न सक्छ  तर शिक्षकहरूले यो आफ्नो जीवनमरणको प्रश्न हो भन्ने लागेर संयुक्त रूपमा प्रयास नगरी नीति ठीक छैन या हामीले कक्षामा राजनीति गरेका छैनौ जस्ता मुखौटे पानीमाथिका ओभाना जवाफले मात्र स्थिति सुध्रन सक्दैन  उहाँहरूले सार्वजनिक स्कुलको सुधार र आफ्नो व्यक्ति व्यावसायिक परिचय जोडिएको महसुस गरेर सुधारमा उत्रनुपर्ने हुन्छ  धर्म र पापमा विश्वास गर्नेहरू हुनुहुन्छ भने त यो नै पाप पखाल्ने र धर्म आर्जन गर्ने अवसर पनि हो   
	सरकाहरूले निजी विद्यालयहरूको मसला सम्बोधन गर्ने दिशामा केही न केही गर्न कोसिस गरेका हुन्  यद्यपि स्कुले शिक्षाको हलो यहाँ हड्किएको छ भन्ने पर्याप्त महसुस नगरेका होलान्  हालै सरकारले नयाँ निजी स्कुलहरूको दर्ता गर्ने प्रक्रिया बन्द गरेको छ  चलिरहेका निजी स्कुलहरूलाई नचलाएर प्रतिरोधको तत्काल सामना गर्नु नपर्नेगरी गरेको जस्तोमात्र देखाउने चाल हो या यस मामलामा सरकार गम्भीर रहेको हो  आउने दिनका उसका गतिविधिले देखाउनेछ  स्थिति यतिले नै सुध्रनेवाला छैन  अब हामीबीच स्कुले शिक्षामा निजीकरण बन्द गर्ने कि नगर्ने भन्ने प्रश्न बाँकी रहेन  यसलाई कसरी व्यवस्थित गर्न सकिन्छ र यसको व्यवस्थापन गर्ने ढाँचाहरू के छन् भनेर खोजी गर्नु जरूरी छ  अन्यथा हामी उही गिर्दो अवस्थाका सार्वजनिक स्कुल उक्लँदो अवस्थाका निजी स्कुलबीचको पृष्ठपोषक दुश्चक्रमा नै रूमलिइरहेका हुनेछौं  अभिभावकहरू शिक्षक युनियनहरू र निजी स्कुलका दादागिरीमा पिसिइरहेका छन्  यसमा विशेष ध्यान नदिए नयाँ संविधानले यस्तो अवस्थाबाट कसैलाई पनि मुक्ति दिन सक्दैन  
	 
	 
	
"
