सधैं टिक्ने राजनीति गरौंयतिखेर मुलुकमा उत्पन्न राष्ट्रिय संकटले महिलालाई बढी चिन्तित बनाएको छ "
	यतिखेर मुलुकमा उत्पन्न राष्ट्रिय संकटले महिलालाई बढी चिन्तित बनाएको छ  युगौंसम्म पितृसत्ताको जाँतोमा पिसिएका महिलाको उन्मुक्तिको दिन कहिले आउने हो  संविधानसभाबाट महिलाका महत्वपूर्ण अधिकार लिपिबद्ध हुँदै गर्दा महिलामा एउटा आशा पलाएको थियो  थुप्रै चुनौतीका बाबजुद पनि महिलाका संघर्षका प्रतिफलस्वरूप नयाँ संविधानमा महिलाका मुद्दा प्राथमिकतामा परेको थियो  यी कुरालाई महिला आन्दोलनको लडाइँ र जितका रूपमा हामीले लिएका थियौं  तर यतिखेर संविधानसभा संविधान नै घोषणा नगरी सुनियोजित मृत्युतुल्य बनाइनुले हामीहरू विशेष घायल भएका छौं  अब हाम्रा मुद्दाहरू के हुने  हाम्रो सरोकारका मुद्दाहरू बचावट र पूर्ण बनाउनेतर्फ अब केन्दि्रत हुन जरुरी भएको छ   
	देशै यतिखेर यथास्थितिवाद प्रतिगमन वा अग्रगमनको वैचारिक द्वन्द्वमा छ  मुख्यतः परिवर्तनका हिमायती पार्टीहरू अगाडि जाने कुरामा एकचोटी इतिहासमा पछारिएका छन्  बहुदलीय व्यवस्थामा अर्काको कुरा सुन्न र उसको अस्तित्व स्विकार्नुपर्छ  तर माओवादीले अरुलाई निषेध गर्ने सोच राखेको देखिन्छ  आफू प्रधानमन्त्री नरहे माघ  दोहोरिने राजीनामाको सर्त राखेमा वार्तै नहुने चुनाव जसरी पनि गराइछाड्ने प्रधानमन्त्री बाबुरामको तर्कले उनमा सत्तामोह कतिविघ्न रहेछ भन्ने कुरा प्रष्ट्याउँछ  हुन त प्रधानमन्त्रीकै पार्टीर् अध्यक्ष प्रचण्डले समेत प्रधानमन्त्रीको बोलीप्रति आश्चर्य प्रकट गरेका छन्  कामचलाउ प्रधानमन्त्री आफ्नै अध्यक्षसंग समेत सल्लाह नगरी एकाएक राष्ट्रिय सहमति विपरीत बोल्नु ब्राजिलको शिखर सम्मेलनले उनमा ठूलो ऊर्जा डाइट दिएको बुझिन्छ  नत्र हाम्रा प्रधानमन्त्री राष्ट्रिय संकट र काला झण्डाका बीचबाट बल्लतल्ल मुसाजस्ता भएर लुसुक्क विदेश छिरेका प्रधानमन्त्री देश फिर्दा एकाएक घोर्ले भएर कसरी र्फकनुहुन्थ्यो  यदि विदेशी सोडा खाएर उहाँको दम्भ फुलेको हो भने त्यसले पक्कै देशलाई सपार्नेवाला छैन   
	अरुले दिएको जति नै मीठो कुरा भए पनि त्यो हाम्रो दिगो जीवन होइन  स्थायी चिज भनेको जति नै तीतो भए पनि हाम्रो वास्तविकता हो  हाम्रो यतिखेरको वास्तविकता भनेको जसरी भए पनि सत्तामा टिकिरहने हैन कि राष्ट्रिय सहमति गरी मुलुकलाई अगाडि बढाउनु हो  त्यसैले कुर्सीमा बस्नेले सबैको चित्त बुझाउनुपर्छ  मितव्ययिताको नाराले मुस्ताङ गाडी चढेर बाबुरामको उदाएको यात्रा अब कहाँ कसरी अस्ताउने हो  हेर्न बाँकी छ  उनको सरकारले सबैभन्दा विवादित भ्रष्टाचारी सवेच्छाचारी र राष्ट्रियता कमजोर भएको इतिहास रचिंदैछ  व्यक्ति कति असल सक्षम र इमानदार छ त्यो कुर्सीमा बसेपछि थाहा हुन्छ  कुर्सी बाहिर हुँदा धेरैले बाबुरामबाट निकै कुरा आशा गरेका थिए  यतिसम्म कि विपक्षी प्रमुख दलका युवा नेताहरूले समेत बाबुराम नै प्रधानमन्त्री हुनुपर्छ भन्दै पनि हिंडेका थिए  ती युवाहरू आज बाबुरामको निमन्त्रणा अस्विकारमात्र हैन बाबुरामका सम्पूर्ण कार्यक्रमहरू बहिस्कार गरिरहेका छन्  आज झन्झन् उनको सत्तालोलुपता र गैरजिम्मेवार व्यवहार देखेर उनलाई विश्वास गर्नेहरूको मन एकाएक भत्कंदै गइरहेको छ  त्यसर्थ कुर्सीमोह त्याग्नु व्यक्तिगत रूपमा पनि भटट्राई र मुलुकका लागि फाइदाजनक कुरा हो   
	राष्ट्रिय सहमति मुलुकको उत्पन्न राष्ट्रिय संकट समाधानको एकमात्र विकल्प हो  आफ्नै पार्टी फुटेर चिरा भइसकेको अवस्था मधेसी मोर्चाबाट समेत निकै ठूलो हिस्साको समर्थन फिर्ता भएको अवस्थामा अब कसैले आफूलाई हटाउन नसक्ने भनेर भन्दै जनताप्रति कुठाराघात र एकाधिकार लागु गर्न खोज्नु हो  जनतालाई धोका दिने कुरा केही दिन त सम्भव होला तर सधैंसधैं सम्भव हुँदैन  त्यसैले राजनीति सधैंका लागि गरौं  मेरो प्रधानमन्त्रीलाई सुझाव छ  
	अग्रगमन परिवर्तन जनताको इच्छा हो  संघीयता धर्मनिरपेक्षता समावेशिता समान रूपमा अवसर र अधिकारको बाँडफाँड हामीले चाहेका हौं  नेपाली जनताको लामो संघर्ष त्यागतपस्या रगत र पसिनाको योगदानको धेय पनि त्यही हो  यहाँ कसैलाई पनि सधै कुर्सीमा विराजमान गराइरहन प्रधानमन्त्री र मन्त्रीमात्र बनाइरहनलाई जनताले संघर्ष गरेका थिएनन्  जनताले आफ्नो अधिकारको लागि आफैं र आफ्नो संविधान लेख्नलाई यति गरेका थिए  तर विडम्बना  देशको परिवर्तन जनताले चाहेजस्तो भएन  हुन नदिने षड्यन्त्र आज पनि कायम छ   
	अहिले यस्तो अवस्था सृजना भएको छ मानौं लामो समयसम्म पृथ्वीमा हुरीबतास चट्याङ र वषर्ाहरू वषिर्ए धेरैको घरको छानो उड्यो धेरैको घरबार बर्बाद भयो धेरैको काख रित्तियो धेरैले जीवनसाथी गुमाए पृथ्वीमा लामो संघर्षपछि विस्तारै शान्ति छायो  हाम्रो जीवनमा एउटा विहानी आयो  डाँडापाखामा हरियाली छाउन सुरु भयो  हाम्रो भत्किएका घरहरू बनाउन हामी फेरि उठ्यौं फेरि जुट्यौं  यी सबै मुलुकको संरचना कोर्न हामीले सुरु के गरेका थियौं तर फेरि एक्कासी हाम्रो संसार धुम्मिएको छ यतिखेर  आकाशमा कताकता कालो बादलका टुक्राहरू वरपर दौडंदैछन्  हामीमा फेरि त्रास छाएको छ  के अब फेरि अर्को झरी हुरी र बतास हामीले खेप्नुपर्ने भो  नेपाली राजनीतिक आकाशमा बाँच्ने हाम्रा नेताहरू फेरि एकचोटी हामी र हाम्रो मुलुकलाई बचाउन के सफल हुनुहोला त   
	अब मुठभेड र युद्ध होइन सहमति सहकार्य र शान्ति जनतालाई चाहिएको छ  राष्ट्रिय संकटको निकासका लागि राष्ट्रिय सहमति हुन पूर्ववत सर्त हो  यस कुराका लागि सरकार बाधक भएको यतिखेर तीतो सत्य हो  सरकार सत्ता वा कुनै व्यक्ति यत्रो राष्ट्रिय समस्या समाधानमा अवरोध वा बाधक बन्नु वा बनाइनु राष्ट्र र जनताप्रति बेइमानी हो  राष्ट्र र जनताभन्दा माथि रहेर कसैको कुर्सीमा बसिरहने लहड र रहर प्राथमिकतामा पर्नु मुलुकका लागि दुर्भाग्य हो  यतिखेर कुर्सी छाड्न नसक्ने भट्टराईको बालहठले लोकतन्त्र र गणतन्त्रको उपहासमात्र हैन माओवादीले आफैंले भन्दै आएको जनयुद्धको पनि ठूलो अपमान भएको छ  अब उनलाई लगाम लगाउन प्रचण्ड कति सक्षम होलान्  हेर्न बाँकी छ   
"
