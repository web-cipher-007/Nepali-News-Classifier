  किन रोकिएन महिला हिंसा राष्ट्रिय जनगणना  को तथ्यांकअनुसार जनसंख्याका हिसाबले पुरुषभन्दा महिलाको"
	राष्ट्रिय जनगणना  को तथ्यांकअनुसार जनसंख्याका हिसाबले पुरुषभन्दा महिलाको संख्या झन्डै तीन प्रतिशतले बढी देखिएको छ तापनि महिला अधिकार सुरक्षित हुन सकिरहेको छैन  दिन प्रतिदिन महिलामाथि हुने गरेका बर्बरता ज्यादती अपमान अनि हत्या बढ्दो छ  कतै बलात्कारबाट मारिएको खबर छ भने कतै आफ्नै श्रीमान्ले जिउँदै जलाएका त कतै बाबुद्वारा बेचिएको खबर छ   
	अनि कतै उच्च ओहोदामा बसेकाले नै हिंसा गरेको पुष्टि भएका खबर छन् त कतै बोक्सी आरोपमा जिउँदै जलाइएका एवं मलमूत्र खुवाइएका खबर छन्  हिंसा बढेकै हो वा सञ्चारमाध्यममा आजभोलि यसले अलि स्थान पाउन थालेको हो  यसै भन्न सकिन्न  साँच्चै हिंसा बढेकै हो भने वर्षौंदेखि महिलाको हितका लागि भनी कार्यरत देशीविदेशी संघ संस्था क्लब महिला समूहको कार्यशैली र कार्यक्षमतामाथि प्रश्न उब्जिएको छ  हिंसा बढ्दै जानु भनेको उनीहरूको काम प्रभावकारी नहुनु हो तसर्थ विवेकशील नागरिकले महिला अधिकार मानवअधिकार समानता एवं स्वतन्त्रताका नारा घन्काएर नथाकेका देशी विदेशी राजनीतिक गैरराजनीतिक सरकारी अर्धसरकारी गैरसरकारी संघ संगठन समूहको कामकारबाहीप्रति पनि खबरदारी गर्ने बेला आएको छ   
	आधा धर्ती ओगटेका महिलाको यस्तो दयनीय अवस्था हुँदा पनि कहींबाट चासो व्यक्त नहुनु र सरकारले ठोस कदम चाल्न नखोज्नु भनेको महिलामाथि जति अन्याय गरे पनि हुन्छ भन्नु हो  महिलालाई पुरुषको उपभोग्य साधनका रूपमा मात्र हेरिने वर्षौंदेखि जकडिएर रहेको दरिद्र मानसिकता नबदलिनु हो  कुनै एउटा राजनीतिक पार्टीको कार्यकर्तालाई अर्को पार्टीको कार्यकर्ताले झुक्किएर छोयो भने मात्र पनि ठूलो हंगामा हुने हाम्रो देशमा हाम्रै छोरीचेली जिउँदै जलाइँदा वा बलात्कृत हुँदा कसैलाई मतलब छैन  यतिसम्म कि न्यायका लागि पीडित आफैं सडकमा हारगुहार मागी एक्लै भौतारिरहँदा पनि सहानुभूतिस्वरूप एक शब्द निकाल्न नसक्ने कस्ता नेपाली हामी  जब कि यही नेपाली समाजमा हामी नारीलाई दुर्गा सरस्वती र लक्ष्मीका रूपमा पूजा गर्छौं  शक्ति र स्रोतकै लागि उनकै आराधना र उपासना गर्छौं  बलवान् र धनवान् हुने अभिलाशामा कहिल्यै अनुभूत गर्न नपाएको विभिन्न स्वरूपका नारीलाई देवीका रूपमा पुजेर दंग पर्ने हामी घरमा भएका देवी स्वरूपका आमा दिदीबहिनी श्रीमती एवं छोरी अपहेलित बलात्कृत र बोक्सीको आरोप खेप्न विवश हुँदाचाहिं किन चुप  हामीलाई आफ्नी छोरीचेलीमाथि भएको अत्याचारविरुद्ध खुलेर बोल्न र विरोध प्रदर्शन गर्न केले रोकेको छ  अपराधीलाई सामाजिक बहिस्कार गर्न किन सकिरहेका छैनौं  
	हुन त परिवर्तन भनेको रातारात हुने कुरा होइन समाजमा सदियौंदेखि जकडिएर बसेको कुसंस्कार कुरीति अन्धविश्वास असमानता र त्यसैबाट सिर्जिएको हिंसा हट्न केही समय लाग्न सक्छ तर अधिकार के हो भनेर आफूले बुझेर अरूलाई पनि बुझाउन सक्ने भएका अधिकारकर्मी एकजुट हुन सकेमा धेरै ठूलो काम गर्न नसके पनि सन्तोषजनक काम गर्न सकिन्छ हाम्रा दिदीबहिनीलाई हिंसामुक्त बनाउन सकिन्छ  एकातिर शिक्षा र अवसरको कमीले थोरै मात्र महिला आफ्नो चुलोचौकाबाट बाहिर आएका छन्  त्यही पनि ती महिला विभिन्न राजनीतिक पार्टीमा विभाजित हुँदा समग्र महिला आन्दोलन कमजोर बनेको छ   
	महिला हिंसा शून्यतामा पुर्याउने सबैको रहर छ तर त्यो रहर त्यो गोल त्यतिबेला पूर्ण हुन्छ जतिबेला हामी महिला अधिकार र स्वतन्त्रताका नाममा झूटो सपना बाँड्ने र छोरीचेलीको अस्मितामाथिको राजनीति अन्त्य गर्छौं  हिंस्रक व्यक्तिले राजनीतिक भित्तोमा अडेस लाएर महिलामाथि ज्यादती गरेको हुन्छ त्यो ज्यादतीविरुद्धमा आधा धर्ती ओगटेका महिला एकजुट हुन सके पक्कै पनि सुखद परिणाम आउने थियो तर विडम्बना एकातिर महिला अधिकारको वकालत गर्ने अधिकारकर्मी नै आफ्नो स्वार्थ अनुकूल मुन्टो लुकाउँछन् अर्कातिर पुरुषहरू यो महिलामा निहित समस्या हो झैं गरी तर्किन्छन् अनि राज्यसञ्चालनमा त्यस्तै पुरुषको बाहुल्य छ जो आफ्नो स्वार्थभन्दा अरू केही सोच्नै सक्दैनन्  देखाउनकै लागि भए पनि केही राजनीतिक दलले दुईचार जना महिलालाई ठाउँ दिएजस्तो गरेका छन् तर ती महिला पनि महिलामैत्री बन्न सकिरहेका छैनन् आफ्नो विवेक प्रयोग गर्न सकिरहेका छैनन्  महिलाका सवालमा खुलेर बोल्न सक्नुहुन्न भने तपाईं केको महिला  महिलामाथि चारैतिर ज्यादती हुँदा पनि एक शब्द बोल्न सक्नुहुन्न भने तपाईं कसरी मानवअधिकारकर्मी  कि महिलाचाहिं मानव होइनन्  अनि आफ्नै आँखाअगाडि हाम्रा चेलीहरू जिउँदै जलिरहँदा पनि तपाईंको मानव हृदय रसाउँदैन भने तपाईं कसरी मानव   
	हुन त हामी एक्काइसौं शताब्दीका विकसित समाजका चेतनशील नागरिक भनेर छाती फुलाउँछौं  पछिल्लो जनगणनाले एसएलसी पास गर्ने नेपाली जम्मा दस प्रतिशत र अक्षरसम्म चिन्न सक्ने जम्मा चालीस प्रतिशत भनेर देखाएको छ  यो आँकडाले नेपाली समाजको चेतनाको स्तर कहाँ छ भन्ने प्रस्टै पारेको छ  यसको अर्थ हाम्रो वरिपरि आफ्नो विवेकद्वारा स्वचालितभन्दा अरूको देखासिकी र अरूबाट सञ्चालित मानिसकै बाहुल्य छ भन्न करै लाग्छ  चाहे त्यो खानदानी परिवारको होस् वा उच्च ओहोदाको नै किन नहोस्  चेतनाको विकास भनेको शिक्षाले हुने हो धन सम्पत्ति पद प्रतिष्ठाले होइन  तर हाम्रा वरिपरि स्वघोषित प्रतिष्ठित कहलिएका व्यक्तिहरूकै चुरीफुरी छ  जो देशको कानुनलाई आफ्नो मुठीमा लिई आफू अनुकूल मनपरी गर्न चाहन्छन्   
	यो देश भनेको सहर मात्र होइन नेपालका त्यस्ता भूभाग छन् जहाँ बत्ती पुगेको छैन मोटर पुगेको छैन  कुनै ग्रामीण भेगमा गाडी पुग्यो भने यसले घाँस खान्छ होला भनेर मोटरगाडीलाई घाँस हाल्दिएका समाचार सार्वजनिक हुने गरेका छन्  सहरवासीलाई यो जोक वा हाँसोलाग्दो कुरा हुन सक्ला तर समग्र नेपालीका लागि यो एउटा ठूलो लज्जास्पद झापड पनि होे  तसर्थ सबैभन्दा प्रमुख कुरो घरघरमा शिक्षा र गाउँगाउँमा विकास पुर्याउनु जरुरी छ  शिक्षित हुनु र विवेकवान् हुनु फरक कुरा हो  विवेकशील व्यावहारिक र नैतिक शिक्षाले मात्र हिंसा रोक्नमा टेवा पुर्याउँछ   
	एकातिर महिलामाथि हुने हिंसाको कारण खोतल्ने हो भने त्यसको पछाडि डरलाग्दो राजनीतिक आर्थिक सामाजिक एवं सांस्कृतिक चेतनाको अभाव देखिन्छ भने अर्कोतर्फ सदियांैदेखि जानी नजानी पछ्याउँदै आइरहेका संस्कार मूल्यमान्यता र विश्वासले हिंसा बढाउनमा मद्दत पुर्याइरहेको देखिन्छ  त्यस्तै नेपाली समाज यौनका विषयमा खुम्चिएका कारण पनि महिलामाथि हुने हिंसाले विभिन्न आकार लिँदै छ  महिलामाथि हुने गरेका हिंसामध्ये सबैभन्दा जटिल हिंसा हो बलत्कार  हिंसा सामाजिक कलंक हो भने बलात्कार त झन् मानव सभ्यताकै कालो धब्बा हो  यसलाई मेटाउनका निमित्त महिलाका क्षेत्रमा कार्यरत अधिकारकर्मी वा नारीलाई सम्मान गर्नेहरूभन्दा विवेकशील पुरुषवर्गको अग्रसरता चाहिन्छ  आज हामीलाई त्यस्तो पुरुषको खाँचो छ जुन पुरुषले आफूलाई यस धर्तीमा पदार्पण गराउने आमालाई संरक्षण गर्न सकोस्  
	विश्वमा बर्सेनि ठूलाठूला ठेलीमा विभिन्न अध्ययन अनुसन्धानको शोधपत्र सार्वजनिक गरिन्छ ती शोधपत्रमा सबैभन्दा बढी मानव बेचबिखन हुने मानवअधिकार हनन गर्ने हत्या हिंसा डकैती अपहरण र बलात्कार गर्ने प्रदूषण गर्ने भ्रष्टाचार गर्नेलगायतका अन्य बेथिति विसंगति र कुरीतिमा नेपाल नै अग्रपंक्तिमा देखिन्छ  यसका कारण हामी नेपाली विश्वसामु शिर निहुराएर हिंड्न विवश छौं  नेपाली समाज दिन प्रतिदिन अराजक र अनियन्त्रित बन्दै गएको छ  यसलाई रोक्नका निमित्त कठोर कानुनको आवश्यकता महसुस भएको छ  जुन ठाउँमा मानवीय संवेदना कम हुन्छ आफू र आफ्नो स्वार्थलाई मात्र प्राथमिकतामा राख्ने मान्छे हुन्छन् त्यस्तो ठाउँमा कडा नीति नियम र कानुनको खाँचो पर्छ   
	
"
