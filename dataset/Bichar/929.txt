स्मृतिमा एक सादगीमृत्यु मानव चोलाको शाश्वत सत्य हो  यो थाहा हुँदाहुँदै पनि कतिपयको मृत्यु अस्वाभाविक"
	मृत्यु मानव चोलाको शाश्वत सत्य हो  यो थाहा हुँदाहुँदै पनि कतिपयको मृत्यु अस्वाभाविक लाग्दो रहेछ  जसले आफ्नो जीवनकालमा समाज र राष्ट्रको लागि अमूल्य र अनुकरणीय योगदान गरेका हुन्छन् र आफूलाई एक उदाहरणीय व्यक्तित्वको रूपमा स्थापित गरेका हुन्छन् त्यस्ता व्यक्तित्वको भौतिक चोला ब्रह्मलीनमा समाधिस्थ भएपछि ज्यादै अस्वाभाविक लाग्दो रहेछ  यस्तै अस्वाभाविक लाग्यो निष्ठा आदर्श र सिद्धान्तप्रति अडिग धरोहर आदरणीय भीमबहादुर तामाङको निधन  उहाँले जुन सरल र अनुकरणीय जीवन बाँच्नुभयो निधन पनि त्यत्तिकै सहज ग्रहण गर्नुभयो  नेपाली कांग्रेसका कतिपय नेतामाथि भ्रष्टाचार गरी नाजायज सम्पत्ति आर्जन गरेको भनेर औंलो ठडिइरहेका बेला भीम दाइ त्यस्तो आदर्शवान् नेता हुनुहुन्थ्यो जसले आफ्नालागि धनसम्पत्ति र सुखसयलभन्दा जनताको अधिकारका लागि आफ्नो सर्वस्व सुम्पनुभयो  कांग्रेसभित्र धमिराहरू मात्र छैनन् भीम दाइजस्ता त्यागी इमानदारी र नैतिकवान् पहिलो पुस्ताका नेताहरू पनि छन् जसले कांग्रेसलाई रगत पसिना र इमानदारिताले जनजनमा विराजमान गराएका छन् भनेर हामी भन्ने गथ्र्यौं  कांग्रेसकै कतिपय शुभेच्छुक र खासगरी कांग्रेस इतरका राजनीतिक पृष्ठभूमिका कतिपयले कांग्रेस नेताहरू अल्छे छन् अध्ययन गर्दैनन् भनेर पनि टिप्पणी गरेको हामी सुन्छौं  त्यस्ताका लागि पनि भीम दाइको व्यक्तित्व गतिलो झापड हुन्थ्यो  अध्ययनशील कर्मवीर र मिहेनती नेताहरूको पनि नेता हुनुहुन्थ्यो भीम दाइ  अब भीम दाइको त्यस्तो व्यक्तित्वको अभाव पूति गर्न कसैले सक्दैन  कांग्रेसमा पहिलो पुस्ताका अनुभवी र पाका थोरै नेतामध्ये अग्रज हुनुहुन्थ्यो उहाँ  सदाचार इमानदारिता र नैतिकताजस्ता गुणले गर्दा उहाँ सदा आदरणीय रहिरहनुहुनेछ  राजनीति विकृत बन्दै गएका कारण इमानदार नेताहरूप्रति नै विभिन्न लाञ्छना लागिरहेका बेला भीमबहादुरका विरुद्ध कसैले औंलो ठ्डयाउन सक्ने हिम्मत गर्थेन  यो अरु कसैका कारण नभई स्वयं भीमबहादुरकै इमानदारिता र सादगीपनले आर्जेको नैतिकताको पहाड थियो  अब त्यो नैतिकताको पहाड गर्लम्मै ढलेको छ  उहाँले छोडेर गएको सदाचार इमानदार अडान र अठोटलाई कांग्रेस हौं भन्नेहरूले अलिकति पनि आत्मसाथ गर्नसकेमा पक्कै पनि मक्किएको कांग्रेसमा थप क्षति हुने थिएन  हामीजस्ता युवाका लागि भीम दाइको राजनीतिक जीवनयात्रा एक विश्वविद्यालय हो जो जति अध्ययन गर्यो उति नै उपलब्धिमूलक रहन्छ  उहाँको स्मरणशक्ति कार्यकर्तालाई गर्ने सम्मानभाव र शिक्षाका लागि अभिप्रेरित गर्ने नेता कांग्रेसभित्र मात्र होइन समकालीन राजनीतिमा विरलै होलान्  झन् अहिले जनजातिको हकअधिकारको मुद्दा र जातीय पहिचान र संघीयताको विषय पेचिलो बन्दै गएको र यही मुद्दाका कारण एमालेका जातीय नेताहरूले पार्टी नै छोडेका बेला कांग्रेसलाई त्यो भड्खालोमा पर्नबाट जोगाउन भीमबहादुर तामाङ र कुलबहादुर गुरुङ लगायतका वरिष्ठ नेताहरूले जातीयताभन्दा माथि उठेर कांग्रेसको पहिचानलाई अविच्छिन्न राख्न गर्नुभएको योगदान जातीय नारा दिएर राजनीति गर्नेहरूका लागि सिस्नुपानीजस्तै भएको छ  आफैं जनजाति वर्गमा पर्ने भए तापनि जातीय संघीयता विरोधी हुनुहुन्थ्यो भीम दाइ  पहिचान भेटिने र जातीय द्वन्द्व मेटिने संघीयताको पक्षमा दृढतापूर्वक उभिनुभएका भीम दाइले पार्टीलाई बुझाएको यससम्बन्धी प्रतिवेदन अब कांग्रेसको अमूल्य सम्पत्ति बनेको छ जसलाई कांग्रेसले अध्ययन गरेर कार्यान्वयनमा लैजानुपर्छ  वीपी कोइरालाले प्रतिपादन गरेको समाजवादका असल र वास्तविक अनुयायी हुनुहुन्थ्यो भीम दाइ  निष्ठा र साधनाका प्रतिमूर्ति भीम दाइको अनुकरणीय र आदर्श जीवनशैलीले उहाँ गान्धीवादीहरूका साझा नेता बन्नुभयो  समकालीन राजनीतिमा राजनीतिक नेताहरूको जीवनशैली कस्तो हुनुपर्छ भनेर कसैले सोधे कांग्रेसका भीमबहादुर तामाङको जस्तो हुनुपर्छ भन्दा गौरवको अनुभूति हुन्थ्यो  
	सामान्य जीवनशैली बाँच्न अभिप्रेरित गर्ने उहाँ लोकलाजबारे विशेष चनाखो हुनुहुन्थ्यो  त्यसैले त निष्ठाको राजनीतिप्रति विश्वास गर्नेहरू सबैको आँखा रसाए भीम दाइको निधनमा  म ढोंगको जिन्दगी जिउन चाहन्न भन्ने नेता तामाङको भनाइ भौतिकवादी दुनियाँको चरम सुखसयलमा बाँच्न खोज्नेहरूका लागि अर्को झापड हो  सन्  देखि नै हामी अमेरिकामा बसेका कांग्रेस शुभेच्छुकहरू निरन्तर लोकतन्त्रको पक्षमा सशक्त रूपमा नेपाली जनसम्पर्क समिति स्थापना गरेर आवाज बुलन्द गर्दै आइरहेका छौं  काम गर्दै जाँदा सन्  मा जब तत्कालीन सभापति गिरिजाप्रसाद कोइरालाले जनसम्पर्क समिति अमेरिका स्थापना गरेर सभापतिको जिम्मेवारी दिएर मलाई संगठन निर्माणका लागि अभिप्रेरित गर्नुभयो त्यो बेलादेखि अहिलेसम्म जेजति नेताहरू अमेरिका आउनुभयो उहाँहरू कोही कसैको त कोही कसैको बनेर गुटबन्दीमा मुछिएर जानुभयो  तर भीम दाइमात्र यस्तो नेताको छवि बनाएर र्फकनुभएको हो जोकोही कसैको होइन सबैको बनेर जानुभयो  मलाई अझै याद छ सन्  मा उहाँ न्युयोर्क आउनुहुँदा हामी कांग्रेसी साथीहरू चरम गुटबन्दीमा विभाजित थियौं  त्यस्तो बेलामा आउनुभएका भीम दाइले आफूलाई विवादभन्दा माथि राखेर सबैसँग भेटघाट गरेर हामीलाई स्पष्ट निर्देशन दिएर र्फकनुभयो  मेरा लागि कोही नजिक र कोही टाढा छैनन् तपाईहरू सबै मेरालागि बराबर हुनुहुन्छ तपाईंहरू यति टाढा विदेशमा आएर पनि संगठित हुनुभएको छ जसको म उच्च सम्मान गर्छु  तर तपाईंहरू फुटेर होइन जुटेर अघि बढ्नुस् त्यो नै हाम्रोलागि जरुरत छ एकताभन्दा ठूलो शक्ति अरु केही छैन यसरी भीम दाइले हामीलाई निर्देशित गर्नुभएको थियो  यद्यपि अहिलेसम्म पनि हामी भीम दाइको निर्देशनलाई आत्मसाथ गरेर एकैथलोमा बसेर महाधिवेशन गर्न सकिरहेका छैनौं  यो हाम्रालागि सबैभन्दा ठूलो शरमको विषय हो नेता भीम दाइको शुभेच्छाको अपमान पनि हो  
	अर्को वर्ष सन्  मा हामी कांग्रेसको  औं महाधिवेशनमा भाग लिन अमेरिकाको जनसम्पर्क समितिबाट प्रतिनिधित्व गर्दै सातजना महाधिवेशन र त्यस मध्येबाट मसहित तीनजना महासमिति सदस्य चुनिएर नेपाल गयौं  अमेरिकामा अधिवेशन नभइसकेका कारण पार्टीकै परामर्श बमोजिम सहमतिबाट चयन भएर हामी गएका थियौं  तर हामी काठमाडौं नपुग्दै अन्य केही व्यक्तिले हाम्रा विरुद्ध महाधिवेशन निर्वाचन समितिसमक्ष उजुरी दिएका रहेछन्  उजुरी परेपछि निर्वाचन समितिका संयोजक राधेश्याम अधिकारीसँग हामीले कुरा गर्नुपर्ने भयो  हामी सबै प्रक्रिया पूरा गरेर महाधिवेशनमा भाग लिन गएका थियौं  तर उजुर परेपछि छानबिन हुने नै भयो  हामी नेताहरूलाई भेटेर उजुरीका विषयमा प्रस्ट पार्न चाहिरहेका थियौं  त्यसपछि हामी उहाँलाई भेट्न गयौं  एउटा सामान्य कोठाको कुनामा त्यहीं उहाँको सुत्ने ठाउँ थियो बस्नका लागि केही कुर्सीहरू थिए अनि अर्को कुनामा चिया पकाउने कित्ली थियो  उहाँ चियाको अम्मली नै हुनुहुन्थ्यो हामीलाई पनि आफैंले चिया बनाएर पियाउनुभयो  उहाँले बनाउने चिया अर्गानिक र चिनी बिनाको हुन्थ्यो  चिया पिउँदै हामीले हाम्रो विरुद्धको उजुरीबारे कुरा राख्यौं  सबै प्रक्रिया पूरा गरेर अमेरिकादेखि आउनुभएका तपाईं साथीहरूप्रति मेरो विशेष सम्मान छ म तपाईंहरूलाई अन्याय हुन दिन्न भन्दै भीम दाइले हाम्रै सामुन्ने निर्वाचन समिति र कांग्रेसका केही नेतालाई फोन गरेर तथ्य बुझाइदिनुभयो  निर्वाचनमा भाग लिन पाउनु तपाईंहरूको अधिकार हो अरु कसले तपाईंहरूका विरुद्ध उजुरी दियो त्यो मलाई मतलब छैन तर तपाईंहरूको अधिकारका लागि म लड्नेछु भन्दै उहाँले हामीलाई ढाडस दिनुभयो  नभन्दै आवश्यक छानबिनपछि निर्वाचन समितिले हामीविरुद्ध परेको उजुरी नै खारेज गरिदियो  हामी महाधिवेशनमा ससम्मान भाग लिएर कर्मक्षेत्र अमेरिका फर्कियौं  त्यो बेला भीम दाइ आफैं तेस्रो धारको तर्फबाट भन्दै सभापतिको प्रत्यासी हुनुहुन्थ्यो  तर कस्तो होला उहाँको बानी  हामी महाधिवेशन प्रतिनिधि अर्थात् अमेरिकाबाट गएका मतदाताहरू कसैलाई पनि एक वचन आफूलाई भोट माग्नुभएन  हाम्रो अधिकारको पक्षमा वकालत गरिरहनुभएका भीम दाइले भोट माग्नुहोला भनेको त उल्टो तपाईंहरूले मलाई भोट दिनु पर्दैन जसलाई मन लाग्छ उसलाई दिनुस् तर तपाईंहरूमाथि म अन्याय हुन दिन्न भनेर हामीलाई हाम्रो अधिकारको पक्षमा लड्ने वचन दिने भीम दाइको आदर्श व्यक्तित्वका अगाडि हामी सबै नतमस्तक भयौं  न उहाँले कुनै सहयोग नै माग्नुभयो नत भोट नै  तर हामीलाई परेको अन्यायका विरुद्ध भने उहाँ डटेर लड्नुभयो  लेखक कांग्रेसका अमेरिकास्थित जनसम्पर्क समितिका संस्थापक सभापति हुन्  
"
