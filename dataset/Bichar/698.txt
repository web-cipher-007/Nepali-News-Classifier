स्थानीय निर्वाचन नै उत्तम विकल्पपछिल्लो दस वर्षमा स्थानीय निकाय सञ्चालन गर्ने अधिकार पाएकाहरू निरंकुश भए  "
	पछिल्लो दस वर्षमा स्थानीय निकाय सञ्चालन गर्ने अधिकार पाएकाहरू निरंकुश भए  जनप्रतिनिधिमाथि लाग्ने अंकुश कर्मचारीमाथि लाग्न सकेन  मनोमानीपन र अनियमितता भएर नियन्त्रण गर्ने परिपाटी कमजोर भयो जनप्रतिनिधिलाई अन्य स्थानीयबाट र प्रतिपक्षीबाट जुन खबरदारी हुन्थ्यो त्यो कुरा कर्मचारीका हकमा लागू हुन सकेन   
	लामो समयदेखि निर्वाचन नहुँदा बेथिति चुलिएको हो समयमा स्थानीय निकायको निर्वाचन भएको भए यस्तो हालत हुने थिएन  जनप्रतिनिधि हुन्थे तिनले गर्ने निर्णय कर्मचारीले लागू गर्थे वरपर खबरदारी गर्नेहरू चनाखो हुन्थे अहिले ती सबै संयन्त्र भताभुङ्ग छन्   
	हामीकहाँ अख्तियार सतर्कता र महालेखाजस्ता नियमनकारी र आर्थिक अनुशासनको अनुगमन गर्ने निकाय पनि छन्  तर ती निकाय तल्लो तहमा पुग्न सकेनन् र प्रभावहीन हुने अवस्था भयो  कर्मचारीले जनप्रतिनिधिको हैसियतले शासन चलाउन पाए  तर जनप्रतिनिधिलाई जस्तो जनताको डर तिनलाई भएन  सरकारी कर्मचारी जसलाई जनताको डर भएन भने अब कसरी थिति र नियमको कुरा हेर्ने  
	निर्वाचित निकाय नभएपछि कर्मचारीले केही समय स्थानीय निकाय चलाए अनि सर्वदलीय संयन्त्रको हालिमुहाली चल्यो  कर्मचारीको अधिकार भए पनि निर्णय दलका नेताहरूको हुन्थ्यो  गतवर्ष धनुषा लगायत तराईका केही जिल्लामा स्वशासन र स्थानीय बजेट परिचालनबारे स्थलगत अवलोकन गरेका थियौं  त्यतिखेर सर्वदलीय संयन्त्र थियो त्यसकै दादागिरी चलेको थियो  दलका नेताहरूको आदेशमै योजना पारित र बजेट निकासा हुन्थ्यो  उनीहरूले हिसाबकिताब दिनुपर्ने बाध्यता थिएन र अपारदर्शिता व्याप्त थियो  सर्वदलीय संयन्त्र खारेजीपछि सुधारको आशा सबैतिर थियो तर त्यो हुनसकेन  कर्मचारीहरूले स्थानीय निकाय सञ्चालन गरेर सुध्रन सक्ने देखिएन   
	पछिल्लो समय स्थानीय निकायमा बढ्दो अनुदान र बजेटबारे टिकाटिप्पणी हुन्छ  अनुदान र बजेट परिचालनमा कञ्जुस्याइँ गर्नु भने हुँदैन  आम जनतासमक्ष बजेट पुग्नैपर्छ त्यो राम्रो कुरा हो  उनीहरूलाई नै योजना छनौट र प्राथमिकता निर्धारणको अवसरबाट पनि बञ्चित गरिनु हुँदैन  स्वायत्त शासन र स्वशासनको मर्म पनि यही हो   
	अहिले विकास भएको परिपाटी जे गरे पनि हुन्छ भन्ने खालको र जनतालाई बेवारिसे बनाउने ढंगको छ त्यसलाई तत्काल नियन्त्रण गर्नु जरूरी छ  नियन्त्रणका विभिन्न विकल्पको प्रयोग यस अवधिमा भए पनि कुनै सफल हुनसकेनन्  सरकारले कर्मचारीको जिम्मा दियो भएन  दलीय संयन्त्र भन्यो त्यो पनि असफल भयो फेरि कर्मचारीबाट पनि सुधार सम्भव देखिंदैन  व्यावहारिक रूपमा असम्भव देखिएका यस्ता विकल्पको साटो निर्वाचन उत्तम बाटो हो  निर्वाचित जनप्रतिनिधिबाट स्थानीय निकाय सञ्चालनपछि यो बेथिति हटेर जानेछ  म सुधार असम्भव देख्दिन  आगामी वर्ष गर्ने भनिएको निर्वाचनमा दलहरूले स्थानीय निर्वाचन पनि सँगै गराउनुपर्छ त्यो नै राम्रो विकल्प हो   
	गतवर्ष स्थानीय निकायको बजेट परिचालन वित्तीय जोखिम र स्वायत्त शासनको अभ्यासबारे अध्ययन गरेका पूर्व मुख्यसचिव कोइरालासँग कृष्ण ज्ञवालीले गरेको कुराकानीमा आधारित
"
