नेपाल ब्युँझाउन छिमेकको सन्देशभारत र चीनले आफ्नो सुरक्षा चासो अवगत गराउँदा पनि नेपालले विश्वास दिलाउन नसक्दा दुवै छिमेक चिन्तित र विक्षुब्ध हुँदैछन् "
	परराष्ट्र नीतिमा आख्यान हैन विश्लेषण पुरातन लगाव हैन अनुभव जानकारी तथा वचन पालनाको सामथ्र्य फलदायी हुन्छ भन्ने बुझ्न नेपाल आनाकानी गर्दैछ  यसैगरी मित्रराष्ट्रसँग गरेको प्रतिबद्धता मित्थ्या सावित हुँदा सम्बन्ध सङ्कटमा पर्छ भन्ने स्विकार गर्न पनि तत्पर देखिँदैन  दुई पक्षीय सम्बन्धका यी सामान्य अनुशासनको पालनामा हेलचेक्रयाइँ देखाउन थालेकै हुनाले अहिले नेपाल अप्ठ्यारोमा पर्न थालेको छ   
	पछिल्लो महिना दुबै छिमेकीले आधिकारिक रूपमा दिएका वक्तव्यमा व्यक्त चिन्तामा तात्कालिक पिरलोमात्रै नभएर नेपालबारे भारत र चीनको दृष्टिकोणमा दूरगामी अर्थ राख्ने परिवर्तन हुनथालेको खुलस्त भएको थियो  मंसिर  गते नयाँदिल्लीमा पत्रकार सम्मेलन गरेर भारतीय सशस्त्र सीमाबलका निर्देशकले नेपालको दक्षिणी भेगमा भैरहेको चिनियाँ गतिविधिबाट भारत चिन्तित भएको नेपालबाट भारतमा हतियार ओसारपसार भइरहेको तथा उत्तरपूर्वी भारतीय राज्यमा सक्रिय विद्रोहीहरू नेपालमा बसेको हुनसक्ने बताएको भोलिपल्टै भारतीय रक्षामन्त्रीले कास्मिरका आतङ्ककारीहरू नेपाल भएर भारतमा प्रवेश गर्ने प्रयासमा रहेको संसदलाई बताएका थिए  यस्तो बहुपक्षीय जटिलता र उल्झन खडा गर्ने भारतका आधिकारिक भनाइप्रति नेपाल सरकार कान थुनेर बस्यो  सरकारी स्तरमा देखिएको यो सन्नाटा शुभ छैन  सीमा सुरक्षाबलका निर्देशकले अहिले व्यक्त गरेको चासोमध्ये केही स्वयम् प्रधानमन्त्री मनमोहन सिंहले  महिनाअघि नै ब्राजिलमा प्रधानमन्त्री बाबुराम भट्टराईलाई बताउनुभएको थियो  यसरी पाँच महिनापछि थप चिन्तासहित पुरानै चासो सार्वजनिक गरिँदा नेपालले संकोच मान्नुपथ्र्यो  तर नेपाल सरकारमा गम्भीरताको अनिकाल परेको छ   
	भारतले आफ्नो सुरक्षामा सार्वजनिक गरेको अपवादीयक सन्देशमा गुञ्जिएको विपत्तिको ध्वनि सुन्न बुझ्न र सम्बोधन गर्न माओवादी नेतृत्वको सरकार किन अनिच्छुक देखियो  यसैगरी  मंसिरमा दुई देशको सिमानामा सुरक्षाको थप प्रबन्धका लागि गरेको लिखित आग्रहलाई गम्भीरतापूर्वक नलिएपछि गत असारमा भएको गृह सचिवस्तरीय सुरक्षा बैठकमा नेपालले एक चीन नीतिलाई बारम्बार दोहोर्याउने गरे पनि यसको पालनामा कमजोरी रहेको बेइजिङले अनुभव गरेको जानकारी दिँदै चीनले नेपालचीन सीमा पनि नेपालभारत सीमाजस्तै असुरक्षित हुने आशंका व्यक्त गरेको थियो बीबीसी नेपाली सेवा साउन    यसपछि पनि नेपाल गम्भीर नदेखिएपछि सहायक मन्त्री यी पिङले नेपालमा स्थायित्व र तिब्बतमा त्यसको असर चीनको मुख्य चासो भएको सार्वजनिक गर्नुभएको थियो  यसरी दुबै छिमेकीहरूले चासो व्यक्त गर्ने माध्यम र शैली फेर्नुमा माओवादी नेतृत्वको नासमझपन वा नेपाली र विदेशी दुबैलाई आजित तुल्याइसकेको उसको झूटो बोल्ने आदत अथवा सबैलाई सधै उल्लु बनाउन सकिन्छ भन्ने आत्मघाती आत्मविश्वास दोषी छ  यसैले भारत र चीनसँग नेपालको सम्बन्ध असहज बनेको हो  परिणामस्वरुप नेपालमा दुवै छिमेकीहरूको सुरक्षा चिन्ता बढेको र अब यो समान चिन्ता काठमाडौलाई अवगत गराउने र सार्वजनिक गर्ने चरण पार गर्दै मिलेर सम्बोधन गर्ने सम्भावना खोजीको असहज चरणमा प्रवेश गर्न थालेको सूचना सार्वजनिक भएको छ  
	यसैबीच भारत र चीनबीच दुईपक्षीय सम्बन्ध विस्तार तथा नेपालबारे समझदारी निर्माणमा ऐतिहासिक आयाम थपिएका सूचना आधिकारिक स्तरबाटै प्रवाह भएका छन्  पछिल्लो महिना भारतको  सदस्यीय सामरिक आर्थिक सम्वाद टोली बेइजिङ गएको थियो  भारतमा  अर्ब डलरका योजनाहरूमा चिनियाँ कम्पनीहरू संलग्न रहेको पृष्ठभूमिमा दुवै देशका शक्तिशाली योजना प्रमुखले नेतृत्व गरेको सामरिक आर्थिक सम्वाद टोलीहरू बीचको अन्तरक्रियाले यी दुई बीचको सम्बन्ध सकारात्मक रूपमा नयाँ चरणमा प्रवेश गरेको जनाउ दियो  यसै क्रममा चिनियाँ सञ्चारमाध्यमले भारत र चीन आपसमा विस्तृत सामरिक हिस्सेदारी कायम गर्ने प्रयासमा धेरै अगाडि बढेको बतायो  यसैबीच दुई हप्ताअघि सार्वजनिक भएको युएस नेसनल इन्टलिजेन्स काउन्सिलको ग्लोबल ट्रेन्डसअनुसार पश्चिमी शक्ति ह्रासोन्मुख भएकै अवस्थामा वेगसँग अघि बढिरहेका चीन र भारतले सन्  सम्ममा भूमण्डलको वाणिज्यमा एकाधिकार कायम गरेर विश्व अर्थतन्त्रमा नै आधिपत्य कायम गर्नेछन्   
	ग्लोबल ट्रेन्डसले आफ्नो यो भविष्यवाणीलाई अझ प्रस्ट पार्दै लेखेको छ चीन र भारतको आर्थिक ऊर्जाबाट सन्  सम्ममा एसिया सन्  भन्दा पहिलेजस्तै फेरि विश्वको शक्तिकेन्द्र बन्नेछ  यो महत्त्वपूर्ण दस्तावेजको विश्लेषणमा सन्  निर भारतको आर्थिक विकास दर बढ्ने र चीनको घट्ने सम्भावना पनि छ  यसरी नयाँ भूमण्डलीय हैसियत लिन थालेका भारत र चीनबीच आपसी सम्बन्धको स्वभाव र दिशालाई अहिले सकारात्मक मोड दिने प्रयास गतिशील भैरहेको छ  पछिल्लो महिना भएको भारतीय प्रधानमन्त्रीका राष्ट्रिय सुरक्षा सल्लाहकारको बेइजिङ भ्रमणमा चीनको नयाँ नेतृत्वले हाम्रा दुवै देशहरूले आपसी सम्बन्धलाई अग्रगामी बनाउन पुराना मतभेद वा समस्यालाई गजबार बन्न दिनु हुँदैन भन्ने सन्देश भारतलाई दिएको थियो  भारतीय पक्षको प्रत्युत्तर थियो समान विकास लक्ष्य भएका हाम्रा दुई देशहरूका लागि शान्तिपूर्ण र स्थिर परिवेश आवश्यक छ  यी दुबै भनाइ भारत र चीन दुबै आर्थिक प्राविधिक र सैनिक सामथ्र्य तीव्रगतिमा वृद्धि गरेर महाशक्ति बन्ने दिशामा अग्रसर राष्ट्रिय संकल्प बिथोल्ने अवस्था नआओस् भन्ने कुरामा विशेषै रूपमा सतर्क रहेको र अब यसमा आपसी समझदारी बनाउन अग्रसर भएको प्रस्ट पार्छन्  एसियाको भूराजनीतिक सामरिक हैसियतलाई ह्वात्तै बढाउने यो विकासक्रम दक्षिण एसिया र विशेषगरी दुबैको छिमेकी नेपालका लागि तात्कालिक र दीर्घकालीन महत्त्वको छ  यसलाई बुझ्ने ल्याकत तथा यसको स्वभाव र गतिसित शीघ्र तादात्म्यता मिलाउन सक्ने क्षमताले नेपालको भविष्यमा निर्णायक प्रभाव पार्नेछ   
	भारत र चीनको आर्थिक सैनिक आणविक र अन्तरिक्ष शक्ति वृद्धि क्रमका विभिन्न प्रतिक्रियामध्ये एसियामा पुनःसम्बद्धताको अमेरिकी नीति सबैभन्दा महत्त्वपूर्ण छ  विगत केही वर्षयता अमेरिका चीन र भारत बीचका सम्बन्धको मूलढाँचामा उल्लेखनीय विकास भएको छ  यो विकासक्रम स्वाभाविकसँगै जटिल पनि छ  यसमा आवश्यकताको दबाबसँगै द्वन्द्वात्मक सामरिक सोच पनि सम्मिलित छ  इतिहासमा कहिल्यै पनि स्थापित शक्तिले प्रतिस्पर्धी शक्तिको उदयलाई सहज रूपमा लिएको छैन  अमेरिका पनि चीन र भारतप्रति अपवाद हुँदैन  स्वाभाविक रूपमा उसले उदीयमान प्रतिस्पर्धीका लागि सकेसम्म धेरै गतिनियन्त्रक अवरोध खडा गर्छ  गतिनिरोधक अवरोधका भिन्नभिन्न रूप हुन्छन्  यी मध्ये सबैभन्दा प्रभावकारी छेकबारको लागि छिमेकलाई रोज्ने प्रचलन पुरानै हो  भारत र चीन विश्वको आर्थिक महाशक्ति बन्ने राष्ट्रिय लक्ष्यमा कतैबाट पनि बिघ्न नआओस् भन्ने कुरामा विशेषै रूपमा सतर्क छन्  लक्ष्य नजिकिने र छेकबार थपिने क्रम बढ्ने प्रक्रियासँगै कमजोर छिमेकीसँगको सम्बन्धलाई भारत र चीन दुबैले अझ बढी महत्त्व दिनेछन्  उनीहरूको सामरिक सोच कमजोर साना छिमेकीबाट सुरक्षा खतरा नआओस् भन्ने सतर्कतामा केन्दि्रत हुनेछ  यसै अनुरुप छिमेकमा भरपर्दो शासकीय संयन्त्रको चाहना तथा आफ्नो आर्थिक प्रगतिको हिस्सेदार बन्ने क्षमताको आशा गर्छन्  छिमेकी भरपर्दो भएन भने अथवा उसको फितलो शासकीय संयन्त्र सुधि्रएन भने दुबै उदीयमान शक्तिहरूले आपसको प्रतिस्पर्धा र गहिरो आशङ्कालाई थाती राखेर आफ्ना समान उद्देश्य हासिल गर्न सहकार्यको प्रक्रिया पनि सुरु गर्नेछन्  तर अन्तर्राष्ट्रिय राजनीतिको इतिहासमा दोहोरिँदै आएको यो व्यावहारिक चरित्रलाई बुझ्ने चेष्टा नेपालको जिम्मेवार क्षेत्रबाट भएको छैन  राज्य सञ्चालनको दायित्व लिएकाले बिहान एउटा कुरा बेलुका अर्कै दुई विदेशीसँग दुई थरीको कुरा गर्ने शैली अपनाएकै हुनाले नेपालप्रति विदेशमा विश्वासको सङ्कट आएको हो   
	भारत र चीनले आफ्नो सुरक्षा चासो पटकपटक दोहोर्याएर अवगत गराउँदा पनि नेपाल सरकारले पत्यारिलो ढंगमा सम्बोधन गर्न नसकेकै हुनाले दुबै छिमेकीहरू क्रमिक रूपमा अप्रसन्न चिन्तित र विक्षुब्ध हुँदै अहिले आपसमा नेपालबारे नियमित सम्पर्क बनाउँदै सहकार्य गर्न अघि सरेको भन्ने बुझ्नुपर्छ  नेपालको वर्तमान अवस्थामा भारत र चीनबीच नियमित सम्पर्क भैरहेको चिनियाँ राजदूतले पछिल्लो महिना सार्वजनिक गर्नुभएको थियो  कर्णपि्रय र साविक बमोजिमकै कुरामात्रै भन्ने चिरपरिचित चिनियाँ कूटनीति हो  यस विपरीत पहिलोपटक चिनियाँ राजदूतले सर्वथा नौलो तर अर्थपूर्ण वक्तव्य दिँदै नेपालको स्थितिमा भारतसँग सम्पर्क भैरहेको र नेपालको स्थयित्वमा दुवै देशका समान राय भएको भन्दै नेपालको राजनीतिक अवस्था पेचिलो रहेको बताउनु सामान्य होइन  भारत र चीनले व्यक्त गरेको अप्रसन्नता तथा महसुस गरेको सहकार्यको आवश्यकता नेपाल सरकारको कमजोरी र असक्षमताकै परिणाम हुन्  यसको कारक पक्षमा नेपालमा विगत केही वर्षभित्र सक्रिय भएका पश्चिमी शक्ति र आफ्नो हैसियतभन्दा बढी भूमिका लिनथालेका उसका रणनीतिक सहायक देशहरू रहेका छन्  दुबै छिमेकीहरूलाई झस्काउने तेस्रो पक्षको गतिविधि रोक्ने सट्टा नेपाल सरकार र केही नेताहरूले सहयोगी भूमिका देखाएपछि भारत र चीन दुबैले असजिलो अनुभव गर्नु अस्वाभाविक होइन  तर नेपालको अवस्थामा दुबै छिमेकीको समान धारणा छ भन्ने आधिकारिक सूचनाको आशय र समय छनौट असामान्य छ यसको तात्कालिक र दूरगामी प्रभाव गहिरो हुनेछ  यसैले नेपालमा प्रतिस्पर्धी रहँदै आएका छिमेकीहरूको कार्यनीतिमा आएको यो फेरबदललाई बुझेर उनीहरूले नेपालमा आफ्नो बल र कमजोरीबारे गर्ने मूल्याङ्कन तथा तय गर्ने सहकार्यको क्षेत्रबारे सुसूचित हुँदै सुरक्षा संयन्त्रका कमजोरी हटाउन र परराष्ट्र र सामरिक नीतिलाई समयानुकूल बनाउन र ढिलो गर्नु विपत्ति बोलाउनु हुनेछ   
	अमेरिका भारत र चीनको एसियन रणनीति उनीहरू बीचको दुईपक्षीय मेल र बेमेल सहकार्य र प्रतिकारको प्रभाव निक्कै ब्यापक हुन्छ  यी तीन शक्तिहरूले एकअर्कोलाई कसरी व्यवहार गर्छन् दुई मिलेर तेस्रोलाई कसरी छिर्की हाल्छन् कसरी दुईको सम्बन्धलाई तेस्रोले अथ्र्याउँछ भन्ने प्रश्न एसियाको भविष्यका लागि निक्कै महत्त्व राख्छ  त्यसको पृष्ठभूमि र विकासक्रम अध्ययनका लागि रुचिकर भए पनि त्यसमा प्रभाव पार्नसक्ने हैसियत नेपालसँग छैन  तर यिनीमध्ये  
	दुईको संलग्नता वा द्वन्द्वको प्रत्यक्ष प्रभावबाट भने नेपाल अछुतो रहन सक्दैन  यसैले अमेरिका भारत र चीनको समकालीन सम्बन्धको विश्लेषण प्रासङ्गकि हुन्छ  भारत र चीनले नेपालमा आफ्नो सुरक्षा चासो राख्नु जति स्वाभाविक छ त्यत्ति नै उनीहरूले सार्वजनिक रूपमा व्यक्त गर्न थालेको अप्रसन्नता र गुनासो चिन्तायुक्त छ  यसबाट नेपालको अढाई सय वर्ष पुरानो सुरक्षा चिन्तन र परराष्ट्र नीतिको सैद्धान्तिक पक्षमा परिपक्व पुनरावलोकन गर्दै निर्माण हुन थालेको नयाँ परिस्थितिसँगको तादात्म्यता बनाउने सामथ्र्य हासिल गर्नु पहिलो राष्ट्रिय पहिलो एजेन्डा भएको छ   
"
