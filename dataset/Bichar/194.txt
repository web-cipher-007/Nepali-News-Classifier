  किन फेरि घोगामा दाना लागेन  दुई वर्ष अगाडि देखिएको मकैको घोगामा दाना नलाग्ने समस्या फेरि दोहोरिएको छ  "
	दुई वर्ष अगाडि देखिएको मकैको घोगामा दाना नलाग्ने समस्या फेरि दोहोरिएको छ  बारास्थित कृषि विकास कार्यालयका अनुसार योपटक करिब  हजार हेक्टर क्षेत्रमा लगाइएकोमा एक तिहाइमा मकैको बोटमा दाना लागेन  जिल्लाका उत्तरी भेगका निजगढ रतनपुरी भोडाहा फत्तेपुर डुमरवानामा गाविसमा गरी करिब  सय हेक्टरमा लगाएको मकैमा समस्या देखियो  त्यहाँ एक्स  सन्ध्या र राजकुमार जातका हाइबि्रड बीउ लगाइएका थिए जुन भारतीय बहुराष्ट्रिय कम्पनीद्वारा आपूर्ति गरिएको थियो  ती मध्ये राजकुमार जातको बीउ फलेन भने अन्य दुई जातका मकै फल्नु अघि नै सुक्न पुग्यो   
	यसपाली पनि मकैमा फल नलाग्ने समस्यालाई लिएर किसान आन्दोलनमा उत्रिए यद्यपि अहिले सरकारले अध्ययन गरी उचित क्षतिपूर्ति दिने भनेकाले स्थगित भएको छ  सरकारी अधिकारी र किसानका नेताहरू एकअर्कोलाई दोष दिइरहेका छन्  स्वीकृति दिइएका बीउबारे किसानलाई जानकारी नभएको र जथाभावी बीउ प्रयोग गर्दा यस्तो समस्या आएको सरकारी अधिकारीको भनाइ छ  उनीहरूका अनुसार बारामा यो वर्ष फल नलागेको उक्त बीउ सूचीकृत भएको छैन  यता किसानका नेताहरू स्थानीय प्रशासन र कृषि विकास कार्यालयले त्यस्ता गुणस्तरहीन बीउको बिक्रीवितरण र आयातमा रोक नलगाउँदा किसानले त्यही बीउ प्रयोग गरेपछि समस्या भएको बताउँछन्   
	यसमा किसान र सरकार दुबैको लापरवाही देखिन्छ  किसानमा पनि जनचेतनाको अभाव छ  दुई वर्षअघि त्यस्तो घटना भइसकेपछि सजग भएर किसानले सम्वद्ध निकायमा राम्ररी बुझेर परीक्षण गरिएका बीउमात्रै लगाउनुपथ्र्यो  जथाभावी बीउ प्रयोग गरेर अहिले राज्यलाई क्षतिपूर्ति माग्दै प्रदर्शनमा उत्रनुमात्र यसको समाधान हैन  दुई वर्षअघि  लाख रूपैयाँ राहतस्वरूप पाएका किसानलाई लागेको हुनसक्छ प्रदर्शनमा उत्रिएपछि क्षतिपूर्ति पाइन्छ  राज्यले यसरी कहिलेसम्म क्षतिपूर्ति तिर्ने  यदि बीउकै कारणले फल नलागेको हो भने बिक्रेता कम्पनीले नै क्षतिपूर्ति  
	तिर्नुपर्छ  गतवर्ष संशोधित बीउबिजन नियमावली  ले गलत सूचना र बीउबिजनको गुणस्तरका कारण आयातित जातको बीउ हानिनोक्सानी भएमा किसानलाई क्षतिपूर्ति तिर्नुपर्ने व्यवस्था गरे पनि त्यो कसले दिने भन्ने स्पष्ट हुनसकेको छैन   
	सरकारले बीउबिजन गुण नियन्त्रणका लागि ल्याएका ऐनकानुन पनि प्रभावकारी रूपमा लागु हुन नसक्दा यस्ता समस्या हुने गरेका छन्  उदाहरणका लागि बीउबिजन ऐन र त्यसलाई कार्यान्वयन गर्न बनेको नियमावलीले कृषि कार्यका लागि प्रयोग गरिने बीउबिजनलाई राष्ट्रिय बीउबिजन समितिमा सूचीकरण गराई कुन जात कुन क्षेत्रमा उपयुक्त हुन्छ भनी तोक्नुपर्ने व्यवस्था गरेको छ  यसरी सूचित नभएका बीउबिजन बिक्रीवितरण गर्न पाइँदैन  बीउको निकासीपैठारी गर्दा पनि समितिबाट अनुमति लिनुपर्छ   
	किसानमा चेतनाको अभावमा जथाभावी आयातित र दर्तासमेत नभएका कम्पनीका बीउ प्रयोग हुने गरेको छ  अबको बीउबारे सरकारी निजी र गैरसरकारी स्तरबाट ब्यापक तालिम र सूचनामूलक कार्यक्रम दिन आवश्यक छ   
	अर्कोतिर स्थानीय प्रशासन र कृषि कार्यालयले पनि यस्ता अनियन्त्रित रूपमा आउने बीउको नियमन गर्न जरुरी छ  बजार संयन्त्रको प्रभावकारी अनुगमन र निरीक्षण नसक्दा यस्ता समस्या दोहोरिने गर्छन्  स्थानीय बीउ बिक्रेता कम्पनीहरूले दर्तासमेत नगरी बेच्ने गरेको पाइएको छ  अहिले फल नलागेका मकैको बीउ दर्ता नगरिएको र बेच्नका लागि सरकारी निकायले स्वीकृति पनि नदिएको अधिकारीहरूको भनाइ छ  दुई वर्ष अघिको घटनापछि सरकारले दर्ता नभएको कुनै पनि विदेशी बीउ नबेच्ने भने पनि त्यसलाई जाँचचेक गर्ने प्रभावकारी संयन्त्र नहँुदा किसानले जथाभावी बीउ प्रयोग गरिरहेका छन्  बीउ गुणस्तर नियन्त्रण केन्द्रबाट अहिलेसम्म  जातका बीउले स्वीकृति पाएका छन्  चालु आर्थिक वर्षमा बीउ आयात र बिक्रीवितरणका लागि  कम्पनी सूचीकृत भएका छन्  तिनमा इस्टवेष्ट नेपाल कृषक बीजभण्डार पर्सा सीजी सिड्स नेहा एग्रो ट्रेडर्स बारा कर्मा ग्रुप दवाडी एग्रो चितवन नेपाल एग्रो सिड्स एन्ड इन्पुट्स नेपाल सिड कम्पनी अन्नपूर्ण बीज भण्डार लगायत छन्  यी कम्पनीले  अन्तर्राष्ट्रिय कम्पनीको खुला सिञ्चित जात ओपन पोलिनेटर र वर्णशंकर जातका बीउ ल्याउँछन्   
	विदेशबाट हाइबि्रड बीउ आयात तथा वितरण गर्नुपूर्व कृषि अनुसन्धान केन्द्र नार्क मार्फत  वर्ष बहुस्थलगत परीक्षण गरेरमात्रै बीउ सूचीकृत गर्ने प्रक्रिया बढाउने नीति रहे पनि त्यसको प्रभावकारी कार्यान्वयन हुनसकेको छैन  खुला सिमानाका कारण किसानले व्यक्तिगत रूपमा पारीबाट बीउ ल्याउँछन्   
	आयातीत बीउमा फल नलाग्ने जोखिम बढ्दै गएका बेला देशभित्रै त्यसको विकल्पबारे सोच्न ढिलो भएको छ  बढ्दो जनसंख्यालाई खाद्य सुरक्षाको प्रत्याभूति गराउन चुनौतीपूर्ण बन्दै गएका बेला हाइबि्रड बीउलाई पुरै निस्तेज पार्नसक्ने अवस्था छैन  खासगरी छिटो पाक्ने किरा नलाग्ने र बढी उत्पादन दिने भएकाले किसान हाइबि्रड तथा उन्नत बीउतिर आकषिर्त छन्  तराईमा खासगरी मकैको बीउमा  प्रतिशत बढी हाइबि्रड लगाइएको छ  पछिल्लो समय पहाडमा पनि हाइबि्रड मकैको बीउ लगाउने क्रम बढ्दो छ   सालमा मात्रै मुलुकमा  लाख  हजार  सय  केजी मकैको बीउ विभिन्न देशबाट आयात भएको थियो  
	सरकारले स्थानीयस्तरमा अनुगमन र नियमनलाई तीव्र र नियमित बनाउनुपर्छ  विदेशबाट भित्रने बीउमा प्लान्ट क्वारेन्टाइन कार्यक्रमलाई बढी प्रभावकारी बनाउन प्रत्येक स्थानमा बालीविज्ञ वा बीउ प्राविधिज्ञ राख्न सकिन्छ  राम्रो खालको बीउलाई अनुदान दिएर त्यसको प्रयोग गर्न किसानलाई प्रोत्साहन गर्नुपर्छ  स्वीकृति लिएर आयात गरिएका बीउ पनि जुन भौगोलिक विकास क्षेत्रमा परीक्षण गरी सफलता प्राप्त भएको हो सोही क्षेत्रमा मात्रै बिक्रीवितरण गर्न दिनुपर्छ   
	नार्कलाई नै थप बजेट उपलब्ध गराई स्वदेशमै हाइबि्रड बीउ विकास गर्न अनुसन्धान सुदृढ बनाउने र आयातित हाइबि्रड बीउको परनिर्भरता क्रमशः घटाउँदै लैजाने सरकारी नीति हुनुपर्छ  स्थानीय जातका बीउहरूलाई संरक्षण गर्न उतिकै आवश्यक छ  किनकि कृषि तथा सहकारी मन्त्रालय फोकल प्वाइन्ट भएकाले खाद्य र कृषिको लागि अनुवांशिक स्रोतसम्वन्धी अन्तर्राष्ट्रिय महासन्धि  
	आईटीपीजीआरएफए को नेपाल पक्ष राष्ट्र हो  यसको मूल उद्देश्य कृषिसँग सम्वद्ध बालीनाली र स्थानीय जातको बीउबिजनको संरक्षण गर्नु हो   
"
