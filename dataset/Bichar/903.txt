कस्तूरी र न्यायपरिषद्"भनिन्छ कस्तूरी आफ्नै वीनाको सुवास कहाँबाट आयो भनेर दिनरात दौडिरहन्छ रे ""
	भनिन्छ कस्तूरी आफ्नै वीनाको सुवास कहाँबाट आयो भनेर दिनरात दौडिरहन्छ रे  यो भनाइमा कति सत्यता छ मलाई थाहा छैन  तर न्यायपरिषदले भने आफ्नो अधिकार तय गर्न नजानेर र नसकेर भौंतारिएको सहजै देख्न सकिन्छ  
	सर्वोच्च अदालतमा हिजोदेखि  जना स्थायी र  जना अस्थायी न्यायाधीश बाँकी भएका छन्  अर्का अस्थायी न्यायाधीशको पनि आउँदो माघमा पदावधि सकिँदैछ  वर्तमान संविधानले सर्वोच्च अदालतमा एकजना प्रधान न्यायाधीश र बढीमा चौधजना न्यायाधीशहरू रहने व्यवस्था गरेको छ भने कुनै निश्चित अवधिका लागि अस्थायी न्यायाधीश नियुक्त गर्न सकिने प्रावधान छ  स्थायी न्यायाधीशको संख्या किटान छ भने अस्थायी न्यायाधीशको संख्या किटान छैन  
	सर्वोच्च अदालतका प्रधानन्यायाधीशको नियुक्ति संवैधानिक परिषदको सिफारिसमा राष्ट्रपतिबाट गरिन्छ भने न्यायाधीशहरूको नियुक्ति न्यायपरिषदको सिफारिसमा प्रधानन्यायाधीशले गर्ने प्रावधान छ  यतिबेला संवैधानिक परिषदका सदस्यमध्ये सभामुख र विपक्षी दलका नेता नरहनुका कारण तथा राजनीतिक परिस्थिति र बाध्यताले न्यायाधीशबाहेक अन्य संवैधानिक पदमा नियुक्तिको सिफारिस गर्न कानुनी र व्यावहारिक दुवै दृष्टिले पेचिलो स्थिति उत्पन्न भएको छ  त्यसो त यी दुई पदाधिकारीहरू भएकै अवस्थामा पनि संवैधानिक पदमा भागबन्डा मिल्न नसकेर नियुक्ति प्रक्रिया अवरुद्ध हुँदै आएको थियो   
	यति हुँदा पनि न्यायपालिकाको हकमा यसको प्रभाव परेको थिएन र न्यायपालिका आफ्नो गतिमा अघि बढ्न सफल भएको थियो  
	तर अपशोचको कुरा यतिबेला राज्यको तीन अंगमध्येको दोस्रो अंग न्यायपालिकाको हालत पनि अन्य संवैधानिक निकाय वा अंगसरह नै हुने भएको छ  न्यायपालिकाको नेतृत्व र न्यायपरिषद दुवैले आफ्नो क्षमताको उपयोग गर्न नसकेको स्थिति देखा पर्दैछ  यसबाट पर्ने असर भनेको प्रत्यक्ष रूपमा न्याय प्राप्तिका लागि याचना गर्ने आम नागरिक नै हुनेछन्  किनभने त्यसै पनि न्याय प्राप्ति ढिलाइ भइरहेको गुनासो बढिरहेको बेला न्यायाधीशकै अभावमा विवाद टुंगो नलाग्ने स्थिति आइलागेको छ  यसले एकातिर न्यायका आकांक्षीहरू मर्माहत हुनेछन् भने अर्कोतिर सार्वभौम राज्यले कानुन व्यवस्थालाई मान्य सिद्धान्त अनुरुप पालना गरिरहेको अहसास दिलाउन नसकेको अनुभूत हुनेछ  जुन मुलुकमा न्याय दिने संरचना बनाउने ताकतसमेत रहँदैन त्यस मुलुकको सार्वभौमसत्ता राजकीयसत्ता जस्ता कुराको कति अर्थ रहला  राष्ट्रिय अन्तर्राष्ट्रिय क्षेत्रमा यसको आँकलन कसरी होला   
	अझै पनि समय छ सर्वोच्च अदालतका सबै न्यायाधीशहरूको पूर्ण बैठक बसेर समस्याको निदानमा गम्भीरतासाथ छलफल गरेर न्यायपरिषदबाट गरिने अपेक्षाबारे निक्र्यौल निकाल्न सकिन्छ  त्यसैगरी न्यायपरिषद समेत तत्काल बसेर आफ्ना कामकारबाहीको आत्मपरीक्षण गरी न्यायाधीश नियुक्ति सम्बन्धमा संवैधानिक उपायहरू पत्ता लगाउन आवश्यक छ  सञ्चारमाध्यममा आएको पछिल्लो समाचारमा सत्यता छ भने न्यायपरिषदद्वारा न्यायपरिषद ऐनलाई अध्यादेशमार्फत संशोधन गरी संविधानको धारा  लाई सीमित व्यक्ति निवृत्त अस्थायी न्यायाधीश सम्मले काम गर्न पाउने व्यवस्था गर्न आग्रह गरिएको छ  यसको पछाडिको तर्कमा एकपटक संसदीय सुनुवाइ भइसकेका व्यक्तिका हकमा लागू नहुनेगरी बाटो खोल्दा धारा  को पनि मान रहने अदालतको पनि काम चल्ने भनिएको छ  यसबाट तीनवटा विवाद जन्मनेछ  पहिलो सर्वोच्च अदालत विशेष इजलासबाट सुबोध नापितको रिट निवेदनमा बोलिएका कुराको यसले रक्षा गर्छ गर्दैन  दोस्रो न्यायपरिषदले अच्युत खरेलको रिट निवेदनमा लिखित जवाफमा भनेझै जतिपटक न्यायाधीशका नियुक्ति हुन्छ त्यतिपटक नै संसदीय सुनुवाइ गरिआएको परम्परालाई उल्लेख गरिएको छ  त्यो परम्परालाई यसले सम्बोधन गर्छ गर्दैन  तेस्रो र सबैभन्दा महत्त्वपूर्ण कुरा संविधानमा भएको व्यवस्था धारा  लाई धुल्याउनेगरी अध्यादेश त्यो पनि न्यायपरिषदको आग्रहमा जारी गर्न हुन्छ हुँदैन  
	यसको अर्को पहलु झन् डरलाग्दो छ  सेवा निवृत्त भएका अस्थायी न्यायाधीशको नियुक्तिमा सीमित रहेर ल्याइएको अध्यादेशले पुनरावेदन अदालतमा कार्यरत अन्य न्यायाधीशहरू लगायतको वृत्ति विकासमा के असर पर्ने हो  त्यसतर्फ न्यायिक नेतृत्वले के सोचेको छ  
	वास्तवमा न्यायिक नेतृत्वलाई र न्यायपरिषदलाई के कुरामा आवस्त पार्न सकिएन भने न्यायपरिषदले आफ्नो जिम्माको काम गर्ने हो भने कसैलाई गुहार्न आवश्यक पर्दैन  न्यायपरिषद आफ्नो निकास दिन आफै समर्थ छ  संवैधानिक परिषदजस्तो यसमा गणपूरक संख्या वा सदस्य नरहेको अवस्था छैन  न्यायपरिषद यतिबेला पनि पूर्ण छ  यसले आफ्नो अधिकार क्षेत्रभित्र रहेर न्यायाधीशको नियुक्तिको सिफारिस गर्न कुनै बाधा अवरोध छैन देखिँदैन  सिफारिस गरेपछि सर्वोच्च अदालतका न्यायाधीशका हकमा धारा  आकषिर्त हुने हो  जसमा भनिएको छ यस संविधान बमोजिम संवैधानिक परिषदको सिफारिसमा नियुक्त हुने संवैधानिक पद तथा सर्वोच्च अदालतका न्यायाधीश र राजदूतको नियुक्ति पूर्व निजहरूको कानुनमा व्यवस्था भए बमोजिम संसदीय सुनुवाइ हुनेछ  सिफारिस गर्ने काम न्यायपरिषदको हो नियुक्ति पूर्व कानुनमा व्यवस्था भए बमोजिम संसदीय सुनुवाइ हुने हो  न्यायपरिषदले आफ्नो सिफारिस संसदीय सुनुवाइका लागि संसदमा पठाउनुपर्ने हुन्छ  त्यो काम न्यायपरिषदले गरेकै छ्रैन  न्यायपरिषद आफ्नो प्रथम दायित्वबाट चुकेको छ  
	न्यायपरिषदले नाम सिफारिस गरी संसदीय सुनुवाइका लागि संसद सचिवालयमा पठाएपछि सुनुवाइसम्बन्धी कार्यवाही सुरु हुन्छ  संविधानसभा व्यवस्थापिका संसदको कार्य सञ्चालन नियमावली  को नियम  मा पच्चीस दिनभित्र संसदीय सुनुवाइको सबै कार्यविधि पूरा गरी सिफारिसका सम्बन्धमा निर्णय दिनुपर्ने अन्यथा छब्बीस दिनमा नियुक्ति दिन बाधा नपर्ने व्यवस्था छ  तसर्थ संसदीय सुनुवाइ हुन नसकेमा पनि समय नाघेपछि नियुक्ति दिन बाधा नपर्ने कानुनले बाटो दिइरहेको छ  यस स्थितिमा संविधानको अक्षरशः बाटो अवलम्बन गरिएको भए न्यायाधीश नियुक्ति गर्न संसदीय सुनुवाइले  
	बाटो छेकेको थिएन  के देखियो भने जुन कुरामा आफ्नो अधिकार र कर्तव्य छ त्यो पूरा नगर्ने काम न्यायपरिषदबाट हुनपुगेको छ  जुन आपत्तिजनक छ  
	अर्को कोणबाट यस्तो पनि भन्न सकिन्छ कि संसद छैन भन्ने जान्दाजान्दै संसदीय सुनुवाइको लागि नाम सिफारिस गर्ने न्यायपरिषदको कार्य हास्यास्पद त हुँदैन  यदि यही तर्क मान्ने हो भने पनि न्यायपरिषदले नेपाल राजपत्रमा प्रकाशित सूचनालाई प्रमाणमा लिन मिल्छ  यतिबेला संसद छैन संसद कतिबेला गठन हुन्छ त्यो पनि यकिन छैन  पछिल्लो सरकारी घोषणालाई मान्ने हो भने  साल बैसाखअघि सो गठन हुनै सक्तैन  यस स्थितिमा यही बेहोरा जनाएर संसद गठन भएपछि सुनुवाइ गर्नेगरी न्यायपरिषदले निर्णय गरेर प्रधानन्यायाधीशले सो निर्णय कार्यान्वयन गर्ने वा नगर्ने  कुरो आउँछ  न्यायपरिषद आफै अड्केर बस्ने कुरा  
	कतैबाट पनि आउँदैन  
	संसदीय सुनुवाइको अभ्यास गर्ने मुलुकमा अमेरिका अग्रणी मुलुक हो  त्यहाँ सिनेट स्थायी सदन हुन्छ  त्यति हुँदाहुँदै पनि सिनेट नबसेको बेला राष्ट्रपतिले नियुक्ति गर्न बाधा हुँदैन  सिनेट बसेपछि ती नियुक्तिहरू अनुमोदनका लागि सिनेटसमक्ष पठाउने प्रावधान छ  हामीकहाँ भने अविश्वासको जगमा अन्तरिम संविधान बनाइएकाले संवैधानिक मूल्य र मान्यता बमोजिमका कतिपय प्रावधानहरू नराखी छाडिदिँदा धेरै नै रिक्तता महसुस भएको छ  यस्तो रिक्ततालाई आवश्यक पर्दा व्याख्या गरी सर्वोच्च अदालतबाट न्यायिक फैसलामार्फत उपचार दिनुपर्नेमा न्यायपालिका स्वयम् यतिबेला आफ्ना हकमा निरीह बन्न पुगेको छ  
	संसद नरहेको बेला संसदसँग जोडिएको जुनसुकै प्रश्नले पनि विवाद निम्त्याउँछ  संसदसँग जोडिएको विषयमा संविधानका प्रत्येक अक्षरको पालना गर्न यतिबेला सम्भव छैन  तर संविधानलाई नकुल्चने सदनियतबाट फुक्नेसम्म बाटो फुकाउन आवश्यक हैन अनिवार्य छ  एकछिनलाई बाधाअड्काउ फुकाउ गर्ने बाटोबाट निकास निकालौं भन्ने पनि भनाइ छ  त्यसो गर्दा पनि संविधान नमिची अघि बढ्न सकिँदैन  त्यसमा सबै भन्दा अप्ठेरो के छ भने भइरहेको संविधानको धारा  लाई निलम्बन गर्नुपर्ने हुन्छ  दोस्रो कुरा त्यस्तो आदेश संसदबाट एक महिनाभित्र अनुमोदन गराउनु पर्नेछ भन्ने बाध्यात्मक व्यवस्था छ  संसद गठन भएपछि बाधाअड्काउको आदेश अनुमोदन गराउने हो भने सोही अनुरुप संसदीय सुनुवाइ हुनेगरी न्यायाधीश नियुक्ति गर्न बाधा हुँदैन  
	संसद जनताको सर्वभौम अधिकार प्रयोग गर्ने संस्था हो  त्यो आज दुर्घटनामा परेको छ  नागरिकहरूको अर्को महत्त्वपूर्ण संस्था भनेको न्यायपालिका नै हो  यो पनि भत्किने मोडमा पुगेको छ  सर्वोच्च अदालतको नेतृत्व लगायत न्यायाधीशहरू वा न्यायपरिषदलाई वर्तमान न्यायाधीशहरूको संख्यात्मक क्षमताले सर्वोच्च अदालतलाई सुचारु रूपले सञ्चालन गर्न सकिन्छ भने त्यसमा कसैको कुनै गुनासो हुन्न  तर संसदीय सुनुवाइको अभावमा नियुक्ति गर्न नपाई काममा बाधा पर्यो भन्नुु आफ्नो अधिकार क्षेत्रको सीमा नबुझेको ठहरिन्छ  त्यसैले ढिलो नगरिकन न्यायपरिषद सर्वोच्च अदालतको पूर्ण बैठक तथा आवश्यक परे कानुन व्यवसायीहरूबीच छलफल चलाई निष्कर्ष निकालेर न्यायपालिकाको अविच्छिन्न शक्तिलाई बचाउने पहल गरौं  आजको अनिवार्य आवश्यकता भनेको यही भएको छ  
	 
	 
	 
	 
	
"
