जातीय आधारमा संघीयता घातकसंविधानमा व्यवस्था भएको करिब तीन वर्षपछि बल्ल राज्य पुनर्संरचना सम्बन्धी आयोग बनेर काम थालेको छ  यससँगै अबको संघीयता जातीय वा भौगोलिक के आधारमा हुने भन्ने विवादले देशलाई तताएको छ "
	 
	संविधानमा व्यवस्था भएको करिब तीन वर्षपछि बल्ल राज्य पुनर्संरचना सम्बन्धी आयोग बनेर काम थालेको छ  यससँगै अबको संघीयता जातीय वा भौगोलिक के आधारमा हुने भन्ने विवादले देशलाई तताएको छ  जनवादी केन्द्रीयता तथा वर्गविहीन समाजमा विश्वास गर्ने र अन्तर्राष्ट्रियवादमा विश्वास गर्ने माओवादीले कसरी जातीय आधारमा स्वायत्तताको नारा दिए  किनभने कम्युनिष्ट शासन व्यवस्थामा यस्तो उदाहरण भेटिँदैन  माओवादीले अगाडि सारेको प्रस्ताव स्वयम् साम्यवादी सिद्धान्त विपरीत देखिन्छ  
	न्याय र समानताका आधारभन्दा आफ्नो विद्रोहमा छिटो सफलता प्राप्त गर्नका लागि रणनीतिक रूपमा जातजातिबीच विद्वेष बढाउने खालको प्रस्ताव ल्याइएको र सस्तो लोकपि्रयताका लागि जातीय राजनीति गर्न खोजिएको गम्भीर आरोप धेरै कोणबाट लगाइएको पाइन्छ  तर अहिले माओवादीको माथिल्लो नेतृत्वमा केही चेत पलाउन थालेको छ  भर्खरै प्रधानमन्त्रीका एकजना सल्लाहकारले जातीय आधारमा संघीयतामा जानु हुँदैन भन्ने अभिव्यक्ति दिएका छन्  एकचोटी बाबुराम भट्टराईजीलाई पनि भनेको थिएँ अब नेपाल टुक्र्याएर बाइसेचौबीसेमा पुर्याउने  यसमा माओवादीले आफूलाई सच्याउनुको विकल्प छैन  
	पुष्पलाल र जातीय राज्य 
	नेपाली वामपन्थीका अग्रज नेता पुष्पलाल हुन्  झन् बाबुरामजीले त प्रधानमन्त्री भएपछि सहिदगेटमा सहिदलाई फूलमाला लगाउनुको सट्टा पुष्पलालको सालिकमा फूलमाला चढाउनुभयो  यसबाट पुष्पलालजीको स्थानलाई नेपालको वामपन्थी इतिहासमा सहजै अनुमान गर्न सकिन्छ  कम्युनिष्ट र जातीय नाराबारे स्वपुष्पलालकै भनाइ भने यस्तो छ यी पुँजीवादी पार्टीर्का नेताहरूले कार्यकर्ताहरूलाई समाज विकासको कुरा बुझाई देशको भविष्य उज्ज्वल छ भन्ने राजनीति प्रस्ट गरी कार्यकर्ताहरूलाई राजनीतीकरण गर्नुको साटो जुन राजनीतिक कार्यकर्ता जुन सम्प्रदायको छ त्यसैका पक्षमा कुरा गरी त्यसका कार्यकर्ताहरूलाई आआफ्नो प्रभाव पार्ने कुचेष्टासम्म गर्दारहेछन् भन्ने कुरा पनि थाहा पाएँ  
	त्यस सन्दर्भमा पुष्पलालले डा डिल्लीरमण रेग्मीसँगको एक प्रसंग पनि उल्लेख गर्नुभएको छ एकदिन नेपालको इतिहासका विषयमा कुरा हुँदा डा डिल्लीरमण रेग्मीले भने पृथ्वीनारायण शाहले नेवार जातिमाथि अत्याचार गरेका छन् आफ्नो विजयपछि पनि कीर्तिपुरेहरूको नाककान काटे तर मैले त नेवार जातिका पक्षमा लेखेको छु  रेग्मीको उक्त भनाइलाई घृणा गर्दै पुष्पलालले भन्नुभएको छ म नेवारबाट नेपालीमा परिणत भई माक्र्सवादतिर लागेको व्यक्तिलाई रेग्मीको यो पुरानो कुराले असर गर्नुको साटो उनीप्रति घृणा जगायो  पुष्पलाल नेपाल कम्युनिष्ट आन्दोलनको संक्षिप्त इतिहास पृष्ठ संख्या   
	कुनै समय जनजातिमा उच्चवर्गका व्यक्तिहरू आएर पुष्पलालसित भनेका रहेछन् यदि क्रान्तिको विजयपछि तपाइर्ंको पार्टीले हामीलाई जातीय स्वायत्त राज्यको अधिकार दिने हो भने हामी जनजातिलाई तपाईंको पार्टीमा तान्न सक्छौँ  तर पुष्पलालले त्यसबाट कम्युनिष्ट आन्दोलन र राष्ट्रिय एकतामा बाधा पुग्ने ठहर गरी अस्वीकार गरेको उहाँको पुस्तकमा उल्लेख छ  
	त्यस्तै जातीय राज्यका बारेमा  सालको संविधान आयोगका अध्यक्ष तथा पूर्व प्रधानन्यायाधीश विश्वनाथ उपाध्यायले एक पाक्षिक पत्रिकालाई अन्तर्वार्ता दिँदै भन्नुभएको थियो संविधान निर्माण गर्दा यस विषयमा निकै बहस भएको थियो  जातीय आधारमा कुनै काम गरिनुहुन्न भन्ने संविधान सुझाव आयोगभित्र सबैको विचार थियो  निर्मल लामाले जातीय आधारमा चुनाव लगायत कुनै व्यवस्था गर्नै हुँदैन भनेर सबैभन्दा जोडदार आवाज उठाउनुभएको थियो  अहिले उहाँकै सहकर्मीहरूलाई जातीय स्वायत्तता चाहिएको छ  त्यो बाटोबाट निश्चित छ आज नभए भोलि भोलि नभए पर्सि नेपाल टुक्रन्छ  
	तर अहिले वर्गीय हितभन्दा पनि जातीय नारा दिएर क्षणिक स्वार्थपूर्तिका लागि जातीय द्वन्द्वको बिजारोपण गरी पुष्पलाल र निर्मल लामाले भनेझैँ राष्ट्रिय एकताविरोधी काम माओवादीबाट भएको छ  
	बीपी र जातीय राज्य 
	महामानव स्वर्गीय बीपी कोइरालाले  सालतिर हृषिकेश शाहलाई अहिले के राजनीति गर्दै हुनुहुन्छ भनी सोध्दा उहाँले भन्नुभएको थियो राजालाई कमजोर पार्ने काम गर्छु र म जातीय समूहलाई बढाउँछु यहाँका साम्प्रदायिक समूहलाई प्रोत्साहित गर्छु  तत्कालै बीपीले अहिले हिन्दुस्तान वा कुनै शक्तिले नेपाललाई कमजोर गर्नुपर्यो भने यही दुई कुरा गर्छ कि गर्दैन  भनी सोध्दा शाहले गर्छ भन्नुभयो  
	अनि बीपीले भन्नुभएछ तपाईं राष्ट्रि्रय दृष्टिबाट त्यही काम गर्नु भइरहेको छ जो कि विदेशीलाई अनुकूल परिरहेको छ  तत्कालै शाहले भन्नुभएछ अनुकूल परे म के गरुँ  जातीय आधारमा राजनीति गर्न खोजेका शाह र नेपालको राजनीतिमा विशिष्ट व्यक्तित्व मानिने बीपीले दिएको जवाफ अहिले पनि सान्दर्भिक छ  हेर्नुहोस् गणेशराज शर्माको सम्पादनमा प्रकाशित राजा राष्ट्रि्रयता र राजनीति पृष्ठ  
	नेपालका यी मूर्धन्य राजनीतिज्ञहरूको मार्मिक भनाइबाट पनि जातीय राज्य देशका लागि हदै हानिकारक रहेको पुष्टि हुन्छ  
	प्रवासी नेपालीहरूको चिन्ता 
	नेपालमा जातीय राज्यको बहस चलिरहेका बेला प्रवासी नेपालीहरूको चिन्ता निकै मार्मिक छ  यसबारे एउटा पत्रिकाले गरेको अध्ययनलाई म यहाँ उल्लेख गर्न चाहन्छु  त्यसक्रममा एकजनाले भनेका छन् हामी भारतमा अल्पमत र पीडित भएको अवस्थामा त कुनै जनजाति नभनी हामी नेपाली भन्ने गर्छौं भने नेपालमा त्यो नारा लाग्नु दुःखको कुरो हो हेर्नुहोस् हिमाल  असोज  
	जनजाति तथा आदिवासीका आधारमा गठित ट्राइबल स्टेटमा अन्य अल्पसंख्यक जातिको बसोबास र जीवन कति कठिन हुन्छ भन्ने तीतो अनुभव गुवाहाटीका एक प्रसिद्ध साहित्यकारले बताएका थिए  नेपालले यस्तो भोग्नु नपरोस् देश जातजातिको आधारमा विखण्डन नहोस् धर्मनिरपेक्षताको दुरुपयोग नहोस् नेपालीको जातिको साझा संस्कृति चिनारीलाई फलानो जात फलानो क्षेत्रको भन्ने संकीर्णता अरू नझांगियोस्  भारतमा नेपालीहरूले एउटै जात हुनुपर्छ त्यो हो नेपाली भन्ने मान्यता राख्छन् भने नेपालमा नेपालीभन्दा पनि त्यो जाति हो भन्ने मान्यता बढ्दै गएको छ  ती साहित्यकारको चिन्ता छ  
	भारतमा बसोबास गरेकी गीतकार चन्द्रकला नेवारको भनाइ छ धिक्कार छ है नेपाली जाति जसले जातिलाई चिन्दैन  उहाँ अगाडि भन्नुहुन्छ नेपालीको चाड दशैंतिहार पनि हाम्रो जातिको चाड होइन भनी पृथक जाति समुदायमा संकुचित गरी नेपाली चिनारीलाई जाति क्षेत्रीय चिनारीमा साँघुर्याउन थालिएको हो  
	भारतका नेपालीभाषीले नेपाली भाषा संस्कृतिको संरक्षणमा ठूलो भूमिका खेलिरहेका छन् भने हामी नेपालीहरूचाहिँ समग्र नेपाल नभनी जातिविशेषमा जोड दिएर देशलाई विखण्डनतिर लैजाँदैछौं  
	हाम्रै कुरा 
	विगतमा अन्तरिम संविधानका एक मस्यौदाकारले हाम्रो मुलुकको नाम नेपाल नराखी हिमाली गणतन्त्र प्रदेश राख्ने प्रस्ताव गरेका थिए र अर्का मस्यौदाकारले संविधानमा राष्ट्रि्रय अखण्डता पनि नराख्ने प्रस्ताव गरेका थिए  यस्तो सोच प्रकट भइरहेको परिवेशमा निश्चित जातिका आधारमा राज्यको संरचना गर्ने मागले जातीय द्वन्द्व निम्त्याउनेमात्र नभई देशको सार्वभौमिकता र अखण्डतामा गम्भीर खलल पुर्याउँछ  एकातिर धर्मनिरपेक्षताको कुरा गर्ने अनि अर्कोतर्फ जात र समुदायका आधारमा राज्यसंरचनाको कुरा उठाउनु आफैँमा विरोधाभाषपूर्ण छ  
	जातीय आधारमा राज्यसंरचना र समावेशी गर्नुपर्ने मागका पछाडिको कारण के छ भने राज्यको नीतिगत निर्णय गर्ने ठाउँमा जातीय सहभागिता भएन निश्चित जाति बाहुन क्षत्री आदि को मात्र बाहुल्य भयो भन्ने हो  नेपालमा धेरै जातजाति आदिवासी जनजातिहरू पिछडिएका छन् तर दलितबाहेक निकै पिछडिएको कुनै पनि छैन  नेपालका पिछडिएको समुदाय जाति जनजाति तथा दलितहरूलाई कसरी राष्ट्र्र्रको मूलधारमा समाहित गर्ने भनेर सोच्नु अनिवार्य छ  तर निरपेक्ष रूपमा कुनै अमूक जाति समुदायका आधारमा राज्यसंरचना गर्दा जातीय असमानता उत्पन्न हुन्छ  
	जातीय र साम्प्रदायिक नारा धेरै संवेदनशील हो   जना नेपालीहरूको इराकमा भएको हत्यामा देखिएको साम्प्रदायिकता बिर्सन सकिँदैन  पिछडिएका जाति र जनजातिका लागि आरक्षण र सकारात्मक विभेदद्वारा तिनीहरूको उत्थान र समावेशीकरण गर्न सकिन्छ  समानुपातिक निर्वाचन पद्धतिद्वारा राजनीतिक क्षेत्रमा पहुँच पुर्याउन पनि सकिन्छ  आत्मनिर्णयको अधिकारसहित नेपाललाई निरपेक्ष जातीय आधारमा राज्यसंरचना गर्दा विखण्डन निम्तने खतरा छ  हामीले कुनै जातीय भाषिक या धार्मिक आधारमा नाम राखेर राज्य पुनर्संरचना गर्दा भविष्यमा आउने परिणामको पनि ख्याल राख्नुपर्छ  
	ठूलो क्रान्ति या परिवर्तन गर्ने हामीले आफ्ना सूक्ष्म प्रकारका चिनारी जस्तै नाम थर योग्यता धर्म भाषा र जाति आदिलाई थाती राखेर अगाडि बढ्नुपर्ने हुन्छ  भारतमा गरिएको अंग्रेज हटाउ आन्दोलन यसको ऐतिहासिक उदाहरण हो  त्यस आन्दोलनलाई तुहाउन बि्रटिस सरकारले भारतवासीका सूक्ष्म चिनारीहरू जस्तै जातजाति धर्म तथा भाषाबीचको भिन्नतालाई बढावा दिनखोजेको थियो  तर नेतृत्वको कुशलता अनि जनताको सुझबुझका कारण उनीहरूले समग्र भारत हामी सबै भारतीयको हो भन्ने मान्यता आत्मसात गरी तत्कालीन सर्वशक्तिमान साम्राज्यलाई भारतबाट भगाए  
	नेपालमा पनि विदेशीहरूले भारतमा जस्तै जातीय राज्यलाई बढावा दिएको देखिन्छ  अन्तर्राष्ट्रिय समुदायको धेरै पैसा यस्तै जातीय संगठन वा समूहलाई खर्च गरिएको आरोप लाग्ने गरेको छ  राज्य पुनर्संरचना गर्दा राज्यको नाम नै जातीय आधारमा राख्न खोज्नु एउटा समूहको चिनारीका लागि अरू धेरै समूहको चिनारी बन्धकमा राख्नु हो जसले नेपालको कमजोर लोकतन्त्रलाई अझ कमजोर बनाउँछ सामाजिक द्वन्द्व बढाउँछ र राष्ट्रिय अखण्डतालाई कमजोर पार्छ  
	लेखक कांग्रेस नेता हुन् 
"
