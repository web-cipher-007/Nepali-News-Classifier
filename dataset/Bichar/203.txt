सत्य निरूपण आयोग अपरिहार्यसत्य निरुपण तथा मेलमिलाप आयोगमा विषयवस्तु बुझेकाहरुलाई राखी राष्ट्रिय "
	द्वन्द्वपछिको समाजमा राष्ट्रिय मेलमिलाप कायम गरी दिगो शान्ति कायम गर्न सङ्क्रमणकालीन न्यायको सिद्धान्तलाई लागू गर्ने गरिन्छ  नेपालले पनि दोस्रो जनआन्दोलनको परिणाम विस्तृत शान्ति सम्झौता र अन्तरिम संविधानमार्फत यस सिद्धान्तलाई लागू गर्ने प्रतिबद्धता व्यक्त गरेको हो  यद्यपि अझैसम्म सत्य निरूपण तथा मेलमिलाप आयोग र बेपत्ता खोजबिन आयोग गठनसम्बन्धी कानुन बनाउन सहमति हुन नसक्दा तत्सम्बन्धी कामहरू अधुरै रहे  द्वन्द्वकालमा भएका मानव अधिकार उल्लंघनका घटनामा पीडित र पीडकको सहमतिबाट पीडकलाई क्षमादान परिपूरण र पश्चातापलाई आधार बनाएर मेलमिलाप गराउने कानुन बनाउन दलहरू सहमत भएका देखिन्छन्  यस्तो कानुन बनाउँदा पीडित र पीडकबीच सहमति नभए पीडकलाई कारबाही गर्ने नै सिफारिस गर्ने कानुन व्यवस्था गरी सत्य निरूपण तथा मेलमिलाप आयोग गठन गर्ने कुरामा दलहरूले सहमति जनाएको समाचार सम्प्रेषित भएको छ  यसलाई चाँडै मूर्तरूप दिनु आवश्यक छ   
	के हो सङ्क्रमणकालीन न्याय  
	सङ्क्रमणकालीन न्याय भन्नाले सत्ता र शासन परिवर्तनको अवस्थामा पूर्ववर्ती सत्ता र शासकले गरेको ज्यादती र द्वन्द्वका बेला भएका मानवअधिकार उल्लंघनका घटनालाई सम्बोधन र कारबाही गर्ने न्यायको आधुनिक मान्यता हो  सङ्क्रमणकालीन न्यायभित्र फौजदारी न्यायको स्वरूप मात्र नभई परिपूरण क्षतिपूर्ति र पुनःस्थापनजस्ता पीडितका अधिकारसमेत पर्छन्  सत्ता र शासन परिवर्तनको अवस्थामा समाजमा स्थायित्व ल्याउन परिवर्तनप्रति विश्वास जगाउन लोकतान्त्रिक शासन प्रणाली निर्माण गर्न समाजमा दिगो शान्ति कायम गरी लोकतान्त्रिक भविष्यको सुनिश्चितताका लागि बृहत् न्यायको परिभाषाभित्रको अवधारणा नै सङ्क्रमणकालीन न्याय हो  
	यसको मुख्य उद्देश्य दण्डहीनता संस्कृतिको अन्त्य गरी विधिको शासनद्वारा लोकतान्त्रिक शासन प्रणालीको स्थापना गर्नु हो  राज्य व्यवस्थाको परिवर्तनपश्चात् विगतको ज्यादती र मानव अधिकार उल्लंघनका घटनाको छानबिन गरी त्यस्तो कार्य रोक्न मानव अधिकार उल्लंघनकर्ताको पहिचान गर्न पीडकलाई दण्ड दिन पीडितलाई परिपूरण र राहत दिन मेलमिलापको वातावरण तयार गरी शान्ति र लोकतन्त्रको संस्थागत विकास गर्नु संक्रमणकालीन न्यायको उद्देश्य हो  यस उद्देश्य प्राप्तिका लागि विगतका ज्यादतीका सम्बन्धमा सत्यको खोजी गर्ने पीडितलाई परिपूरण र पुनःस्थापन गरी सामाजिक सम्मान प्रदान गर्ने दोषीलाई जिम्मेवार बनाउने कानुनी शासनको प्रवर्द्धन गर्दै लोकतन्त्रको सुदृढीकरणका लागि संस्थागत सुधार गर्ने र विगतका कटुता र तिक्ततालाई सामान्यीकरण गरी मेलमिलापलाई प्रवर्द्धन गर्ने जस्ता विषयहरू सङ्क्रमणकालीन न्यायभित्र पर्छन्  
	सङ्क्रमणकालीन न्यायको सिद्धान्तको विकास दोस्रो विश्वयुद्धपछि भएको देखिन्छ  खासगरी दोस्रो विश्वयुद्धको समयमा युद्ध अपराधको कसुरमा जापान र जर्मनीका सिपाही र तिनका कमान्डरहरूलाई कारबाहीका लागि अन्तर्राष्ट्रिय तहमा टोकियो ट्रायल र न्युरेम्बर्ग ट्रायल बाट सङ्क्रमणकालीन न्यायको सिद्धान्तको विकास प्रारम्भ भएको पाइन्छ  सन्  को दशकदेखि यस सिद्धान्तको स्वरूप र क्षेत्रहरू विस्तार भएका छन्   मा गि्रसमा र  मा अर्जेन्टिनामा मानव अधिकारको उल्लंघन गरी ज्यादती गर्नेहरूमाथि ट्रायल अर्थात् कारबाही गरिएको पाइन्छ  यसैगरी  र  को दशकदेखि मानव अधिकार उल्लंघनको विषयलाई फौजदारी न्यायको दायराभित्र ल्याई दोषीलाई कारबाही गर्ने पद्धतिको विकास भएको छ   को दशकदेखि मानव अधिकार र मानवीय कानुनको उल्लंघनमा पीडकलाई जिम्मेवार बनाई कारबाही गर्ने र पीडितलाई परिपूरणसहित सम्मानित जीवनयापनको सुनिश्चितता गरी लोकतान्त्रिक प्रणाली विकास गर्ने सन्दर्भमा संक्रमणकालीन न्यायको सिद्धान्त केन्दि्रत भएको देखिन्छ  मानव अधिकार उल्लंघन र ज्यादती गर्नेहरूलाई कारबाही गरीे शान्ति र मेलमिलापबाट राज्यलाई अग्रगमनतर्फ लैजान यसले महत्त्वपूर्ण टेवा पुर्याउँछ भन्ने मान्यता रहेको छ  
	आधुनिक मानव अधिकार विधिशास्त्रले मानव अधिकारको संरक्षण र सम्बर्द्धनको सम्बन्धमा अन्तर्राष्ट्रिय कानुनको महत्त्वपूर्ण भागका रूपमा सङ्क्रमणकालीन न्यायको सिद्धान्तलाई आत्मसात गरेको छ   को अन्तरअमेरिकी मानव अधिकार अदालतले होन्डुरसको मुद्दामा मानव अधिकारको संरक्षणका निम्ति राज्यले मानव अधिकार उल्लंघन रोक्न मुनासिव कदमहरू चाल्नुपर्ने मानव अधिकार उल्लंघनका घटनाको अनुसन्धान र छानबिन गर्नुपर्ने उल्लंघनकर्ताहरूलाई जवाफदेही बनाउन दण्ड दिनुपर्ने पीडितहरूलाई परिपूरण र क्षतिपूर्तिको सुनिश्चितता गर्नुपर्नेजस्ता सिद्धान्त स्थापित गरेको छ  यस सिद्धान्तलाई मानव अधिकारसम्बन्धी युरोपेली अदालत र संयुक्त राष्ट्रसंघीय मानव अधिकार समितिले समेत अवलम्बन गरेको छ  यस सिद्धान्तका आधारमा पीडितको अधिकारको सम्मान गर्दै दण्डहीनताको अन्त्य गर्नु राज्यको दायित्व हुने कुरालाई अन्तर्राष्ट्रिय फौजदारी अदालतको विधानमा समेत समावेश गरिएको छ  
	हाल यसको क्षेत्र विस्तार भई ज्यादती गर्ने उपर फौजदारी कारबाही घटनाका सम्बन्धमा सत्यतथ्यको खोजी पीडितका लागि परिपूरण र क्षतिपूर्ति राज्यको संरचनागत सुधार अधिकारको दुरुपयोग गर्ने भ्रष्टाचार गर्ने र ज्यादती गर्नेहरूलाई कानुनको कठघरामा ल्याई जिम्मेवारीबोध गराउने र त्यस्ता व्यक्तिहरू सार्वजनिक पदका निम्ति भविष्यमा अयोग्य मानिने कुरालाई समेत स्वीकार गरेको छ   
	सत्य निरूपण तथा मेलमिलाप आयोग द्वन्द्वको समयमा भएका ज्यादतीका घटना र त्यस्तो घटना गर्ने गराउनेको पहिचान गरी सत्य तथ्यको खोजी गर्न सत्य निरूपण आयोग गठन गरिन्छ  यसले घटनाको खोजी गरी पीडितको पीडाको सुनुवाइ गर्ने पीडितलाई परिपूरण र पुनःस्थापनको सिफारिस गर्ने दोषीलाई सजायको सिफारिस गर्ने क्षमादान दिनुपर्ने व्यक्तिहरूको पहिचानसमेत गरी यथार्थ सत्य तथ्य विवरणहरू संकलन गर्नेजस्ता काम गर्छ  सङ्क्रमणकालीन न्यायका विभिन्न सिद्धान्त र स्वरूपमध्ये सत्यको खोजी गर्न सत्य निरूपण आयोगको गठन एउटा महत्त्वपूर्ण पक्ष हो   को दशकपछि विभिन्न मुलुकमा  वटाभन्दा बढी सत्य निरूपण आयोग गठन भएका छन्  अर्जेन्टिना  चिली  एलसाल्भाडोर  दक्षिण अपि|का  ग्वाटेमाला  पूर्वी टिमोर  घाना  सियरालियोन  जस्ता मुलुकहरूले सत्य निरूपण आयोग गठन गरी घटनाको सत्यतथ्य छानबिन गरेका थिए  
	सत्य निरूपण आयोग एउटा अर्धन्यायिक आयोग हो  दक्षिण अपि|कामा मूलतः आयोगले  देखि  सम्म भएका ज्यादती र मानव अधिकार उल्लंघनका घटनाहरू छानबिन गर्ने क्षमादान दिनुपर्नेहरूको पहिचान गरी सिफारिस गर्ने पीडितलाई आफ्नो पीडा भन्ने अवसर प्रदान गरी राहत र क्षतिपूर्तिको सिफारिस गर्ने र ज्यादतीका सत्यतथ्य घटना पत्ता लगाई भविष्यमा त्यस किसिमबाट अधिकार दुरुपयोग गर्न नसकिने उपायहरूका सम्बन्धमा आवश्यक सिफारिस सहितको प्रतिवेदन पेस गर्ने कार्यादेश तोकिएको थियो  यस आयोगले विषयवस्तुको गाम्भीर्यतालाई हेरी आयोगअन्तर्गत मानव आधिकार उल्लंघनसँग सम्बन्धित समिति आममाफी समिति र पीडितलाई परिपूरण र पुनःस्थापन समितिजस्ता विभिन्न समितिहरू बनाएको  
	थियो  यसैगरी एलसाल्भाडोर र ग्वाटेमालाले पनि सत्य निरूपण आयोग गठन गरी ज्यादतीका सत्यतथ्य घटनाहरू खोजी गरेको देखिन्छ  
	 देखि  सम्म भएका  सशस्त्र द्वन्द्वका घटनाहरूमध्ये  वटा घटनामा कारबाही भएको  वटा मुलुकले आममाफीसम्बन्धी कानुन बनाई क्षमादान गरेका दृष्टान्तहरू समेत छन्  उरुग्वेले  मा आममाफी दिने सम्बन्धी कानुन तर्जुमा गरी जनमतसंग्रहमा लैजाँदा  प्रतिशतले उक्त कानुनको समर्थन गरेकाले पूर्ववर्ती शासकलाई आममाफी दिएको उदाहरणसमेत देखिन्छ   मुलुकमा गरिएको अध्ययनमा सत्यको खोजी गर्न  वटा सत्य निरूपण आयोग गठन गरिएको  वटा घटनाका सम्बन्धमा कारबाही गरिएको र त्यसैगरी पीडितको परिपूरणको अधिकार सुनिश्चित गरिएको पाइन्छ  यद्यपि सत्य निरूपण आयोगलगायत विभिन्न छानबिन आयोग गठन भएका भए पनि ती आयोगहरूलाई सत्यतथ्य छानबिन गर्न विभिन्न कठिनाइ भएको कतिपय अवस्थामा प्रमाणहरू मासिएको प्रमाण नभेटिएको घटना पुरानो भइसकेकाले यथेष्ट प्रमाण संकलन हुन नसकेको मुख्य शासकलाई दोषी बनाउने वा आदेश तामेली गर्ने तल्लो स्तरको व्यक्तिलाई मात्र जिम्मेवार बनाउने भन्ने जस्ता चुनौतीहरू रहेको देखिन्छ  कतिपय राज्यले ज्यादतीका सम्बन्धमा छानबिन आयोगहरू गठन गरी त्यस्ता आयोगले अनुसन्धानसहित किटानी प्रतिवेदन पेस गर्दा पनि कारबाही गर्न नसकेका उदाहरणहरू पनि छन्  
	सङ्क्रमणकालीन न्याय र नेपाल सालमा भएको परिवर्तन राजनीतिक सम्झौतामा टुंगिएकाले त्यस समयमा भएका ज्यादतीका सम्बन्धमा राज्यबाट स्पष्ट तथ्य खोज गरी न त घटनाको अभिलेख नै राखियो न त कसैउपर कुनै कारबाही नै गरियो  यसैगरी पञ्चायतकालमा सत्ताको विरोध गर्ने उपर ज्यान लिने बेपत्ता पार्ने अपहरण गर्ने सम्पत्ति जफत गर्ने जस्ता विभिन्न घटना भए पनि त्यसबेला पीडित पक्षले कुनै प्रभावकारी उपचार पाउन सकेनन्   सालको जनआन्दोलनको परिणाम बहुदलीय व्यवस्था पुनःस्थापना भएपछि जनआन्दोलनको समयमा भएका ज्यादती र धनजनको क्षति सम्बन्धमा सत्यतथ्य छानबिन गरी दोषीउपर कारबाहीको सिफारिस गर्न मल्लिक आयोग  गठन भएको र उक्त आयोगले ज्यादती गर्नेहरूको नामनामेसीसहित कारबाहीको सिफारिस गरे पनि त्यस उपर कुनै कारबाही भएन  मल्लिक आयोगको प्रतिवेदन नै तामेलीमा गई त्यसबेला ज्यादती गर्नेहरूलाई कुनै कारबाही नभएकाले पछि तिनै दोषीहरूको मनोबल बढी  को जनआन्दोलन दबाउन सक्रिय हुन पुगेका तथ्यहरू देखिन्छन्  मल्लिक आयोगको सिफारिस कार्यान्वयन नहुँदा राजनीतिमा दण्डहीनता मौलाएको भन्ने मान्यता छ  
	 को जनआन्दोलनमा ज्यादती गर्ने उपर सत्यतथ्य घटनाको छानबिन गरी कारबाहीको सिफारिस गर्न सरकारले रायमाझी आयोग  र शाही आयोगले गरेको ज्यादतीउपर छानबिन गरी कारबाहीको सिफारिस गर्न ओझा आयोग  गठन गरेको र ती आयोगहरूले छानबिन गरी दिएको सिफारिस पनि यथार्थमा कार्यान्वयन हुन नसकेको अवस्था छ  ओझा आयोगको प्रतिवेदनले लोकतन्त्रको मान्यताविपरीत मानव अधिकारको गम्भीर उल्लंघन गर्नेलाई सार्वजनिक पदमा समेत नियुक्ति नगर्न सिफारिस गरेको भए पनि त्यो कार्यान्वयन भएको देखिएन  यसरी नेपालको सन्दर्भमा परिवर्तित व्यवस्थामा विगतको ज्यादतीका सम्बन्धमा कुनै उल्लेख्य कारबाही भएको भन्ने अवस्थाहरू नदेखिए पनि दोषीहरूको अभिलेख प्रतिवेदनमा राखिएकाले पछि त्यसको अध्ययन अवश्य हुनेछ  
	विस्तृत शान्ति सम्झौता  मा गरिएको प्रतिबद्धता अनुरूप सङ्क्रमणकालीन न्यायको सिद्धान्तलाई साकार रूप दिनु आवश्यक छ  यसका लागि सत्य निरूपण तथा मेलमिलाप आयोग बेपत्ता खोजबिन आयोग गठन गर्ने र यस्ता आयोगमा दलीय भागबन्डा भन्दा पनि विषयवस्तुको गाम्भीर्यतालाई बुझ्न सक्नेहरूको चयन गरी सत्यतथ्यको खोजबिन र निरूपण गरी राष्ट्रिय मेलमिलापको वातावरण सिर्जना गर्नु आवश्यक छ  
"
