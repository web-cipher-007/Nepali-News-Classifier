"समाधानः कसले होइन कहिले "भारतको पाँचदिने औपचारिक भ्रमण सकेर राष्ट्रपति रामवरण यादव स्वदेश फर्केको"
	भारतको पाँचदिने औपचारिक भ्रमण सकेर राष्ट्रपति रामवरण यादव स्वदेश फर्केको भोलिपल्ट अर्थात आइतबारका पत्रपत्रिका हेर्ने हो भने प्रायः सबैमा नेपाली राजनीतिको समस्या समाधानको उपाय सुझाइएको छ  र हाम्रो समस्याको समाधान हामी आफैंले गर्नुपर्छ भन्नेमा राष्ट्रपति यादवको जोड रहेको समाचारहरूबाट थाहा हुन्छ  ध्रुव सत्य  तर भारत भ्रमणबाट र्फकंदार्फकंदै राष्ट्रपतिज्यूले त्यस्तो भनेको हेर्दापढ्दा विचित्रको अनुभूति भयो  जोकोहीले पनि आफ्नो समस्याको समाधान आफैंले गर्नुपर्छ यो त समाजको नियम नै होइन र  सामान्य घरझगडा हुँदा त छिमेकीले आएर हम्मेसी मिलाउँदैनन् आफ्नो समस्या आफैंले सल्टाउनुपर्छ भन्छौं हामी  त्यही कुरा राष्ट्रका हकमा पनि लागू हुन्छ भन्ने सारा संसारलाई थाहा छ  आफ्ना आन्तरिक झमेला आफैंले मिलाउनुपर्छ भन्ने कुरा अरु कसैले सिकाइदिएको जस्तोगरी राष्ट्राध्यक्ष प्रस्तुत हुँदा मलाईजस्तै धेरैलाई पक्कै नरमाइलो अनुभूति भयो होला   
	एकदमै जटिल परिस्थितिमाझ रहेको मुलुकमा राजनीतिक समस्याको समाधान निकाल्नु भनी निर्देशन दिएर राष्ट्रपति यादव औपचारिक भ्रमणमा निस्कनुभएको थियो  तर सायद उहाँलाई र सबै राजनीतिक दललाई त्यो सहजै हुनेवाला छैन भन्ने थाहा थियो  बनारसमा मानार्थ विद्यावारिधिबाट सम्मानित भएर राष्ट्रपति यादव भारतको राजधानीतर्फ जाँदा नै नेपाली राजनीतिमा थप प्रश्नहरू उठिसकेका थिए  उहाँ कुनै राजनीतिक एजेन्डा बोकेरै नयाँदिल्ली जानुभएको थियो त सायद यसै भन्न नसकिएला तर भारतका प्रधानमन्त्री मनमोहन सिंहसँगको भेटपछि नेपालको राजनीतिक परिस्थितिबारे त्यहाँ छलफल भएको र भारतीय प्रधानमन्त्रीले नेपालप्रतिको आफ्नो धारणा हाम्रा राष्ट्रपतिलाई सुनाएको स्पष्ट भयो   
	भारतीय प्रधानमन्त्री सिंहले नेपालको आन्तरिक मामिलामा भारतले कसैको पक्षविपक्ष नलिने सन्देश दिएको अखबारहरूमा आयो  उनको यो भनाइ जसरी आयो हाम्रा विश्लेषकहरूले त्यसको शाब्दिक अर्थ नभई भावार्थ प्रस्ट्याउँदै नेपालप्रति भारतको तत्कालीन नीति अथ्र्याए भारत बाबुराम भट्टराईकै सरकारको निरन्तरताको पक्षमा छ  हाम्रा विश्लेषकहरूको कुरालाई आधार मानेर अहिलेको राजनीतिक दृष्टान्त हेर्ने हो भने दिल्लीबाट जुन कुरा आयो त्यसले राष्ट्रपतिले हात लाग्यो शून्यको स्थिति सामना गर्नुपरे जस्तो देखियो   
	यता राष्ट्रपति यादव नरहेको बेला पनि देशभित्र कुनै चमत्कार हुनसकेन  उहाँ राजनीतिक सहमतिका लागि छैटौंपटक म्याद थपेर भारत भ्रमणमा निस्कनुभएको थियो  अघिल्लो साताको अनुभवले पनि आफूले थपेको म्यादले कुनै विशेष दबाब दिनेवाला छैन र नेपालको राजनीतिक समस्याको समाधान अन्तैबाट खोज्नु पर्नेछ भन्नेमा हाम्रा नेताहरू मात्र होइन राष्ट्राध्यक्षसमेत अल्मलिएको भान भयो  राजनीतिक दलहरूलाई सहमतिको प्रधानमन्त्री खोज भनेर आफूचाहिं विदेशिंँदा नेपालभित्र त्यो आलोचनाको ठूलै विषय बनेको हो  तैपनि अर्थहीन प्रमाणित भइसकेको घरिघरि थपिने म्यादलाई निरन्तरता दिँदै उहाँले घरेलु राजनीतिक समस्याको समाधानका लागि छिमेकीको मुख ताकेको र छिमेकीले तिम्रो समस्या तिमी नै समाधान गर भन्ने शैलीमा पठाइदिएको शैलीमा उहाँबाटै सन्देश आउनुले खिन्न बनाएको छ   
	यस्ता सामान्य ज्ञानका कुरामा मात्र होइन आआफ्नो स्वार्थ अनुकूलका झिनामसिना राजनीतिक एजेन्डामा अल्झिँदादैअल्झिदैं समय तेज रफ्तारमा दौडिरहेकोप्रति चाहिं सायद हामीले आँखा चिम्लिदिएका छौं  समय दौडिएको मात्रै छैन उल्टो गतिमा दौडिएको अनुभूति हुनथालेको छ  लोडसेडिङको भयावह स्थिति छ सर्वोच्च न्यायालय नै खाली भएको छ स्थानीय निकायमा भाँडभैलो छ अपराध बढेर गएका छन् दण्डहीनताको पराकाष्ठा छ भ्रष्टाचार उत्कर्षमा छ सामाजिक विकास न्यून छ  र सबभन्दा ठूलो कुरा देश संक्रमणकालीन संविधानबाट मात्रै चलिरहेको छ स्थायी संविधान नबनाई जननिर्वाचित निकाय मरेको छ  यसरी कहिलेसम्म चल्छ यो स्थिति कहिलेसम्म रहन्छ भन्ने कुराको समेत कुनै टुँगो छैन   
	अब त समाधान हामीले नै निकाल्नुपर्छ भन्ने कुरा मुख्य होइन  समाधान हामीले कहिले निकाल्छौं भन्ने कुरा प्रमुख हो  अर्काको मुख ताक्दाताक्दै हामीले आफ्नो समस्याको समाधान आफैंले निकाल्नुपर्छ भन्ने कुरा पनि बिर्सिसकेका हौं  पक्कै होइन  बुद्धिजीवीलाई मात्रै होइन सर्वसाधारणलाई समेत आफ्नो देशको समस्या समाधान आफैंले गर्नुपर्छ भन्ने राम्ररी थाहा छ  तर कसरी र कहिले राजनीतिक संकटको समाधान निकाल्ने भन्नेबारे त राष्ट्राध्यक्ष राजनीतिज्ञ र बुद्धिजीवीहरूले बताउनुपर्यो नि  त्यो पनि बाहिर गएर होइन आफ्नै घरभित्र छलफल गरेर   
	 
	 
"
