राष्ट्रपतीय अकूटनीतिक भ्रमण"राष्ट्रपति डा रामवरण यादवले नयाँदिल्लीमा बुधबार त्यहाँका राष्ट्रपति प्रधानमन्त्री र सोनिया गान्धी लगायत""
	राष्ट्रपति डा रामवरण यादवले नयाँदिल्लीमा बुधबार त्यहाँका राष्ट्रपति प्रधानमन्त्री र सोनिया गान्धी लगायत महत्वपूर्ण व्यक्तिसंग भेटवार्ता गरी नेपालको पछिल्लो राजनीतिक अवस्थावारे उच्चतहको ब्रिफिङ गरे  र सम्भवतः नेपाल बुझेका भारतीय समकक्षी प्रणव मुखर्जीसहितको उच्च भारतीय नेतृत्वले पनि नेपाली अवस्थाको प्रत्यक्ष जानकारीपछि भारतीय सद्भाव रहेको दोहोर्याई सहयोगको प्रतिबद्धता जनायो   

	भारतीय राष्ट्रपति प्रधानमन्त्रीसँग सामान्य शिष्टाचार वार्ताबाहेक राजनीतिक एजेन्डामा छलफल भएको भनिए पनि ती पहिचान गर्न गाह्रो छ  किनकि राष्ट्रपति यादवले भारतीय उच्च नेतृत्वसँग गरेका वार्ताबारे नेपाली पक्षबाट केही जानकारी गराइएको छैन  एकल वार्तामा राष्ट्रिय स्वार्थमात्र प्रधान नहुन सक्छ राष्ट्रपतिले बुझेको जस्तो समाधानमा भारतीय सहयोग खोजिएको हुनसक्छ  नेपालमा जस्तो नभएर मिडियासँंग राष्ट्रपति र प्रधानमन्त्रीका धारणासमेत त्यहाँ विदेशमन्त्रीले आवश्यकताका आधारमा सार्वजनिक गर्छन्  त्यसरी हेर्दा भारतीय विदेशमन्त्री सलमान खुर्शिदले भारतीय उच्च नेतृत्वबाट नेपालको वर्तमान संकट समाधानका सन्दर्भमा मूलतः दुई धारणा राखे  राष्ट्रिय सहमतिको सरकार र ताजा निर्वाचन  
	नेपाली प्रमुख दल र नेतृत्व सहमतीय प्रधानमन्त्री प्रस्तावमा असफल भएपछि राष्ट्रपतिले त्यसको पहल गरेको सन्दर्भमा त्यसमा थप सहयोग छिमेकी राष्ट्रबाट खोज्नु सामान्य लाग्न सक्छ  तर घरेलु राजनीतिक संकटको समाधानका लागि प्रत्यक्ष पहल थालेका सार्वभौम मुलुकका राष्ट्रपतिले मैले सकिन सहयोग चाहियो भन्नु घरेलु मुद्दामा भारतीय हस्तक्षेपलाई निम्त्याउनु हो  उद्देश्य उचित भए पनि प्रक्रिया र समय नमिल्दा यस्तो गम्भीर त्रुटि राष्ट्रपतिबाट भएको छ  अहिलेसम्म दक्षिणसँगको हिमचिमका कारण प्रधानमन्त्री भट्टराईमाथि मात्र प्रश्न उठेकोमा राष्ट्रपतिमाथि पनि प्रश्न उठ्यो   
	राष्ट्रपतिको भ्रमण र त्यस सेरोफेरोलाई हेर्दा भ्रमण कुनै अर्थमा पनि सकारात्मक छैन  पहिलो नेपालको घरेलु राजनीतिक अवस्था  प्रधानमन्त्री भट्टराईले संघीयता विरोधी सुशील कोइरालालाई प्रधानमन्त्री बन्न दिएर प्रचण्डलाई हिरो हुनदिन्न भन्ने अभिव्यक्ति गगन थापा चन्द्र भण्डारी र एनपी साउदमार्फत सार्वजनिक गरेर चरम सत्तालिप्सा प्रदर्शन गरिरहेको बेला आफैले थालेको पहल चटक्क छाडेर उनी भारत यात्रामा गए  राष्ट्रपतिका प्रेस सल्लाहकार राजेन्द्र दाहालले आवश्यकता परेमा भ्रमणबारे विचार गर्न सकिन्छ भन्ने सूचना फाले पनि राष्ट्रपति कार्यालय भ्रमणमा एकमत थियो  घरभित्र सहमति नभए पनि त्योभन्दा महत्वपूर्ण मुखर्जी र सिंह हुन् भन्ने कार्यकारी मानसिकता सेरेमोनियल यादवमा देखियो   
	कांग्रेसका सभापति कोइराला लगायत सम्पूर्ण दलले भारत भ्रमण नगर्न गरेको आग्रहलाई महत्वहीन ठानी समस्याको समाधान दिल्लीमै रहेको ठानी यादव जम्बो टोलीसहित भ्रमणमा गए  प्रधानमन्त्री भट्टराईकै शैलीमा राष्ट्रपतिले दक्षिण छिमेकीलाई घरेलु शक्तिभन्दा प्राथमिकतामा राखे जुन दुर्भाग्यपूर्ण हो  
	दोस्रो कूटनीतिक दृष्टिकोण  सामान्य कूटनीतिक मर्यादा के हो भने राष्ट्रप्रमुखका भ्रमण रेसिप्रोकल हुनुपर्छ  नेपालका राष्ट्रपति भारत भ्रमणमा जान्छन् भने भारतका राष्ट्रपति पनि नेपाल भ्रमणमा आउनुपर्छ  देश सानो वा ठूलो रणनीतिक महत्व वा महत्वहीन हुँदैमा कूटनीतिक मर्यादा बदलिँदैन  भारतका लागि सुरक्षा परिषद्को स्थायी सदस्यता प्राथमिकतामा होला अमेरिकी आणविक क्लव प्रवेशसँगै चीन नियन्त्रण रणनीति महत्वपूर्ण होला तर त्यसो भन्दैमा स्वतन्त्र र तुलनात्मक सानो राष्ट्रप्रतिको कूटनीतिक व्यवहार फरक हुनुहुँदैन  
	नेपालका पहिला गणतान्त्रिक राष्ट्रपतिले तीन वर्षमा तीनपटक भारत भ्रमण गरे  तर भारतका तर्फबाट सन्  मा नेपाल भ्रमणमा आएका केआर नारायणन्पछि राष्ट्रपति आएका छैनन्  प्रधानमन्त्री तहको भ्रमण हेर्दा पछिल्लो अवस्थामा झलनाथ खनालबाहेक सबै प्रधानमन्त्रीले भारतको भ्रमण गरे तर सन्  मा आईके गुजराल आएयता भारतीय प्रधानमन्त्री भ्रमणमा आएका छैनन्  त्यसरी हेर्दा राष्ट्रपतिको यो भ्रमण अकूटनीतिक छ  पहिलो राजकीय दोस्रो औपचारिक र तेस्रो पनि औपचारिक गरेर तीन भ्रमणमा राष्ट्रपति यादवले रायसिना हिलस्थित राष्ट्रपतिलाई नेपाल भ्रमणको निमन्त्रणा दिए तर भारतले ती निम्तालाई शिष्टाचारवश ग्रहण गर्ने बाहेक कुनै महत्व दिएन  लाजमर्दो के छ भने अघिल्लोपटक गरेकै भ्रमणलाई नेपालका राष्ट्रपतिले स्मरण गराउँछन् भारतीय राष्ट्रपति स्मरण गर्छन्  नेपालका राष्ट्रपति जतिबेला पनि आइहाल्छन् किन भारतका राष्ट्रपति नेपाल भ्रमणमा जानुपर्यो भन्नेसम्मका धारणा साउथब्लकका अधिकारी राख्छन्  होइन भने भारतीय प्रधानमन्त्रीले भ्रमण गरेको  वर्ष र राष्ट्रपतिले  वर्ष पुगिसक्दा पनि काठमाडौं भ्रमण नगर्नुलाई काठमाडौंप्रतिको हेपाहा कूटनीति किन नभन्ने  जबकि प्रधानमन्त्री सिंहले सन्  मा बंगलादेशको भ्रमण गरेका छन् भने सन्  मा भुटानको समेत भ्रमण गरे   
	तेस्रो भारतीय समर्थन  भारतका तर्फबाट स्वाभाविक रूपमा नेपालका राष्ट्रपतिको सही र सकारात्मक कदमप्रति साथ रहेको बताइयो  किनकि भारतमात्र होइन नेपालमा अस्थिरता चाहने शत्रुले समेत कूटनीतिक शिष्टतावश नेपालमा सबै दलको सहमति हुनुपर्छ भन्ने धारणा राख्छन्  भारतको आजात शत्रु पाकिस्तानले भारतलाई मष्ट फेमर नेसन्स्को सूचीमा राखेकोबाटै प्रस्ट हुन्छ शत्रुता कूटनीतिक सिद्धान्तमा पर्दैन त्यो त व्यवहार र कतिपय विश्व अडानमा सार्वजनिक हुन्छ  
	त्यसैले भारतका राष्ट्रपति प्रधानमन्त्री र गान्धीसम्मले सायद राष्ट्रपति यादवको सहमतीय सरकार र ताजा निर्वाचनमा जानुपर्छ भन्ने सही भावनाको प्रशंसा गरी त्यसमा भारतीय सद्भाव रहेको बताए  तर एक महिनासम्म राष्ट्रपतिले शीतल निवासबाट जारी राखेको सहमतीय सरकारको पहलबारे के भारतीय सरकार र संस्थापनपक्ष जानकार थिएन  थियो भने सहमतीय सरकारमा जोड दिने प्रधानमन्त्री सिंह र सलमान खुर्शिदले त्यस्तो सन्देश किन सार्वजनिक गरेनन्  उल्टो भारतीय खुफिया एजेन्सी र प्रमुख सञ्जीव त्रिपाठीसहितको टोली कोभर्ट रूपमा एडभाइजरी काउन्सिल को अवधारणा राखे  प्रचण्ड र प्रधानमन्त्री भट्टराईले पार्टी पदाधिकारीको विस्तारित बैठकमा त्यो प्रस्ताव आएको स्विकारेका छन्  प्रधानमन्त्रीका राष्ट्रिय सुरक्षा सल्लाहकारलाई सिधै प्रतिवेदन बुझाउने र सहितका सुरक्षा एजेन्सीका नेपाल प्रतिवेदनबारे प्रधानमन्त्री सिंह अनविज्ञ रहेको कसरी पत्याउने  
	एकातिर सार्वजनिक खपतका लागि सहमतीय सरकार गठनको पक्षमा रहेको बताउने अर्कोतिर त्यो सहमतिका अवरोधकका रूपमा रहेका प्रधानमन्त्री भट्टराई र मधेसी मोर्चालाई सत्ता नछाड्न निर्देशन दिने साउथब्लकको नीति विरोधाभासपूर्ण छ  किनकि भट्टराईपछिको अहिलेको शक्ति भारत नै रहेको उनले सगौरव बताएका छन्   
	त्यसैले राष्ट्रपतिको भ्रमण जुनसुकै दृष्टिकोणले पनि सन्देहको घेरामा छ  नेपालको आन्तरिक संकटको अबको समाधान वा थप संकट जुन राजनीतिक कोर्सले पनि राष्ट्रपतिलाई विवादमा तान्नेछ  भट्टराईले सत्ता छाडेर सहमतीय सरकारको बाटो खोल्दा राष्ट्रपतिको भारत भ्रमणको प्रभावका रूपमा त्यो विश्लेषण हुनेछ  उता सहमति भएन भने पनि राष्ट्रपतिको एजेन्डालाई भारतले सहयोग गरेन भन्ने सन्देश जानेछ  
	अर्थात परराष्ट्रमन्त्री नारायणकाजी श्रेष्ठले भनेजस्तो अब नेपालको समस्या नेपालका दल र जनताले होइन भारतले समाधान गरिदिन्छ भन्ने अर्धसत्यलाई पूर्णसत्य बनाउनेछ   
	अर्को भ्रमणबाट राष्ट्रपति र यो सर्वोच्च संस्थाप्रति घरेलु आस्था बढेको छैन भने भारतका तर्फबाट नेपालको पहिलो सर्वोच्च संस्थाका नेताप्रतिको दृष्टिकोण पनि सकरात्मक देखिँदैन  अनावश्यक जम्बो टोलीले राष्ट्रपतिलाई सुरुमै विवादमा पार्यो भने डक्टर अफ लको उपाधिलाई डक्टर अफ लेटर्स डिलिट को रूपमा प्रचार गरेर शीतल निवासले कूटनीतिक महाभूल गर्यो  बनारस हिन्दु युनिभर्सिटीका तर्फबाट डक्टर अफ ल हो डिलिट होइन भन्ने कथन आउनु राष्ट्रपतिका लागि लज्जाको विषय हो   
	उता नयाँदिल्लीमा भारतीय प्रधानमन्त्रीलाई उनकै निवास सेभेन रेसकोर्स रोडमा भेट्न जानुले पनि कूटनीतिक मर्यादाका प्रश्न उठायो  नेपाल र भारतका अहिलेका राष्ट्रपतिहरूबीच अत्यन्तै मैत्रीपूर्ण व्यक्तिगत सम्बन्ध रहेको जगजाहेर भएको बेला नेपाल र भारत बीचको द्विपक्षीय सम्बन्ध थप समधुर हुनु अपेक्षित हो  तर सम्बन्ध त्यता उन्मुख नहुनु निराशाजनक छ   
	 
	 
	 
	 
	 
	 
	 
	 
	 
	 
	 
	 
	 
"
