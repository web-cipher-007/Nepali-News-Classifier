भुमरीमा माथिल्लो कर्णालीभारतीय ऊर्जा विकास कम्पनी जीएमआरले निर्माण गर्न लागेको माथिल्लो कर्णाली जलविद्युत आयोजनाको भविष्य थप अन्योलपूर्ण भएको छ "
	भारतीय ऊर्जा विकास कम्पनी जीएमआरले निर्माण गर्न लागेको माथिल्लो कर्णाली जलविद्युत आयोजनाको भविष्य थप अन्योलपूर्ण भएको छ  सरकारले गत हप्तामात्र सो आयोजनाको उत्पादन क्षमता बढाएर तीन सयबाट नौ सय मेगावाट बनाउन र निर्माण कम्पनीको सम्पर्क कार्यालय भारतको राजधानी नयाँदिल्लीमा खोल्न अनुमति दियो  साथमा उसको सर्भे अनुमतिको म्याद  महिनामा बढाइदियो  यसको अर्थ हो  महिनाभित्रै कम्पनीले अयोजनाको निर्माणकार्य सुरु गरिसक्नु पर्छ  
	तर सो आयोजनाको निर्माण वास्तवमा नै सुरु हुने सम्भावना दिनानुदिन क्षीण हुँदै गएको छ  विकासलाई राष्ट्रवादको आडम्बरी तगारोले छेक्ने र त्यही तगारोलाई आफ्नो राजनीतिको भर्याङ बनाउने पुरानो रोगको सिकार यो आयोजना पनि हुने संकेतहरू प्रबल हुँदै गएका छन्  दुई महिनाअघि दुई सयजना प्रबर्द्धक रहेको कर्णाली जलविद्युत लिमिटेड स्थापना गरिएको थियो  स्थानीय माओवादी खासगरी वैद्य समूहका नेताहरूको पहलमा बनाइएको यो नयाँ कम्पनीले जीएमआरलाई विस्थापित गरेर आफूले यो आयोजना निर्माण गर्न चाहेको समाचार चार दिन अघिमात्रै आएको छ  यही समूहले जीएमआरको आयोजनास्थलको कार्यालय  साल जेठमा र यही पुसका पहिलो साता गरी दुईपटक तोडफोड गरिसकेको छ  जीएमआरले पनि यस्तै अवस्था विद्यमान रहिरहे  महिनाभित्र निर्माण कार्य सुरु गर्न सकिँदैन भन्ने बुझेकै हुनुपर्छ  तर पनि उसले सर्भे अनुमतिको म्याद  महिना थप्न गरेको अनुरोधले त्यतिन्जेल हेर्ने नभए हात झिक्ने मानसिकता बनाएको बुभन गाह्रो छैन  
	सरकारको भर्खरैको निर्णयको प्रतिक्रियास्वरुप आएको नेकपामाओवादी वैद्य समूह को विज्ञप्ति नयाँ कम्पनीको स्थापना र कणर्ाली सरोकार समाजजस्ता राजनीतिक मञ्चहरूको सक्रियता समस्याका सतही पाटा हुन्  यसको मूल बाधकचाहिं मोहन वैद्यसीपी गजुरेलहरूको भारतलाई आपनो हैसियत देखाइदिने अभीष्ट नै हो  उनीहरूलाई दुईवटा कुरामा हुनसम्म रिस उठेको छ  एक माओवादीले छापामार युद्ध लडिरहेका बेला भारतीय संस्थापन पक्षले दाहालभट्टराईलाई भारतीय भूमिमा ज्वाइँको सम्मान एवं सहयोग र वैद्यगजुरेललाई पक्रेर जेल हालेकोमा  दुई भारतीय कम्पनी जीएमआरले माथिल्लो कणर्ालीको बुट निर्माणस्वामित्वसञ्चालनहस्तान्तरण ठेक्का पाउनका लागि दाहाल र भट्टराईलाई मात्रै थैलीभेट चढाएको र आफूहरूलाई पूर्ण बेवास्ता गरेकोमा   
	त्यसको उपयुक्त प्रतिशोधका रूपमा यो कम्पनीलाई कुनै पनि हालतमा काम गर्न नदिएर भारतलाई पाठ पढाउनुपर्छ भन्ने कुरामा वैद्य र गजुरेलहरू दृढ देखिन्छन्  त्यसैले उनीहरूले पार्टी फुट्नु अघिदेखि नै यो आयोजनाको ठेक्काविरुद्ध योजनाबद्ध विरोध सुरु गरे  त्यो विरोधलाई रोक्दा आफू कम राष्ट्रवादी अथवा भारतपरस्त देखिने डरले पुष्पकमल दाहाल र बाबुराम भट्टराईहरू त्यतिखेर मौन बस्न रुचाए  अहिले वैद्य समूहमात्रै त्यस्तो दिव्य अन्तरदृष्टि भएको एक्लो राजनीति पार्टी देखिएको छ जसले नेपाली भूमिमा एउटा व्यावसायिक कम्पनीले ठूलो विद्युत आयोजना निर्माण गर्दा ठूलो राष्ट्रघात हुने देखेको छ  मानौ अरु सबै नेपाली अराष्ट्रवादी हुन् र दृष्टिविहीन छन्  
	यो आयोजनाको जटिलता सतहमा देखिनेभन्दा धेरै गहिरो बनेको छ  विदेशमा रहेका नेपाली माओवादीहरूले एउटा सञ्जाल निर्माण गरेर यो आयोजना विरुद्ध अभियान चलाइरहेका छन्  एकातर्फ उनीहरूले सरोकार समाजका गतिविधिका लागि भनेर चन्दा संकलन गरिरहेका छन् भने अर्कोतर्फ अहिले बनेको नयाँ कम्पनीमा सेयरधनी हुन नेपालीहरूलाई आग्रह गरिरहेका छन्  प्रतिसेयरधनी दस हजार रुपैयाँ राखेर यो नयाँ कम्पनी घोषणा भएको अघिल्लो दिन गत बुधबार बेलायतमा रहेका यो अभियानका एक सक्रिय अभियन्ताले प्रतिसेयरधनी दुई लाख रुपैयाँका दरले लगानी गर्न लागिएको जानकारी दिएका थिए  जति जना जुनसुकै कारणले यो अभियानमा संलग्न भएका छन् उनीहरूले अहिलेसम्म गरेको प्रचार ठीक थियो भन्ने प्रमाणित गर्न पनि अब जीएमआरलाई रोक्नैपर्ने मानसिक दबाबमा उनीहरू पुगेका छन्  यसरी विस्तारै अब यो विकासको होइन राजनीतिक अहम्को समस्यामा रूपान्तरित हुँदैछ   
	समस्या बल्झाउनेमा अहिले अदृश्य अरु तत्त्वहरू पनि थपिएका छन्  जीएमआरले बिजुली उत्पादन सुरु गरेपछि बाह्र प्रतिशत बिजुली निःशुल्क नेपाललाई दिने र यो आयोजनाका लागि बन्ने संयुक्त लगानीको कम्पनीमा नेपाल विद्युत प्राधीकरणल्ााई विना लगानी सत्ताइस प्रतिशत सेयर स्वामित्व दिने कुरा अरु निजी क्षेत्रका लगानीकर्ताहरूलाई पेट पोलाइको विषय भएको छ  यदि यति हुँदाहुँदै पनि जीएमआरले आयोजना सम्पन्न गर्नसक्यो भने यसले एउटा नयाँ नजिर बसाल्ने र आफूहरूले पनि त्यस्तै सर्तमा आयोजना बनाउनुपर्ने भयले उनीहरूलाई गाँजेको छ  त्यसैले यो आयोजना बन्न नदिन प्रत्यक्षपरोक्ष रूपले उनीहरू पनि लागिपरेका छन्  
	स्थानीय सञ्चारकर्मी राजनीतिक कार्यकर्ता र तथाकथित वातावरणवादीहरूलाई आयोजना विरुद्ध यति भड्काइएको छ कि त्यहाँ दोहोरो सम्वादमर्फत सत्यपरख गर्ने सम्भावना नै छैन भने पनि हुन्छ  आयोनजाले परिस्थिति आफ्नो अनुकूल बनाउन केही तथाकथित स्थानीय सामाजिक अगुवाहरूलाई हालेको चारो झन् प्रत्युत्पादक भएको पनि देखिन्छ  परिस्थिति कस्तो बनिसकेको छ भने यो आयोजनाका सबल र व्यावहारिक पक्षमा कुरा गर्ने जोकोहीलाई पनि तत्कालै राष्ट्रघाती अथवा कम्पनीको पैसा खाने एजेन्ट भन्न थालिएको छ   
	नयाँ बनेको कम्पनीको आर्थिकप्राविधिक हैसियत के हो  जीएमआर फर्केर जाने नै भयो भने पनि उसले गरेको लगानी त्यसै छोडेर जाला  उसले अन्तर्राष्ट्रिय करार कानुनअनुरुप नेपाल सरकारलाई क्षतिपूर्ति तिरायो भने मुलुकले कति क्षति व्यहोर्छ  नेपालमा अरु यति धेरै जलविद्युत आयोजना निर्माणको अवसर छँदाछँदै नयाँ कम्पनी नै बनाएर यही आयोजनामा खिचलो किन गर्नुपर्यो  यस्तो कम्पनी धेरै पहिले नै किन बनेन र नेपाल अहिले अन्धकारमय छ  यस्ता दर्जनौ प्रश्नमा कोही प्रवेश गर्न चाहँदैन  
	नौ सय मेगावाट क्षमताको यो आयोजना बनाउन एकदमै सस्तो लागत प्रतिमेगावाट एघार करोड रुपैयाँँ अनुमान गर्ने हो भने पनि न्यूनतम एक खर्ब रुपैयाँ लगानी लाग्छ  यो लगानी केही सय मानिस जम्मा भएर प्रतिव्यक्ति एकदुई लाखको सेयर बिक्री गरेर जम्मा हुँदैन  प्रतिव्यक्ति दुई लाख लगानी गर्नसक्ने एक लाख मानिसहरू जुटे भने पनि बीस अर्ब रुपैयाँमात्र जम्मा हुन्छ  बाँकी रकम कहाँबाट आउँछ  पुनः हतियार उठाउने कुरा गर्ने वैद्य माओवादीको पहलमा बनेको राजनीतिक कम्पनीमा कुन अन्तर्राष्ट्रिय दाता वा लगानीकर्ताले पैसा लगाउला  
	यो सस्तो आयोजना हो त्यसैले नेपालले नै बनाउनुपर्छ भनिँदैछ  त्यसोभए अहिलेसम्म किन यो बनेन  सबै सस्ता आयोजना आफैंले बनाएपछि महंँगा आयोजना बनाउनमात्र विदेशी किन आउँछन्  बहावमा आधारितभन्दा जलाशययुक्त बनाउनुपर्छ उत्पादित बिजुली नेपाललाई नै बेच्नुपर्छ आदि तर्कहरू छन्  तर ती सधैं खुल्ला विकल्पहरू हुन्  नाफाका लागि अयोजना बनाउनेले आफ्नो हित अवश्य नै हेरेको होला  यिनैमात्र कारणले आयोजनालाई अवरोध गर्नुपर्ने कारण छैन  
	यसमा राष्ट्रिय हितको प्रश्न रुढ ढंगले अघि सारिएको छ  भारतसँगको व्यापार घाटा यस आर्थिक वर्षको पहिलो तीन महिनामा  प्रतिशतले बढेको तथ्यांक भर्खरै सार्वजनिक भएको छ  गत आवमा भारतसँगको औपचारिक माध्यमबाट भएको व्यापार घाटामात्रै दुई खर्ब तीस अर्ब रुपैयाँ थियो जुन नेपालको कुल व्यापार घाटाको दुई तिहाइ हो  यो तथ्यांकले कुनै राष्ट्रवादीको चित्त दुखेको छैन  उल्टै बिजुली भारतलाई बेच्ने कुरा अपाच्य भएको छ  खासमा नेपालको व्यापार घाटा यसरी बढ्नुको मुख्य जिम्मेवार माओवादीहरू नै हुन्  नेपालका उद्योगधन्दालाई अनावश्यक मजदुर आन्दोलन गराएर बन्द गराउने चन्दा अपहरण र धम्की दिएर व्यवसायी एवं पुँजी पलायनलाई तीव्र पार्ने र विदेशी लगानीको वातावरणलाई पूरै खलबल्याएर नेपाली उत्पादन क्षेत्रलाई उनीहरूले नै धराशायी बनाएका हुन्  यसले नेपालको हित भयो कि भारतको  यो प्रश्नको उत्तर माथिल्लो कणर्ालीमा हलो अड्काउनेहरूले दिनुपर्छ  मूल कुरा नेपालका लागि कुन हित र कुन अहित हो भन्ने तथ्यांकहरूलाई तुलना गर्न सिकाउनुपर्ने राजनीतिक दलका नेताहरू व्यक्तिगत प्रतिशोध लिनका लागि समग्र राष्ट्रहितको परिभाषालाई नै परिवर्तन गर्न लागिपर्नु मुलुकका लागि दुर्भाग्यपूर्ण हो   
	हामीले जत्ति लामा कुरा गरे पनि ठूला आयोजना निर्माण गर्ने आर्थिक स्रोत नेपालसँग छैन  विदशी लगानी भित्र्याउने भाषण जति गरे पनि त्यस्तो लगानी आउने सम्भावना भएको देश भारत वा केही हदसम्म चीनबाहेक अरु नगन्यमात्र हुनसक्छन् भन्ने हाम्रा अनुभवहरूले सिद्ध गरिसकेका छन्  जीएमआरले बनाउने यो आयोजनाबारे हाम्रा धेरै गुनासा होलान्  तर यसले नेपालभित्र ठूलो मात्राको विदेशी लगानीको यउटा नयाँ अध्याय सुरु गर्नेछ  जे गरे पनि  वर्षपछि उसले सम्पूर्ण आयोजनाको स्वामित्व नेपाललाई दिनैपर्छ  एउटा देशको आयुका दृष्टिले यो कुनै लामो समय होइन  एउटा व्यावसायिक कम्पनीको विश्वसनीयता कुनै सरकारको भन्दा बृहत् हुन्छ  उसले आफ्नो साखका आधारमा व्यवसाय गर्ने हो राजनीतिका आधारमा होइन  उसले नेपालको भित्री पहाडी क्षेत्रमा बनाउने आयोजनामाथि रणनीतिक नियन्त्रणको लाभ पनि त नेपालसँग छ  तर यी सबै कुरा तबमात्र देखिन्छ जब यहाँका राजनीतिक शक्तिहरू अािर्थक विकासलाई क्षणिक राजनीतिक अभीष्ट पूर्तिको हतियार नबनाउने कुराप्रति इमानदार हुन्छन् र उनीहरू राष्ट्रको वास्तविक हितअहितलाई छुट्याउन सक्षम हुन्छन्  अहिलेको नेपालमा सबभन्दा ठूलो अभाव त्यही क्षमताको छ  त्यसैले देशले अझै लामो समय अन्धकारलाई खेप्नुपर्ने भएको छ  
	 
	 
	 
	 
	 
"
