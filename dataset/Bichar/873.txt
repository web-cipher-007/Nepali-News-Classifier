सहमति नभए चुनावी सरकारसहमति भएन भनेर राष्ट्रपतिले हात बाँधेर बस्न मिल्दैन  आफ्नै पहलमा चुनावी सरकार गठन गरिदिनुपर्छ  कार्यकारी अधिकारचाहिँ लिनु हुँदैन  "
	 
	राष्ट्रपतिले मंसिर  गते संविधानको धारा   अनुसार सहमतिको सरकार बनाउन आह्वान गर्नुभएको छ  चुनावी सरकार गठन गर्न र मुलुकलाई निकास दिनका लागि यो कदमले सकारात्मक ढोका खोलेको छ  राष्ट्रपतिले संविधानअनुसार नै सहमतिको सरकारका लागि आह्वान गर्नुभएको हो  तर यो विषयलाई लिएर एमाओवादीले असंवैधानिक भयो कि भन्ने कुरा गरेको छ यो गलत हो  संविधानसभाको अवसानपछि राष्ट्रपतिले  महिनाअघि नै सरकारलाई कामचलाउ भइसक्यो भनिसक्नुभएको छ  सहमतिका लागि यो बीचमा धेरै प्रयास भए तर परिणाम आएन  राष्ट्रपतिबाटै सहमतिका लागि पटकपटक अनौपचारिक आह्वान भएकै थियो  दलहरूबीच सहमति हुन नसकेपछि कामचलाउ सरकारको विकल्पमा नयाँ सरकार बनाउनका लागि संविधानको धारा   अनुसारकै प्रक्रिया सुरु गर्नुपर्ने थियो  यो धाराअनुसार नै चुनाव गराउनका प्रयोजनका लागि सहमतिको सरकार निर्माण गर्न सकिन्छ  यसअघि प्रचण्ड माधव नेपाल झलनाथ खनाल प्रधानमन्त्री हुँदा पनि सुरुमा राष्ट्रपतिबाट संविधानको यही धाराअनुसार सहमतिको सरकारको आह्वान भएको थियो  संविधान अनुसार सहमतिको सरकारका लागि पहिले पनि आह्वान गर्ने गरिएकाले अहिले त्यही प्रक्रिया सुरु गर्दा असंवैधानिक भन्न मिल्दैन  बाबुरामजीले राष्ट्रपतिको यो आह्वानको विरोध गर्नु भनेको बालुवाटारमा बसिरहने दाउ हो  उहाँलाई अरुले नस्वीकार्ने भएपछि मेरै नेतृत्वमा सहमति गर्नुपर्छ भनिरहनुको कुनै अर्थ छैन   
	मुलुकले अहिले चुनाव चाहेको छ  नयाँ चुनावमार्फत संविधान बनाउने प्रक्रियामा प्रवेश गर्नैपर्छ  जनताले पनि चुनाव चाहेका छन्  चुनाव जनताको सार्वभौम अधिकार पनि हो  चुनावमा जानका लागि संवैधानिक र कानुनी जटिलता छन् निर्वाचन आयोग खाली छ  यसको छिटो व्यवस्थापन गरेर चुनावी प्रक्रियामा जानुपर्ने अवस्था छ  त्यसैले मुलुकको स्थिति बमोजिम राष्ट्रपतिले औपचारिक ढंगले आह्वान गर्नुभएको हो  अब यो प्रक्रिया बीचैमा रोकिनु हुँदैन  नयाँ सरकार बनाउने प्रक्रिया टुंग्याउनैपर्छ  सबैले सहमति गरी चुनावमा जाने मौका गुमाउनु हँुदैन  राष्ट्रपतिले सात दिनको समय दिनुभएको छ  तर एमाओवादीले राष्ट्रपतिको पहललाई असंवैधानिक भनेकाले यो बीचमा सहमति हुनेमा धेरै आशंका छ   
	सहमति भएन भने अरु केही दिन समय थपिन पनि सक्ला  दुईतीनपटक समय थप्दा पनि सरकार बन्नसकेन भने के गर्ने  यो प्रश्न पनि उठिरहेको छ  केही संविधानविदहरूले यस्तो अवस्थामा बाबुरामकै सरकारले वैधता पाउँछ यही निरन्तर रहन्छ भन्ने तर्क गरिरहेका छन्  यो गलत हो  सहमति भएन भने नयाँ सरकार नै नबनाउने त  चुनावै नगर्ने त  यस्तो हँुदैन  अब सहमति भएन भनेर राष्ट्रपतिले हात बाँधेर बस्न मिल्दैन  संविधानको भावनाअनुसार आवश्यकताको सिद्घान्तअनुसार अघि बढ्नुपर्छ  सबै कुरा संविधानमा लेखिएको नहोला कहिलेकाहीं नलेखिएको कुरा भए पनि संविधानको भवाना बुझेर त्यसअनुसार चल्नुपर्छ  अन्य मुलुकहरूमा संकट आइपर्दा आवश्यकताको सिद्घान्त अभ्यास भएको पाइन्छ   
	चुनाव भएन भने अन्तरिम संविधान झन् प्यारालाइज हुन्छ  संवैधानिक र राजनीतिक रिक्तता झन् बढ्छ  यस्तो अवस्थाले कसलाई फाइदा पुर्याउँछ  नयाँ चुनावबाट संविधानसभासंसद बनेपछि मात्र नयाँ संविधान बन्ने बाटो खुल्ने भएकोले त्यो प्रक्रियालाई सहमति भएन भनेर अड्काएर राख्न मिल्दैन  सबैभन्दा राम्राे तोकिएको समयमा राजनीतिक दलहरूले विवेक पुर्याएर सहमतिको प्रधानमन्त्री दिनुपर्छ  यदि त्यस्तो हुनसकेन भने राष्ट्रपतिले आफ्नै पहलमा चुनावी सरकार गठन गरिदिनुपर्छ  सहमति नभएको अवस्थामा अन्तरिम संविधानको रक्षा गर्ने यसलाई क्रियाशील गराइराख्ने चुनावमार्फत जनताले आफ्नो सार्वभौम अधिकार प्रयोग गर्न पाउने वातावरण बनाइदिने दायित्व राष्ट्रपतिको हो  राजनीतिक पार्टी संविधानविद र सर्वोच्च अदालत लगायतको राय लिएर राष्ट्रपतिले चुनावी सरकार निर्माण गरिदिनुपर्छ  यसका लागि राष्ट्रपतिले राजनीतिक पार्टीहरूसँंग सरकारको नेतृत्व गर्नका लागि अलगअलग नाम माग्न सक्नुहुन्छ  त्यस्ता प्रस्तावित नामहरू मध्येबाट जसको नामलाई बढीले रुचाएका छन् त्यसलाई प्रधानमन्त्री बनाउन उपयुक्त हुन्छ  यस्तो सरकार लोकतान्त्रिक मान्यता अनुसारकै हुनुपर्छ  राष्ट्रपतिले आफैले सरकार निमर्ाण गरिदिने भए पनि कार्यकारी अधिकारचाहिँ लिनु हुँदैन   
	मन्त्रिपरिषद्मा नै सम्पूर्ण कार्यकारी अधिकार हुनुपर्छ  मुलुकलाई निकास दिन र संविधानको रक्षकको हिसाबले राष्ट्रपतिले आफ्नो ऐतिहासिक भूमिका निर्वाह गर्नमात्र चुनावी सरकार बनाइदिने हो  अरु अधिकार र काम भने राष्ट्रपतिबाट हुनुहुँदैन  विशुद्घ चुनाव गराउने प्रयोजनका लागि यस्तो सरकार गठन हुने भएकाले उसको अधिकार स्पष्ट तोकिएको हुनुपर्छ  चुनावी सरकारलाई चुनाव गराउने र दैनिक प्रशासन चलाउनमात्र अधिकार दिन सकिन्छ  दीर्घकालीन प्रभाव पार्ने खालका कुनै निर्णय गर्न नपाउने र चुनाव सकिने बित्तिकै उक्त सरकारको प्रयोजन समाप्त हुने खालको व्यवस्था गर्न सकिन्छ  राजनीतिक सहमति हुन नसकेको अवस्थामा यो विकल्पबाट अघि बढेरमात्र मुलुकमा चुनाव हुने वातावरण बनाउन सकिन्छ  तर सहमति नभएको नाममा वर्तमान सरकारलाई नै लम्याइरहने यसैले वैधता पाएको भन्दै तर्क गर्दै बस्न मिल्दैन  राष्ट्रपतिले ऐतिहासिक दायित्व निर्वाह गर्नुपर्छ   
	एमाले स्थायी समिति सदस्य अधिकारीसँग दुर्गा खनालले गरेको कुराकानीमा आधारित 
"
