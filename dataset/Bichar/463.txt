बालहठको नयाँ सिद्धान्त"प्रधानमन्त्रीको पदमा बहाली गर्दा प्रधानमन्त्री भट्टराईर्ले शान्ति संविधान र सुशासनको क्षेत्रमा ""
	प्रधानमन्त्रीको पदमा बहाली गर्दा प्रधानमन्त्री भट्टराईर्ले शान्ति संविधान र सुशासनको क्षेत्रमा साँच्चिकै भ्यागुते छलाङको अनुभूति नेपाली जनतालाई गराउनेछन् भन्ने धेरैको आसा थियो  अझ शान्ति र संविधानमा प्रगति गर्न नसके  दिनभित्र राजीनामा गर्छु भन्ने उनको उद्घोषबाट जनता झन् प्रभावित भएका थिए  त्यस्तै उनको मुस्ताङ छाप गाडीले राजनीतिमा उच्च नैतिक चरित्रबारे आशा जगाएको थियो  तर उनले पनि आडम्बरलाई राजनीतिको उच्च आदर्श सम्झने व्यक्तिका रूपमा आफूलाई उभ्याएको देख्दा उनका धेरै शुभचिन्तकहरू निराश भएका छन्  उनको नेतृत्वकालमा जनताले सम्झने कुरो संविधानसभाको हत्या ब्यापक मल अभावका कारण किसानको रोदन भ्रष्टाचारमा बिस्तार प्रशासनमा अराजकता र अदालतलाई छलेर राजनीतिको नाममा हत्याराहरू छुटाउने उनको निरन्तर प्रयास उल्लेखनीय देखिएका छन्   महिनाको उनको शासनकाल कुनै मूल्यमान्यतामा नअडेको राजनीतिक मरूभूमिको रूपमा देखापरेको छ  अझ भट्टराई ब्राजिलबाट फर्केपछि सबै प्रतिपक्षलाई बालहठको संज्ञा दिने उनको शैलीले नेपाली जनतामा उनीप्रति केही सम्मान अहिलेसम्म रहेको भए अब त्यो समाप्तप्रायः भएको छ   
	ब्राजिल जानु अघिसम्म सहमतिको सरकार गठन गर्ने कुरामा भट्टराई सकारात्मक थ्ािए  तर उनको माग सहमतिबाट को प्रधानमन्त्री हुने भन्ने स्पष्ट हुनुपर्यो भन्ने प्रश्नमा केन्दि्रत थियो  तर ब्राजिलको हावापानीमा सात दिन बिताएपछि प्रधानमन्त्रीको मनस्थितिमा ठूलो परिवर्तन देखापर्यो  अब उनको नजरमा प्रधानमन्त्रीको राजीनामा माग्नेहरू बालहठ प्रवृत्तिबाट पीडित देखापरे  तर भट्टराईको तर्क यतिमा मात्र सीमित थिएन  उनले अर्को चुनाव नहुन्जेलसम्म आफूलाई परिस्थितिवस निर्विकल्प भएको घोषणा पनि गरे   
	के हो बालहठ 
	मनोविज्ञान शास्त्रअनुसार क्रोध मानसिक असुरक्षा र असन्तोषको मात्रा धेरै बढ्दै गएपछि उमेर पुगेको व्यक्तिले पनि आफ्नो धरातलीय यथार्थ बिर्सन्छ र उसको व्यवहार बच्चाको जस्तो हुनसक्छ  यस परिवेश विचार गरौं अहिलेको धरातलीय यथार्थ के हो  मुख्य यथार्थ के हो भने वर्तमान सरकारलाई राष्ट्रपतिले धन्यवाद दिएर कामचलाउको स्तरमा रहेको स्पष्ट गर्नुभएको छ  यसको अर्थ यो सरकार अन्तरिम संविधान बमोजिम अर्को सहमतीय सरकार गठन नहुन्जेलमात्र रहन सक्छ  अर्थात् संसद नरहेको आजको जस्तो अवस्थामा सकारको वैधानिकता संविधानको धारा  ले प्रदान गर्छ  यो सरकार उक्त धारा बमोजिमको सहमतीय सरकार नभएकाले यसको स्तर कामचलाउ हुनपुगेको स्पष्ट छ   
	अन्तरिम संविधानको संरचनाभित्र पनि वैधानिकताको प्रश्नचिन्ह लागेर सहमतीय सरकार गठन नहुन्जेल कामचलाउको तहमा पुगेको सरकारलाई प्रधानमन्त्रीले अर्को चुनाव भएर नयांँ सरकार नआएसम्म निर्विकल्प घोषणा गर्नुभएको छ  अचम्मको कुरो के छ भने चुनाव गर्नर्का लागि संविधान संशोधन नभई सम्भव छैन भन्ने कुरो निर्वाचन आयोग लगायत सबै क्षेत्रबाट आवाज आएको छ  तर संविधान संशोधन गर्न संसद छैन  अब संविधान संशोधन कसरी गर्ने   
	राष्ट्रपतिले आवश्यकताको सिद्धान्तको झिनो आडमा संविधान संशोधन गर्ने हो भने पनि के त्यसको लागि सबै दलहरूको सहमति चाहिंदैन र  के यसका लागि सहमतिको सरकार आवश्यक पर्दैन र  यदि बाबुराम नेतृत्वको सरकारलाई नै सबै दलले सहमतीय सरकार भनी मान्यता दिए सायद आवश्यकताको सिद्धान्तको लुलो हांँगामा टेकेर भए पनि राष्ट्रपतिले संविधान संशोधन गर्ने आँट गर्न मिल्थ्यो होला  तर बाबुरामको सरकारलाई उनको पार्टीले समेत स्वीकार गर्नसकेको छैन र यसैकारण नयांँ नेकपामाओवादी गठन भएको छ   
	यस्तै बाबुराम सरकारलाई सहमतिको सरकार र बाबुरामलाई सरकारको नेता मान्न नेपाली कांग्रेस एमाले लगायत सबैजसो दलहरू तयार छैनन्  यो यथार्थलाई पटक्कै वास्ता नगरेर रहनु के केटाकेटी व्यवहार होइन र  यथार्थलाई अस्वीकार गरी आफ्नो ढिपीबाहेक अन्य केही नदेख्नु नै बालहठ हो   
	अझ प्रस्ट भन्नुपर्दा बाबुराम प्रधानमन्त्री रहुन्जेल सहमतिबाट संविधान संशोधन हुन नसक्ने संविधान संशोधन नहुन्जेल संसद या संविधानसभाको लागि चुनाव हुन नसक्ने चुनाव नभई नयाँ संसद नबन्ने नयाँ संसद नबनी बाबुरामले प्रधानमन्त्री नत्याग्ने र यस अर्थमा बाबुराम निर्विकल्प प्रधानमन्त्री रहिरहनुपर्ने तर्क आफंैमा बालहठको अनुपम उदाहरण होइन र  बरु खेलौना भाँचिदिन्छु तर अरूलाई दिन्न भन्ने प्रवृत्ति वयस्कहरूमा देखिन्छ भने त्यही नै बालहठ हुन आउँछ   
	संविधान र देशलाई जे होस् तर विधि नपुर्याई चुनाव घोषणा गर्ने र चुनावपछि मात्र पद छोड्छु भन्नु कस्तो सिद्धान्त र तर्क हो  बुझिनसक्नु भएको छ  वास्तवमा सत्ताकब्जा गर्ने सपनामा बाबुराम भट्टराई आफ्नो चोइटिएको पार्टीको बलमा आफ्नो दलका अध्यक्ष लगायत अरू सबै दलहरूलाई तह लगाउन कसिएको देखापर्छ  यसक्रममा ठोस स्थितिको ठोस विश्लेषण नगरेर मनोगत चिन्तनलाई यथार्थ सम्झिदैं गएमा उनको सरकार र उनी स्वयं संविधानसभाको हत्या गर्ने दोषीमात्र नभएर देशभित्र नयाँ असन्तुलन र अराजकताको नयाँ कारकतत्वका रूपमा पनि स्थापित हुन पुग्नेछन्  वास्तवमा डा भट्टराईले  वर्षपछि पनि जनताले आफूलाई कुन रूपमा सम्झने हुन् भन्ने प्रश्नमा चिन्तन गर्न जरुरी भएको छ  तर यस्ता बुँदालाई वास्ता नगरी अन्तर्राष्ट्रिय समर्थन मलाई छ भन्ने अडानमा यो नयाँ बालहठ कायम रहने हो भने त्यो पनि ठूलो भ्रम र कलंक साबित हुनेछ   
	बालहठको सिद्धान्त पीडित नेतामा आफ्नो बचाउका लागि यथार्थलाई अस्वीकार गर्ने प्रवृत्ति देखिनु स्वाभाविक र झन्डै अनिवार्य हुन आउँछ  साना केटाकेटीले घरमा कुनै चिज फुटाल्यो भने त्यो नोक्सानीमा आफ्नो संलग्नता हत्तपत्त स्वीकार गर्दैनन्  यात मैले गर्दै गरिन या अरूको कारणले गर्दा मैले गर्नुपर्यो भनी आफू निर्मल हुन खोज्छ  ठीक यस्तै बाल व्यवहार प्रधानमन्त्रीमा देखिन थालेको छ  प्रतिपक्षलाई सुइँको पनि नदिएर उनी संविधानसभाको हत्या गर्छन्  संविधान संशोधन नगरी सम्भव नहुने चुनावको घोषणा गर्छन्  तर चुनाव नभए यो मेरो दोष नभएर सबै प्रतिपक्षका कारण भयो भनी तर्क गर्न अब तयार हुँदैछन्  सहमतिको सरकारको माग गर्छन् तर आफूबाहेक अरू कसैको नेतृत्वमा कुनै हालतमा सहमति हुन नसक्ने तर्क राख्छन्  यही हो बालहठको मनोविज्ञान  तर जब प्रौढ र परिपक्व व्यक्तित्व बालहठतिर जान्छ त्यसबखत राष्ट्रका लागि गम्भीर खतराको स्थिति सिर्जना हुन्छ   
	ब्राजिलबाट फर्केपछि  
	प्रतिपक्षले प्रधानमन्त्रीको निर्विकल्प हुने र यस अभियानमा चुनावको नाममा एकाधिकारवादी सत्ता संस्थागत गर्ने संस्कार र प्रवृत्तिलाई स्पष्ट र दह्रो रूपमा अस्वीकार गर्नुपर्छ  केटाकेटीले ध्वंसात्मक प्रवृत्ति देखाए त्यसलाई नियन्त्रण गरिनेछ र त्यो स्वीकार्य हुने छैन भनी स्पष्ट गर्नु बालहठ नियन्त्रण गर्ने एउटा उपाय हो  नेपालको वर्तमान राजनीतिक परिवेशमा पनि आफू निर्विकल्प हुने प्रधानमन्त्रीको हठ कुनै हालतमा राजनीतिक रूपमा स्वीकार्य हुँदैन र अहिलेको देशको राजनीतिक परिवेशमा त्यो नेपाली जनता र राष्ट्रको स्वार्थमा छैन भन्ने सन्देश निरन्तर प्रवाहित हुनुपर्छ   
	आफू निर्विकल्प हुने प्रधानमन्त्रीको रणनीति सोचविचारबाट आएको अभिव्यक्ति हो  त्यो सिर्फ आक्रोशित बालहठमात्र होइन भने राजनीतिक रूपमा अझ गम्भीर चिन्ताको विषय हो  तर जुन रूपमा आएको भए पनि अन्य सबै दलले यो प्रवृत्तिलाई खुला रूपमा चुनौती दिनुपर्छ  यो सन्देशले मात्र प्रधानमन्त्रीलाई आफ्नो बालहठबारे पुनःविचार गर्न बाध्य गर्नेछ जुन कुरो स्वयं भट्टराईजीका लागि पनि उपयुक्त हुनेछ   
	भविष्यको कार्यदिशा  
	सहमतिको सरकार गठन गर्ने र देशलाई आजको यो असहज अवस्थाबाट निकास दिन प्रतिपक्षी दलहरूले पनि सहमतिको सरकारको नेतृत्व गर्ने व्यक्तिबारे निर्णयमा पुग्न जरुरी छ  अर्थात् भट्टराईको बालहठ र यसमा लुकेको अधिनायकवाद बिरुद्ध उभिन जरुरी छ भने अर्कोतर्फ प्रतिपक्षी दलहरूले पनि सहमतिको सरकारबारे पार्टी हितमात्र नहेरी राष्ट्रिय हितको परिप्रेक्ष्यमा चिन्तन गरी ठोस निष्कर्षमा पुग्नु आजको चुनौती हो  अहिलेसम्म यस दिशामा प्रतिपक्षी दलहरूको कमजोरी पनि यथावत छ  आलोचना र प्रतिरोधमात्र समाधान होइन वैकल्पिक नेतृत्वबारे ठोस प्रस्ताव र कार्यदिशा पनि जरुरी भइसकेको छ   
	लेखक राष्ट्रिय जनशक्ति पार्टीका सहअध्यक्ष हुन् 
"
