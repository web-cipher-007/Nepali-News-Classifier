   सुन्दरीको विरोध किन "मिस नेपाल को बन्ने कसलाई बनाउने भन्ने""
	मिस नेपाल को बन्ने कसलाई बनाउने भन्ने तयारी तदारुकतासाथ अघि बढ्दैछ  एकदुई वर्ष चर्को विरोध र सम्भावित असुरक्षाका कारण स्थगित भए तापनि मिस नेपाल सुन्दरी प्रतियोगिताले झन्डै दुई दशकको यात्रा पार गरिसकेको छ  यस वर्ष मिस नेपालको उपाधि कसले प्राप्त गर्नेहुन् र  की मिस नेपाल मलिना जोशीले कसलाई श्रीपेच पहिर्याउने हुन् हेर्न बाँकी छ   
	प्रतियोगिताले पूरा गरेको अठार वर्षमा मिस नेपाल चयन गर्न प्रक्रिया मिस अथवा अविवाहित युवतीहरूमा मात्रै सीमित नभई मिसेस नेपाल अथवा विवाहित आमाहरू र किड क्विन अथवा ससाना नानीहरूको बीचमा पनि प्रतियोगिता गराउने प्रचलन बढेको देखिन्छ  यतिमात्र नभई मिस पोखरा मिस धरानजस्ता क्षेत्रीय र मिस नेवाः मिस गुरुङजस्ता प्रतियोगिताको आयोजना हुनथालेका छन्  एकातिर प्रतियोगिताको लहर एकछत्र रूपमा बढ्दै गएको देखिन्छ तैपनि सुरुदेखि नै सुन्दरी प्रतियोगिता विवादरहित भने हुनसकेको छैन  नेपालमा पनि हरेक वर्ष बन्द कोठाभित्र प्रतियोगिता हुँदैगर्दा बाहिर जुलुस निकालेर विरोध गर्ने गरेका छन्   
	विगतका केही वर्ष त सभासद लगायत मन्त्रीहरूसमेत विरोधमा उत्रिएका थिए  यस वर्ष पनि मिस नेपालका सहभागी र आयोजक जति तयारीमा जुटेका छन् त्यति नै धेरै विरोध गर्न तयारी भइरहेको पनि हुनसक्छ  विशेष गरेर माओवादी निकट अखिल नेपाल महिला संघ क्रान्तिकारी लगायत केही संघसंगठनहरू सधै विरोधमा उत्रने गरेका छन्  बीसौं शताब्दीको पूर्वार्द्धबाट सुरु भएको सुन्दरी प्रतियोगिता संगसंगै विरोधका स्वरहरू पनि उठ्न थालेका थिए  पश्चिमी मुलुकमा एकथरी महिला सुन्दरी प्रतियोगितामा तँछाडमछाड गर्दै लागिपरेका देखिन्छन् भने अर्काथरी उत्तिकै सशक्त ढङ्गबाट विरोधमा उत्रिने गरेका छन्  सन्  को अगस्टमा केही अमेरिकी महिलाले नौलो तरिकाबाट मिस अमेरिकाको विरोध सुरु गरेका थिए  एउटा सजिसजाउ थिएटरमा मिस अमेरिका प्रतियोगिता हेर्न बसेका दर्शकहरूका अगाडि युवतीहरूले एउटा भेडालाइ सिंगारेर डोर्याउँदै ल्याई त्यसको टाउकोमा श्रीपेच पहिराइदिएर सुन्दरी प्रतियोगिताको खिल्ली उडाएका थिए  पुरुषको परिधानमा सजिएकी पेगी डविन्स नामक महिलाले पुरुष दलालको अभिनय गर्दै उक्त सुन्दरी भेडा को लिलामका लागि दर्शकहरूलाई यसरी आह्वान गर्दै थिइन् भद्र पुरुषहरू म  मोडेल तपाईंहरूको अगाडि प्रस्तुत गर्दैछु हरेक वर्ष यिनी राम्रीराम्री हुँदै आएकी छन्  यिनी हिंड्छिन् बातचित गर्छिन् मुस्कुराउँछिन् र घरधन्दा पनि बडो कौशलतापूर्वक सम्पन्न गर्छिन्  जसले धेरै रकम तिर्न सक्नुहुन्छ उहाँले यिनलाई खरिद गर्न सक्नुहुनेछ  प्रतियोगिताको विरोध गर्ने यिनै महिलाहरूले उक्त श्रीपेचले सजिएको भेडासहित महिलालाई चिनाउने घरेलु भाँडाकुँडा एउटा पि|डम ट्रासयान लेखिएको रद्दीको टोकरीमा खसालिदिए  यस प्रकारको सुन्दरी प्रतियोगितालाई कुरूपहरूको प्रतियोगिता भन्ने नाम दिंदै त्यस उप्रान्त अमेरिकी सुन्दरी प्रतियोगिता नगर्न अनुरोध गर्दै पम्पलेट छरेका थिए   
	त्यसैगरी भारतको एक वर्षको घटना पनि उल्लेख गर्नलायक नै मानिन्छ  सन्  मा बैंगलोर सहरमा मिस इन्डिया धुमधामसंँग सम्पन्न गर्न तयारी भइरहेको बेला आयोजक र सहभागीहरूले एकदमै चर्को विरोधको सामना गर्नुपरेको थियो  अठासीजना प्रतियोगी उपस्थित उक्त प्रतियोगितामा भारतीय सिनेकलाकार अमिताभ बच्चनले प्रमुख आतिथ्य ग्रहण गर्दै थिए  जति ठूलो आयोजना उत्तिकै विशाल थियो विरोध कार्यक्रमको तयारी पनि  मञ्चको बाहिरपट्ट िहज्जारौं विरोधीहरू उपस्थित थिए भने दसौं हजार प्रहरी उक्त भीड हटाउन तैनाथ गरिएका थिए  मिस विपन्न र मिस निराक्षर नामका दुई किशोरीहरूलाई श्रीपेच पहिर्याइदिएर विरोध कार्यक्रम सुरु गरिएको थियो  अमिताभ बच्चनको पुत्ला जलाइयो  नजिकैको मदुराई सहरमा एकजना प्रदर्शनकारीले आफ्नै शरीरमा मट्टतिेल खन्याएर आत्मदाह गरेका थिए भने भारतीय जनता पार्टीका कार्यकर्ताले चौबीस घन्टासम्म चक्काजाम र हडताल गरेर मानिसलाई मञ्चमा जानबाट रोक लागउँदै थिए  यदि सुन्दरी प्रतियोगिता भयो भने हामी आत्मदाह गर्नेछौं भन्ने घोषणासहित एक जमात युवतीहरू तयार भए  इन्डियन टाइगर्सका चार सय कमाण्डो आयोजना विफल गर्न खडा गरिएका थिए तैपनि प्रतियोगिता भइछाड्यो  यसरी विश्वका धेरै ठाउँमा सुन्दरी प्रतियोगिता बिनारोकटोक सम्पन्न हुन पाएका छैनन् एकातिर भने अर्कातिर चर्को विरोधका बाबजुद प्रतियोगिता जसरी पनि भइरहेकै छन्   
	सुन्दरी प्रतियोगिताका सहभागी तथा आयोजकहरू यस्ता प्रतियोगिताबाट नारीभित्र दबिएर रहेको प्रतिभा प्रस्फुरण हुनगई उनीहरूको व्यक्तित्व विकास हुन पाउँछ भन्ने तर्क अगाडि सार्छन्  नेपालकै सन्दर्भमा भन्नुपर्दा चर्को विरोधका कारण दुई साल प्रतियोगिता हुनसकेन जसको असर मिस वल्र्ड र मिस अर्थजस्ता प्रतिष्ठित अन्तर्राष्ट्रिय सुन्दरी प्रतियोगितामा सहभागी हुनबाट नेपालीहरू बञ्चित हुनुपर्यो भन्ने गुनासो अगाडि सार्छन्  यसको विपरीत सुन्दरी प्रतियोगिताको विरोध गर्नेहरू पनि प्रशस्तै छन्  विशेष गरेर दुई विपरीत विचारबाट प्रेरित व्यक्तिहरूले यसको विरोध गर्ने गरेको देखिन्छ   
	पहिलो कट्टरवादी पुरातनपन्थीहरू जो समाजमा नयाँनयाँ परिवर्तन देख्नै सक्दैनन् विशेष गरेर महिलाको चहलपहल उनीहरूका लागि सधै असामान्य नै लाग्ने गर्छ  विगतको लामो ऐतिहासिक कालखण्डमा समस्त पुरुष जातिले आफूले भोग्दै आएको अभिजात्य हैसियत कायम राख्दै नारी जातिका विशेषताहरूको जसमा सुन्दरता पनि एक हो उपभोग गर्दै आयो  पुरुष स्वयंले नै नारीलाई सुन्दर र आकर्षक बन्नका लागि शृङ्गारपटार गर्न लगायो  सुन्दर परिधान र आभूषणमा सजिने तालिमसमेत दियो  महिलालाई निजी भोग्याको रूपमा उपयोग गर्नका लागि कोठाभित्र जुनसुकै हिंसा अवलम्बन गर्न उसको नितान्त वैयक्तिक अधिकारको विषयवस्तु सम्भियो  परिणामतः सुन्दरी महिला आफ्नो बनाउनका लागि पुरुषपुरुषबीच निम्न कोटीका कुटिल होडबाजी चलेका र बडेबडे युद्धसम्म लडिएका उदाहरण प्रशस्तै छन्  त्यसैले भन्न सकिन्छ महिलाको सुन्दरताको बहुतै पारखी हुन्छन् पुरुषहरू  आफ्नी श्रीमती सुन्दर देख्न मन नपराउने कुन पुरुष हुन्छ र  तर आफूले भोग्ने वस्तु कतै अरुले पनि हेरेर बोलेर हाँसेर आनन्द लिन्छन् कि भन्ने भयाग्रस्त मानसिकतामा पुरुष गुजि्रएका हुन्छन् र त सुन्दरी प्रतियोगिताले आफ्नो संस्कृतिमा विचलन ल्याउँछ भनेर आफ्नो आशयलाई छद्म आवरणले ढाक्न खोज्छन्  पितृसत्तात्मक भावनाका पृष्ठपोषकहरू महिलालाई आफू अधीनस्थ निजी वस्तुको रूपमा बाहेक अन्य हैसियतमा स्विकार्न तयार नहुने कुराको ज्वलन्त नमुना हो यो  समाजका यावत चालचलनका ठेकेदार आफूमात्रै भएको र अरु कसैलाई पनि परिवर्तन गर्न छुट नदिने प्रवृत्ति हावी भएको देखिन्छ  तर यिनीहरूले सोचेजस्तै कुनै पनि संस्कृति न परिवर्तनविहीन सिधा खोलभित्र सीमित रहने वस्तु हो नत कुनै संस्कृति उत्कृष्ट र कुनै अर्को संस्कृति निकृष्ट भन्न नै सकिन्छ  देश काल र परिस्थितिअनुसार संस्कृतिको निर्माण हुन्छ  कतै एक प्रकारको संस्कृति अति उत्तम मानिन्छ भने कतै त्यही चालचलन रीतिरिवाज राम्रै मानिनुपर्छ भन्ने छैन  हाम्रै समाजका उच्च जातका हिन्दु भनिनेमध्ये कसैले मामाकी छोरी बिहे गर्यो भने त्यो दण्डनीय ठहर्छ  तर कसैका लागि यही उत्तम प्रचनल रहिआएको देखिन्छ  पतिको निधनपछि सती जानुपर्ने प्रावधान कुनै बेला उत्तम संस्कृतिको रूपमा लिइन्थ्यो छोरी रजस्वला हुनु अगावै विवाह गरेर पठाउनु पनि राम्रो संस्कृतिको परिचायक नै मानिथ्यो  यस्ता चालचलन बिस्तारै परिवर्तित भएका छन् मान्यताहरू बदलिएका छन् र बदलिंदै जान्छन्  आफ्नै चाहनाले होस् अथवा परिस्थितिको आवश्यकताले होस् समाजमा परिवर्तन अनिवार्य हुन्छ जसले गर्दा संस्कृतिमा पनि फेरबदल आउँछ  संस्कृति बचाउने कुरा त आवरणको बहानामात्र हो केवल आडम्बरको अर्को रूपमात्रै हो   
	दोस्रो अधिकारको चर्को स्वर मच्चाउनेले पनि यसको किन विरोध गर्छन्  स्वयं कुसंस्कृतिका विरोधी कहलाउन लालायित परिवर्तनका संवाहकको रूपमा प्रस्तुत हुनेहरू सुन्दरी प्रतियोगिताको चाहिं किन बिरोध गर्छन् भन्ने कुरा चिन्तनयोग्य विषय नै हो  समाजमा प्रचलित अनेकौं रुढ मूल्य र मान्यताले महिलाको खुबी र क्षमताको प्रस्फुरणमा बाधा पुर्याएको छ भन्ने मान्यताका अनुयायी यी अति क्रान्तिकारीहरूले यही विगत दशकमा महिलालाई बन्धनमा राख्ने अनेकौं चालचलन आफैं तोडेका र अरुलाई पनि त्यसै गर्न लगाएका कैयौं कुरा छापामा पढ्न पाइन्थ्यो  त्यसका आधारमा पुरातनपन्थी विचार त्याग्दै युवतीहरूले आफ्नो क्षमताको प्रयोगद्वारा नयाँ अवसरको खोजी गरेकोमा समर्थन गर्नुपर्ने जस्तो लाग्छ  यिनीहरूको कथनमा प्रतियोगितामा भाग लिनेहरू आफ्नो स्वतन्त्र अस्तित्व र विचार नभएका आयोजक र प्रायोजकको इसारामा नाच्ने नर्तकी बनेका र यस प्रकारका प्रतियोगिताले नाफाखोरहरूलाई नाफा गर्ने अवसर दिने बाहेक आम महिलाको इज्जतमा ठेस पुर्याउनुको साथै महिलालाई विज्ञापनको वस्तु बनाइएकोमा रोष प्रकट गर्न खोजेको देखिन्छ   
	निसन्देह प्रतियोगिताको मुख्य उद्देश्य विज्ञापनका लागि मोडेलको खोजी गर्नु नै हो  यसले गर्दा केही व्यापारीलाई नाफा होला र केही युवतीहरूले कुनै न कुनै किसिमका सहुलियत प्राप्त गर्लान् पनि  त्यसका लागि सारा महिलाले सगौरव यसको सराहना गर्नु नै पर्छ भन्ने कुनै बलियो कारण देखिंदैन  त्यसैले धेरैको नजरमा यसको उद्देश्य र उपादेयताबारे प्रश्न उठ्नु स्वाभाविकै होला  तर कसैका कुनै क्रियाकलापप्रति विमति जनाउनुको अर्थ हदैसम्मको शक्ति प्रदर्शन गरेर अति विरोध गर्न किन आवश्यक पर्यो होला भन्ने प्रश्न पनि उत्तिकै महत्वपूर्ण हुन आउँछ  संस्कृतिमा विचलन आउने भय देख्नेहरू र सुन्दरी प्रतियोगितामा भाग लिनेहरूले आफ्नोसमेत इज्जतमा धक्का पुर्याएको महसुस गर्नु दुई विपरीत ध्रुवका अनुयायीहरू एकै प्रकारले भयाक्रान्त देखिनु केवल संयोग नभई दुबैथरीको अनुदार मनस्थितिको परिणाम एकै किसिमले प्रतिविम्बित हुन्छ   
	सुन्दरी प्रतियोगितामा भाग लिनुनलिनु वैयक्तिक स्वतन्त्रताको सवाल हो  कसैलाई यही बाटोबाट आफ्नो जीवनका कदमहरू अघि बढाउन मन लागेको हुनसक्छ भने अरुका लागि किन आपत्ति  मानिसका इच्छा र चाहना फरकफरक हुनसक्छन्  कसैलाई सुन्दरी बन्ने उत्कट चाहना हुँदा कसैलाई नारीवादी कहिन इच्छा हुनसक्छ कोहीलाई राजनीति गर्न मन लाग्ला त कसैलाई अन्य कुनै व्यवसायमा संलग्न हुने चाहना हुनसक्छ  उदाहरणका लागि नारीवादीहरू नारीका हकअधिकार सुनिश्चित गर्न जुटेका हुन्छन् नारी र पुरुषको सहअस्तित्वको खोजी गर्नु उनीहरूको प्रमुख उद्देश्य  
	हो  आफ्नो अधिकार सुनिश्चितताका लागि कतिपय सवालमा आफ्नै बुवा दाजुभाइ र जीवनसाथीसंग पनि आन्तरिक संघर्ष गर्नुपर्ने हुन्छ  तर कोही महिलाले आफ्नो पुरातन व्यवहारमा फेरबदल गर्न चाहेनन् भने नारीवादीले के गर्न सक्छन्  केवल यस्तो क्रियाकलापमा विश्वास गर्नेहरू नारीवादी हुनसक्दैनन् भनेर आफ्ना समूहमा संलग्न नगराउलान्  तर उनीहरूको आफ्नो विचार र चाहना त्यागेर नारीवादी नै हुनुपर्छ भन्ने कुनै नैतिकता नारीवादीसंग रहँदैन  यो महिलाको व्यक्तिगत अधिकारसंग सम्बध्द सवाल हो  भन्नुको मतलब सुन्दरी प्रतियोगिताको औचित्य र उपादेयताका बारेमा प्रश्न उठाउनु ठिकै होला  तर कसैको वैयक्तिक अधिकारमा नै खलल पुग्नेगरी हस्तक्षेप गरेर विरोध गर्नु उचित मान्न कठिन यस अर्थमा छ कि मिस नेपाल हुन खोज्नेहरूले अरुको अधिकार प्रयोगमा हस्तक्षेप गरेका त छैनन्  
"
