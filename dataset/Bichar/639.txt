सत्ताकब्जा को कार्यनीतिप्रचण्ड बाबुरामको निरङ्कुश चेतनाले सिकार गर्ने भनेको प्रचण्डको मोर्चामा समेटिएको दक्षिणपन्थी गठबन्धनका कमजोर सदस्यहरु नै हुनेछन् "
	आखिरमा क्रान्तिकारी एकीकृत नेकपा माओवादीका अध्यक्ष पुष्पकमल दाहाल प्रचण्ड सत्ताकब्जाको कार्यनीति पूरा गर्नका लागि दक्षिणपन्थी गठबन्धनका संयोजक हुन पुगे  नेपालका सबै राजनीतिक दलका नेतालाई हिप्नोटाइज गर्ने क्षमता भएका प्रचण्डले लल्याउने फकाउने घुक्र्याउने धम्क्याउने जिस्क्याउने काम गरेर नेपालका सबै नेतालाई प्रधानमन्त्रीको घुम्ने कुर्सी वरिपरि घुमाइरहे र तराईका जमिनदारहरूको स्वार्थ रक्षा गर्ने पार्टीहरूको मोर्चा बनाएर आफूलाई त्यसको प्रमुख घोषणा गरे  यो घोषणा नै नेपालको राज्यसत्तामाथि हैकम जमाउने प्रचण्डको दीर्घकालीन योजना कार्यान्वयनको सफलताको पहिलो सिँढी हो  अरू दलका नेताहरूले राज्यसत्ता कब्जाको यो कार्यनीतिलाई बुझेनन् भने उनीहरू बाबुरामलाई प्रधानमन्त्रीको कुर्सी छोड भनेर कराइरहनेछन्  माओवादी अध्यक्ष सत्ताकब्जाको आफ्नो कार्यनीति सफल भएको खुसियालीमा स्कचको चुस्की लिँदै आरामले आफ्नो खोपीमा निदाउनेछन्  
	राज्यका तीन अवयव हुन्छन्  हाम्रो नेपालमा यी तीनै अवयव मृत्युको डिलमा उभिएका छन्  उसै पनि व्यवस्थापिकाको त हत्या नै भइसकेको छ संविधान घोषणा गर्नुभन्दा अगाडि नै  कांग्रेस एमालेका नेताले जति कराए पनि अब त्यसले पुनर्जीवन पाउने सम्भावना छैन  किनभने त्यसलाई नजानेर मारिएको होइन  मुलुकलाई व्यवस्थापिकाविहीन बनाएपछि निरङ्कुश सत्ता सञ्चालन गर्न सजिलो हुन्छ भन्ने उग्रवामपन्थी सोचको उपज थियो व्यवस्थापिकाको समापन   
	राज्यको अर्को अंग न्यायपालिकालाई नजानिँदो पाराले पुष्पकमल दाहालले मार्दै लगेका छन्  सर्वोच्च अदालतमा न्यायाधीश भर्ना गर्ने प्रक्रियामा एमाओवादीको सरकारले आँखै लगाएको छैन र निकट भविष्यमा त्यसले लगाउने पनि छैन  जब सर्वोच्च अदालतका सबै न्यायाधीशहरूको पदावधि समाप्त हुन्छ त्यतिबेला प्रचण्डले आत्मालोचना गर्दै भाषण गर्नेछन् सर्वोच्च अदालतमा न्यायाधीश सकिन्छन् भन्ने विषयतिर त मेरो ध्यानै गएनछ  केही छैन सर्वोच्च अदालत न्यायाधीशविहीन भए पनि हाम्रा जनअदालतहरू त जीवितै छन् नि   
	एउटा उग्रवामपन्थी तानाशाहले बोल्ने भाका यस्तै त हुँदो हो  नक्कली आत्मालोचना सक्कली विनाश मुखालेहरूलाई जवाफ दिने एउटा ठाउँ बाँकी छ अझै  त्यो हो कार्यपालिकाको उपस्थिति  नेपालमा भाषण गर्न बुद्धि पुर्याइरहनु पर्दैन  त्यसैले कार्यपालिकाका बारेमा पनि थोरै लेखिहालौँ   
	तानाशाहीको मूल पाटो भनेको यही कार्यपालिका हो  अहिले बाबुराम प्रधानमन्त्री छन्  कांग्रेस र एमालेका नेताहरू सहमतिका लागि तिमी पदत्याग गर भनेर बाबुराम समक्ष अनुनयविनय गरिरहेका छन्  तर त्यो नम्र निवेदनलाई न प्रचण्डले सुनेका छन् न त बाबुराम भट्टराईले नै  बरु कार्यपालिकासँग प्रत्यक्ष रूपमा जोडिएका भिन्नभिन्न निकायहरूलाई सर्वोच्च अदालतकै नियति बेहोर्ने अवस्थामा पुर्याएर समाप्त गर्ने योजनामा तिनीहरू लागेका छन् यतिबेला  बाबुराम भट्टराईले निर्वाचन आयोगको हविगत थाहा नपाएर मंसिर  गते नयाँ निर्वाचन घोषणा गरेका होइनन्  यथावस्थामा नेपालमा चुनाव हुनै सक्दैन भन्ने जानकारी बाबुराम र प्रचण्ड दुवैलाई थियो  तर पनि गरिदिए घोषणा  यो कुनै केटाकेटीको जोडघटाउको हिसाब थिएन  यो थियो एक्लै नेपालको सत्ता सञ्चालन गर्ने वामपन्थी उग्रवादको नियोजित योजना   
	सबै संवैधानिक निकायहरू मृत्युको मुखमा पस्नै आँटेका छन्  पदपूर्तिका सबै बाटाहरू यतिबेला सकिएका छन्  केही समयपछि अख्तियार दुरुपयोग अनुसन्धान आयोग खाली हुनेछ  त्यसैकालमा लोक सेवा आयोग पनि खाली हुनेछ  यी दुवै निकाय खाली हुन्छन् कि हुँदैनन् भनेर प्रश्न सोध्ने अज्ञानी कम्तीमा पनि प्रचण्ड र बाबुराम हुन सक्दैनन्  बाबुराम पदपूर्तिका बाटाहरू खोल्नै नचाहने अवरोध बनेर उभिए मुलुकको राजनीतिमा   
	अब प्रचण्ड बाबुरामको निरङ्कुश चेतनाले सिकार गर्ने भनेको प्रचण्डको मोर्चामा समेटिएको दक्षिणपन्थी गठबन्धनका कमजोर सदस्यहरू नै हुनेछन्  बिस्तारै तिनीहरूसँग राजनीति धान्ने दुइटा विकल्प मात्र बाँकी रहनेछन्  पहिलो विकल्प एकीकृत नेकपा माओवादीको दास बनेर बाँच्ने नै हो  त्यसो गर्न सकेनन् भने तिनीहरू मोर्चाबाट बहिर्गमन गरेर स्वाभिमानको जीवन रोज्न सक्ने ठाउँमा पुग्न पनि सक्छन्  तर यो पछिल्लो बाटो अवलम्बन गर्नेहरूको संख्या शून्यमै झर्ने सम्भावना पनि छ किनभने प्रचण्डपथीय गठबन्धनको चरित्र सम्पूर्णतामै दक्षिणपन्थी छ र दक्षिणपन्थीहरू पाइखानामै उभिएर भए पनि राज गर्ने सपना देखिरहेका हुन्छन्   
	बाँकी कुरो गठबन्धनबाहिरका दलहरूका बारेमा अलिकति  गठबन्धनबाहिरका दलहरूमा नेपाली कांग्रेस र नेकपा एमाले ठूला पार्टी हुन् र माओवादीलाई चुनौती दिन सक्षम पार्टीहरू हुन्  तर तिनमा अहिलेसम्म पनि माओवादीको घोषित उद्देश्यका बारेमा एकदिन एकछिन छलफल भएको सुनिएको छैन  दक्षिणपन्थी गठबन्धन मुर्दावाद भनेर तिनका भ्रातृसंगठनले अहिलेसम्म नारा पनि लगाएका छैनन्  एकीकृत नेकपा माओवादी सत्ता कब्जाको घोषित नारालाई पूरा गर्ने बाटोमा अघि बढिरहेको छ त्यसले न्यायपालिका र संवैधानिक निकायको हत्या गर्ने अभियान चलाएको छ भनेर तिनीहरूले कतै बोलेको र त्यसका विरुद्ध सम्पूर्ण प्रजातन्त्रप्रेमी जनता एकजुट हुनुपर्छ भनेर आह्वान गरेको पनि सुनिएको छैन  उल्टो ती दुवै पार्टीहरू आफ्नो सत्ता लालसा पूरा गर्न घरभित्रै फुट्ने र एकअर्काप्रति अविश्वास गर्ने एकअर्कालाई गाली गरेर माओवादी निरंकुशतालाई बलियो बनाउन मलजल गर्ने काममै लागिरहेका छन्   
	एकीकृत माओवादी अध्यक्ष प्रचण्डले पच्चीस वर्ष निरन्तर शासन गर्ने घोषणा गरेका छन् यद्यपि पुष्पकमल दाहालको बोलीको कुनै अर्थ छैन भन्ने आम मान्यता छ राजनीतिक वृत्तमा  तर यहाँ पनि गोठालो वीरेले बाघ आयो बाघ आयो भनेर गाउँलेलाई झुक्याउँदा एकदिन साँच्चिकै बाघ आएर गाइबस्तु स्वाहा पारेको लोककथालाई बिर्सनु हुँदैन  अनि बाबुरामले पनि इन्द्रको बाउ चन्द्रै आए पनि आफूलाई हटाउन नसक्ने भाकामा ठाउँठाउँमा भाषण गरिसकेका छन्  तर आफूले आफैँलाई प्रजातन्त्रको चारित्रिक प्रमाणपत्र दिने नेपालका पार्टी र तिनका ठूला नेताहरूले एक ठाउँमा पनि प्रभावकारी ढंगले एकीकृत माओवादीको निरङ्कुश सोचको खण्डन गरेको अहिलेसम्म सुन्न पाइएको छैन  
	एकीकृत माओवादी पार्टीका मानस पिता हुन् माओत्सेतुङ  माओत्सेतुङका सच्चा उत्तराधिकारीले एकीकृत माओवादीले माओत्सेतुङको नामलाई माओवादको विकार भिराएको मन पराउँछन् कि पराउँदैनन् हामीजस्ताले थाहा पाउने कुरा भएन  तर तिनले माओत्सेतुङको एउटा निष्कर्षलाई चाहिँ जस्ताको तस्तै लागू गरेका छन्  माओत्सेतुङ भन्छन् उग्रवामपन्थले अन्तिम निष्कर्षमा दक्षिणपन्थकै सेवा गर्छ  एकीकृत माओवादीको व्यवहारले पहिले पनि एकपटक यो निष्कर्षलाई आफ्नो जीवनमा लागू गरिसकेका छन् संसद्का विरुद्ध राजतन्त्रसँग मीत लगाएर  अहिले त प्रचण्डपथको यात्रा नै दक्षिणपन्थी गठबन्धनको नेता भएर अगाडि बढिरहेको छ  
	तर प्रचण्ड अथवा बाबुरामलाई थाहा होस् उग्रवामन्थ सिंगो एसियामा पराजित भइसकेको अतिचार हो  सत्ता पाइहालियो भनेर मक्ख नपरे हुन्छ ती दुवै नेताले  सत्ता त पोलपोट र इङ सारीले पनि पाएकै थिए नि  पाएको सत्ता जोगाउन तिनलाई कति हम्मे परेको थियो भनेर यहाँ धेरै लेखिरहनु नपर्ला  आफ्नो उग्रवामपन्थको सिकार भएर पोलपोट अज्ञात मृत्युको सिकार भइसकेका छन् भने इङ सारी नरसंहारको मुद्दा खेपिरहेका छन्  एकीकृत माओवादीका अध्यक्ष प्रचण्डले लौ न प्रभु हामीलाई रेड कर्नर नोटिस बाट हटाइदिनुपर्यो भनेर जति निहोरा गरे पनि साम्राज्यवाद सुशील कोइराला अथवा झलनाथ खनालजति लाटो हुँदैन भन्ने ज्ञान तिनको चेतमा पसोस्  उनले हाई हाई गरेको अनमिनले हिंसात्मक युद्धकालमा माओवादीले गरेका सबै अतिचारको विवरण समेटेर उता पुर्याएको छैन भनेर कसले विश्वास गर्छ र  
	
"
