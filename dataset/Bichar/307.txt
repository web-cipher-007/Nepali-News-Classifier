अब के हुन्छ "नेताहरुले अर्को केही महिनाभित्रै सहमतिमा पक्का संविधान ल्याउने वाचा गर्नेछन्  सिसिफसको कथाझैं भएको छ चार दलको बैठक  ""
	नेताहरुले अर्को केही महिनाभित्रै सहमतिमा पक्का संविधान ल्याउने वाचा गर्नेछन्  सिसिफसको कथाझैं भएको छ चार दलको बैठक  प्रत्येक दिनजसो बिहानभर दिनभर र मध्यरातिसम्म शीर्ष नेताहरूको बैठक बसेको खबर आउँछ र अब कुरा टुंगिन लागेको भन्ने बेहोरा सुन्नमा आउँछ  तर बिहान भएपछि विषय फेरि उधि्रन्छ र केही विषय पनि टुंगोमा पुगेको देखिंदैन  बरु विगतमा सहमति भएका अधिकांश विषयसमेत उध्रेको देखिन्छ  यसरी हेर्दा संविधान निर्माणको चार वर्ष बित्न लागेको यस घडीमा फेरि दुःखका साथ भन्नु परिरहेको छ संविधानसभाका मुख्य चार राजनीतिक दल जेठ  को मुखमा आइपुगुन्जेलसम्म पनि सहमतिमा पुग्ने लक्षण देखिएको छैन  यसको अर्थ सम्मानित सर्वोच्च अदालतले तोकिदिएको मिति अर्थात चौथो वर्ष व्यतित हुनलागेको यस घडीमा पनि नयाँ संविधान जारी हुनसक्ने शुभलक्षण देखिएको छैन  किन  कसका कारणले  भन्ने विषयका बारेमा हिजोआजै प्रशस्त अखबारबाजी भएका छन् र भोलि पनि दलहरूका शीर्षस्थ नेताहरूको दन्तबझानदेखि लिखित दस्तावेजहरूमार्फत थाहा लाग्ने नै छ  यद्यपि यो एउटा यस्तो दुःखान्त विषय हो जसलाई जनताले भावी दिनमा कसरी पचाउने हुन् भन्न सकिन्न   
	संविधानसभाको निर्वाचन लोकतान्त्रिक विधि र प्रक्रियाअनुरूप नै भएको थियो  संसारभरका दिग्गज पर्यवेक्षकहरूले अनपेक्षित रूपमा निर्वाचन धाँधलीरहित निष्पक्ष र स्वतन्त्र भएको जनाएका थिए  क्षेत्र जाति भाषा धर्म तथा लैंगिक आधारमा हेर्दा संविधानसभाको बनोट अन्य नवोदित मुलुकका लोकतान्त्रिक पद्धतिहरूको तुलनामा असाध्य धेरै प्रतिनिधिमूलक बन्न पुगेको थियो  त्यसैले संविधानमा सबैका हकअधिकारहरू सुरक्षित हुने पुनर्संरचना गरिएको नेपाली राज्यमा सबै जातजाति भाषाभाषी तथा समुदायको समानस्तरमा पहुँच पुग्ने भविष्यमा नागरिकहरू कसैले पनि उपेक्षित घृणित र तिरस्कृत हुन नपर्ने दिन आउनेछन् भन्नेमा आशा जागेको  
	थियो  राज्यको पुनसर्ंरचनामार्फत सम्पत्तिको पुनर्वितरण गरी शिक्षा स्वास्थ्य रोजगारी र पेसागत हकजस्ता अति मानवीय विषयहरूमा राज्यले आम नागरिकलाई ग्यारेन्टी गर्नेछ र त्यसको व्यवस्थापनका लागि भएका राजकीय संस्थाहरूलाई समयसापेक्ष परिवर्तन गर्नेछ र अन्य आवश्यक संस्थाहरू निर्माण गरी सबै संस्थाहरूलाई लोकतान्त्रिक विधि र प्रक्रियाअनुरूप संस्थागत गर्ने ठानिएको थियो  तर निर्वाचनको लगत्तैपछि बिस्तारै कुराहरू बरालिए विचारहरू छितरिए असहमतिहरू मौलाए र आपसी अविश्वासको खाडल पुरिन नसकिने गरी फैलिंदै गयो  बितेका वर्षको अन्तिम महिनाको अन्तिम क्षणमा चार राजनीतिक दलहरूको सहमतिमा सेना समायोजनको मुद्दा किनारा लागिसकेपछि संविधान निर्माणका सारा तगाराहरू हटे भन्ने निष्कर्ष निकालिएको थियो  तर लगत्तै सत्ता राजनीतिको खिचलो झिकियो र झन्डै दुई हप्ता त्यसमा समय खेर फालियो  अझै खिचलो सकिएको छैन  यतिबेला अनेकन अखण्ड प्रदेशहरूका मागहरू उब्जिएका छन्  त्यसका लागि मुलुकका अधिकांश भागहरूमा नाराजुलुस धर्ना आमहडताल सुरु भएका छन् र सडकले संविधानसभालाई प्रभावित पार्न नयाँ प्रयत्न थालिएको छ  आफ्ना माग पूरा गराउन गरिएका यी सबै क्रियाकलापहरू लोकतान्त्रिक विधि प्रक्रियाअनुरूप नै भएका छन्  यद्यपि यी सबै विषयहरूको सम्बोधन कसले गर्ने भन्ने विषयमा साँच्चिकै अन्योल छ  किनकि संविधानसभा आफैंमा सहमति खोज्न व्यस्त छ र सरकार ती माग पूरा गर्ने हैसियत राख्दैन  उसको काम यतिबेला सहजकर्ताको मात्रै हो जसले संविधानसभालाई आफ्नो लक्ष्यमा पुग्न मद्दत गर्न सकोस्   
	गाँठो केमा पर्यो  मुख्य राजनीतिक दलहरूमध्ये नेपाली कांग्रेस र नेकपा एमालेले पहिलेपहिले माओवादी लडाकाहरूको सेना समायोजन प्रक्रियामा गाँठो परेको बताउने गरेका थिए  माओवादीले उनीहरूले भनेजस्तो नगर्दा समस्या भएकाले नै समग्र काम अवरुद्ध भएको जनाइएको थियो  त्यतिमात्र होइन समायोजन नसकिएसम्म संविधानको कुनै काम अगाडि बढ्न नसक्ने अड्डी लिइरहेेका थिए  उनीहरूकै चाहना र सोचअनुरूप काम गर्न माओवादी नेतृत्व लचिलो भएपछि सेना समायोजनको कामको सैद्धान्तिक र केही व्यावहारिक पाटो सकियो  तर किचलो राज्यको पुनर्संरचना सम्बन्धमा सुरु गरिएको छ  पहिला आयोग बनाउन नमान्ने पछि संविधानसभा अन्तर्गतको राज्य पुनर्संरचना समितिको बहुमतले प्रस्तुत गरेको प्रतिवेदन नमान्ने भएपछि पहिचान र सामथ्र्यको आधारमा प्रतिवेदन तयार पार्ने विषय थमाएर आयोग  
	बनाइयो  आयोग पनि बहुमत र अल्पमतमा बाँडियो जो स्वाभाविक थियो  अब आएर आयोगको बहुमतको सिफारिसलाई पनि नमान्ने भएपछि दलका शीर्षस्थहरू आफंै सहमति बनाउन जुटेका छन्  तर उनीहरूको बीचमा नमीठोको पातै नछुने मीठाको भागै नलाउने उखानलाई चरितार्थ गरिरहेका छन्  विगतदेखि आजसम्म भएका सबै आन्दोलनहरूमा घोषित वा अघोषित माग भनेको आर्थिक राजनीतिक सामाजिक र सांस्कृतिक भेदभावको अन्त र सबैको सहभागिता वा पहुँचको बिस्तार नै हो  यी यावत अधिकारहरूको पुनर्वितरणका मुद्दाहरूलाई छोडेर यथास्थितिमा रहने वा र न्यायोचित वितरण गर्ने भन्ने मूल मुद्दामा राजनीतिक दलहरू धेरै लामो समयदेखि नै ध्रुवीकृत हुँदै आएका थिए   
	अहिले आएर दलहरूभित्रै पनि अधिकार र दायित्वको विषयलाई लिएर धु्रवीकरण हुने संकेतहरू देखिएका छन्  निकै लामो समयसम्म आन्दोलनको रूपमा प्रतिनिधित्व गर्दै आएका सबै वर्ग क्षेत्र जाति भाषा लैंगिक समस्याहरूको समाधान गर्ने अर्थमा दलहरू साँच्चिकै राजनीतिक तथा वर्गीय रूपमा रूपान्तरित हुनैपर्ने संकेतहरू देखिएका छन्  कुनै पनि मुद्दामा सैद्धान्तिक र व्यावहारिक हिसाबले समस्याको समाधान खोज्नेभन्दा जित र हारको रूपमा लिने तथा साहु र आसामीको जस्तो व्यवहार गरेर केन्द्रीय नेताहरूमै विभाजनको रेखा कोरिएपछि हाम्रोजस्तो समाजमा त्यसको असर तलतलसम्म फैलिनु र झांगिनु कुनै अनौठो थिएन  यतिबेला नेपालका अधिकांश मुख्य सहर र मुख्य राजमार्ग छेउका बस्ती तथा बजारहरू चक्काजाम आमहडताल वा नाराजुलुसका चपेटामा परेका छन् र पक्ष र विपक्षमा बाँडिएका छन्  र यस्ता क्रियाकलापहरूले कम्तीमा पनि जेठ  गतेसम्म निरन्तरता पाइरहने सम्भावनालाई नकार्न सकिन्न   
	राजनीतिक दलहरू आन्दोलनबाट पार्टीमा बदलिएका थिएनन् र अझै भइसकेका छैनन्  आन्दोलनका भ्रमहरू सबैको हित हुने सबैको भलाइ गर्ने कुरा बाँकी छन्  यस्तो अवस्थामा संगठित रहेकै आम कार्यकर्ता तथा नेतृत्व तहमा एउटै अनुहारजस्ता देखिने तर वर्गीय र सामाजिक सोचमा आकासजमिन फरक रहेका व्यक्ति र समूह सैद्धान्तिक आस्था एकै रहेको भ्रममा बाँच्न अभिसप्त थिए  मूलभूत विषयवस्तुलाई बुझ्ने र निर्णायक भूमिका निर्वाह गर्दा देखिने विषयमा अन्याय भएको वा गरिएको अनुभूति भएपछि वा तुवाँलो फाटेपछि यस प्रकारको सामिप्यताको अन्त हुनपुग्छ  अझ भनौ सिद्धान्त निष्ठा वा मूल्य र मान्यतामा राजनीति भन्ने विषय सामूहिक भलाइका लागि र सामूहिकतामाथि विश्वास गरुन्जेल अडिने विषय हुन्   
	सामूहिकता वा सामाजिक न्यायमाथि जब प्वाल पार्ने काम नेतृत्व तहले आफ्नो व्यक्तिगत वा वर्गीय हितका खातिर गर्न थाल्छ तब त्यो प्वालहरूको प्रयोग अरूले पनि आफ्नो पालाबेलामा गर्न थाल्छ  यो विषय नेपालमा मात्र नयाँ होइन संसारभर बितेको दुई दशकदेखि एक प्रकारको सरुवा रोगको रूपमा भित्रिएको छ  संस्कार र संस्कृतिको रूपमा भित्रिएको चरम व्यक्तिवादले आफूबाहेक आफ्नो परिवारबाहेक र पछिल्लो खण्डमा आफ्नो समुदायबाहेक केही देख्दैन  कसैप्रति ऊ जिम्मेवार पनि हुँदैन र अरूलाई पनि हुन नदिन उसले सांस्कृतिक दबाब दिइरहन्छ  हामीकहाँ प्रवृतिगत रूपमा हुर्किरहेको व्यक्तिवाद अन्तको भन्दा चर्को छ किनकि दलहरू संस्थागत भइसकेका छैनन्  संस्थागत नभएका पार्टीहरूमा नेताहरू अमर रहन्छन् उनको स्थान सुरक्षित रहन्छ र हरेक संस्थागत निर्णयहरूमा उनीहरू नै हावी भइरहन्छन्  जस्तो यतिबेला प्रायः सबै पार्टीहरूमा तिनै व्यक्तिहरूले मूलचरित्र निभाइरहेका छन् जो वास्तवमा राजनीतिक संन्यास लिएर अलग्गै पेसामा हुनुपथ्र्यो  किनकि उनीहरूलाई जनताले एकपटक पाखा लगाइसकेका थिए  यतिबेला सहमति र सहकार्य हुन नसक्नुमा वा सबैले जितेजितेजस्तो बन्न नदिनुमा यिनीहरूकै महत्त्वपूर्ण भूमिका रहेको कुरालाई सबैले बुझेकै कुरा हो  दोष समग्रमा सबैले भाग शान्ति पाए पनि   
	अब के हुन्छ  हिजोआज दोहोर्याएर तेहर्याएर सोधिने प्रश्न हो यो  यो प्रश्नको उत्तर सहज छैन भन्ने जान्दाजान्दै पनि प्रश्न सोधिन्छ  तैपनि हिजोआज सोधिने मान्छेले ठान्छ यसको उत्तर दिनैपर्छ  यद्यपि ऊसँग बनिबनाउ र यथार्थमा आधारित सटीक उत्तर हुँदैन  या सोधिने गरिएको सम्बन्धित व्यक्तिले अब के हुन्छ भन्ने पनि मेसो पाएको हुँदैन  जेठ  मा पूर्ण संविधान नबन्ने कुरा पक्कापक्की भए तापनि मस्यौदा संविधान आउने कुराहरू नेताहरूको मुखारबिन्दबाट मौसमको अन्त्यमा फूलहरू झरेझैं अविरल वर्षात हुनेछन्  मतदान प्रक्रियाबाट होस् वा सहमतिबाट संविधानको नयाँ मस्यौदा जेठ  अगावै ल्याउने प्रयत्न पनि हुनेछ भन्नेछन्  नेताहरूले अर्को केही महिनाभित्रै सहमतिमा पक्का संविधान ल्याउने वाचा गर्नेछन्  त्यसका विरुद्ध पद नपाएका वा पाउने आशा न्यून रहेकाले अन्तरिम संविधान तथा सर्वोच्चको फैसलाविरुद्ध भएको भनेर विरोधका स्वरहरू आआफ्ना नेताहरूले सुन्ने र बुझ्ने गरी पद प्राप्तिका लागि बार्गेनिङको अर्थमा लगाउनेछन्  कोही जो आज विरोधको स्वर बोलिरहेका छन् केही प्राप्तिपछि  डिग्री फनक्क फर्किएर तत्कालीन अवस्थामा विकल्पहीनताको दुहाइ दिनेछन्  तर त्यसो गरिरहँदा उनीहरूले आजसम्म प्राप्त गरेको जनअनुमोदनको मूल्य घटिरहेको हुनेछ  आफ्नो अवमूल्यन नैतिक रूपमा कानुनी रूपमा र समुदायमा घटिरहँदा पनि ऊ ज्यान गए पनि आफ्नो पद र प्रतिष्ठा आर्जनका नाममा लड्न छाड्ने छैन  र यी सबै मूकदर्शक भएर हेर्न केही समयका लागि हामी सबै अभिशप्त छौं  दलहरू संस्थागत हुन नसक्दा अझ बढीभन्दा लोकतन्त्र वा प्रजातन्त्रको रक्षाका खातिर नेतृत्व तहको कहिले नओइलाउने आकंाक्षाको डोरीलाई कार्यकर्ताहरू मनपरेर वा नपरिकनै पनि घिसारेर हिंडिरहनुपर्ने अवस्था रहँदा र पार्टीका नाममा ह्वीप नामको पासोमा अल्भिरहनुपर्दा योभन्दा गतिलो परिस्थितिको निर्माण गर्न निकै गाह्रो विषय हुने रहेछ   
	अझ भनौं आन्दोलन नयाँ प्राप्ति त्यसका लागि संघर्ष र संघर्षमा होमिन चाहिने आत्मबलका लागि केही न कोही भरपर्दो र विश्वासिलो बाहक चाहिन्छ  आजसम्मका संघर्षका इतिहासले यही देखाएका छन्  आज हाम्रासामु राजनीतिमा सक्रिय रहेका यिनै दलहरूको विकल्प तत्काल देखिन्न  र तत्काल आइहाल्ने मौसम र पेसागत हिसाबले मानो खाएर मुरी उब्जाउने दिनहरूले हामीलाई खाई जीविकाका लागि सक्रिय रहन प्रतीक्षा गरिरहेका छन्  यी दुवै कुराले तत्कालका लागि हामी सबैलाई मनभित्र जतिसुकै डढेलो सल्किए पनि केही समय शान्त भएर बुझ्न हेर्न र दरिलो मन बनाउन लगाउने परिस्थिति बनाइदिन्छन्  तैपनि अन्तिम आशा गरौं नेताहरू जनतारूपी आँधीले कुनै एकदिन क्षमा नदिने गरी बढार्न आउनेछन् भन्ने भयले अन्तिम सहमति गर्न प्रयत्न गर्नेछन्  
	
"
