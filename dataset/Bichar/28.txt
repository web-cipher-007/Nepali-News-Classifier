"नेपाल मर्जको चिन्ता प्रधामन्त्रीको सोच"प्रधानमन्त्री बाबुराम भट्टराईले चिनियाँ प्रधानमन्त्री वेन जियाबाओको नेपाल भ्रमणको भोलिपल्ट आफ्नै निवासमा सञ्चारकर्मीसँग कुरा गर्दै नेपालको परराष्ट्र नीतिलाई पुनर्परिभाषित नगरे या गर्न नसके मुलुक चीन या भारतजस्तो ठूलो देशका बीचमा मर्ज हुनसक्ने खतरा देखेछन्  "
	 

	प्रधानमन्त्री बाबुराम भट्टराईले चिनियाँ प्रधानमन्त्री वेन जियाबाओको नेपाल भ्रमणको भोलिपल्ट आफ्नै निवासमा सञ्चारकर्मीसँग कुरा गर्दै नेपालको परराष्ट्र नीतिलाई पुनर्परिभाषित नगरे या गर्न नसके मुलुक चीन या भारतजस्तो ठूलो देशका बीचमा मर्ज हुनसक्ने खतरा देखेछन्  उनको यो दिव्य सोच उत्पन्न हुनुका पछडि केही कारण त अवश्य होलान्  यस प्रकृतिका सोच भएका प्रधानमन्त्री पहिले भएभएनन् भन्न गाह्रो छ  यस्ता अभिव्यक्ति भने आजसम्म कसैले दिएका थिएनन्  पृथ्वीनारायण शाहको दिव्य उपदेशलाई उद्धृत गर्दै गोर्खाबाटै आएका यी बाहुन पुत्र जसका पुर्खाहरूले त्यसै दरबारको सेवा गरे अहिले उनी तिनै सालिकहरू भत्काउँदै गए र सँगै भन्दै पनि जान्छन् नेपालको परराष्ट्र नीति तिनै एकीकरण गर्ने राजाको दिव्य उपदेशको वरिपरि घुमेको छ  अब भने यी दुई क्षेत्रीय महाशक्तिको बीचमा सानो नेपाल गाभिने खतरा छ  कार्यकारी अधिकारको आसनमा बसेका व्यक्तिको यो अभिव्यक्तिले मुलुकको राष्ट्रियतालाई यो राष्ट्रको अस्मितालाई कहाँ पुर्याउँछ भन्ने कुरा अब नेपाली सोच्न बाध्य छन्  

	अहिले प्रधानमन्त्री हुनपुगेका बाबुराम भट्टराई कुनै बेला अल इन्डिया नेपाल स्टुडेन्ट युनियनका अध्यक्ष थिए  त्यहींबाट उनले नेपालमा क्रान्तिको उद्घोष पनि गरेका थिए  यसरी कोट्याउँदै जाँदा उनकै पार्टीका सहयात्रीले उनका बारेमा धेरै कुरा भन्नेछन् र यो कुरो नेपालीलाई बुझाउनु पनि पर्छ  नेपाल गाभिन सक्ने संकेत उनले उत्तरतिर गरेका हुन् या दक्षिणतिर गरेका हुन्  उनको बोलीबाट यो कुरो कसरी निस्क्यो  यो भन्न गाह्रो छ  यो उनकै पार्टीले सिंगो नेपाललाई बुझाइदिँदा बेस हुन्छ तर यो कम आपत्तिजनक कुरा भने होइन  उनका लागि स्वाभाविक हृदयतलको प्रष्फुटन हुनसक्छ  

	चीनसँग पनि बिप्पा सम्झौता गर्ने बाबुरामको सोच थियो तर गृहकार्य पुगेन किनभने चीन त्यसका लागि तयार थियोथिएन त्यसमा कुनै गृहकार्य भएकै थिएन  चिनियाँ प्रधानमन्त्रीको नेपाल भ्रमण आजभन्दा अगाडि नै तय भइसकेको हो  त्यसबेला नै यो गृहकार्य त सम्पन्न भइसकेको हुनुपर्ने थियो  त्यो नभएको स्पष्ट देखिन्छ  चिनियाँ लगानीको पक्षमा यो सरकार त्यति सक्रियताका साथ अगाडि बढ्न खोजेको भएदेखि चार घन्टाको चिनियाँ प्रधानमन्त्रीको नेपाल भ्रमणका क्रममा आठ सम्झौता हुनसक्छन् भने यो एउटामात्रै अड्किनुपर्ने कारण अवश्य पनि थिएन  सरकारको झुकाउ कता छ भन्ने कुरो चिनियाँ पक्ष राम्ररी बुझ्छ  यसमा न राजनीतिक विश्लेषक नत नेपाली जनता नै अल्मलिनुपर्ने आवश्यकता छ  

	माओवादी नेतृत्व छापामा आएअनुसार स्वयम् अध्यक्ष पुष्पकमल दाहालले छोटो कुराकानीमा चिनियाँ प्रधानमन्त्रीलाई मुलुकको शान्ति र संविधानको विषयलाई लिएर चिनियाँ सहयोगको माग गरे र चिनियाँ प्रधानमन्त्रीले पनि छोटो जवाफमा यो तपाईंहरूको आन्तरिक विषय हो तपाईं नै सुल्झाउनुस् भन्ने जवाफ दिए  हुन पनि हो शान्ति खल्बलिनुमा चीनको कुनै भूमिका छैन  संविधान कस्तो बन्ने र बनाउने त्यो नेपाली जनताको रुचिको विषय हो चीनको होइन  नेपालको संविधानले चीनको सुरक्षा चासोसँग धेरै अर्थ राख्दैन   को तत्कालीन संविधान र निर्वाचित सरकारसँग चीनको सम्बन्ध अहिले पनि उसका लागि महत्त्वको विषय छ  त्यसबेला भएका शान्ति र मैत्री सम्बन्धलाई उसले अहिलेसम्म पनि नेपाल र चीनका बीचको आधारशिलाका रूपमा लिएको छ भन्ने कुरा चिनियाँ प्रधानमन्त्री र भ्रमण टोलीका अन्य सदस्यहरूले व्यक्त गरेका कुराहरूबाट बुझिन्छ  

	कांग्रेस सभापति सुशील कोइरालासँगको भेटका क्रममा चिनियाँ प्रधानमन्त्रीले म त सानै थिएँ तर बीपी कोइरालाका बारेमा मैले सुनेको थिएँ उहाँ महान नेता हुनुहुन्थ्यो उहाँसँग भएको शान्ति र मैत्री सन्धि नै हाम्रो परराष्ट्र नीतिको मूल आधार रहनेछ र गिरिजाप्रसाद कोइराला तपाईंको के नातामा पर्नुहुन्छ  यी सबै सांकेतिक भाषाहरूले बुझाउँछ चीन वर्तमान सरकार र यिनका अभिव्यक्तिसँग सन्तुष्ट छैन  तर सिंगो नेपाललाई एउटा मित्रका रूपमा लिन भने ऊ चुक्दैन  चीन राम्ररी बुझ्छ उसले नेपालका पुराना संस्थाहरू कुनकुन हुन्  र कोसँगको प्रगाढ मित्रताले उसका लागि माने राख्छ  सेना राजनीतिक दल नेपाली जनता  उसले गरेको आर्थिक सहयोग नेपाली जनता नेपालको शान्ति राजनीतिक स्थिरताका लागि हो भने बोलिएका दुईचार वाक्य कुन राजनीतिक दलसँग कस्तो किसिमको सम्बन्ध चाहन्छ भन्ने प्रकृतिका सांकेतिक भाषा हुन्  

	भ्रमण छोटोलामो भन्ने कुरो वर्तमान सरकार उसको सुरक्षाको चुस्तता र उसले गर्ने व्यवहारप्रतिको विश्वसनीयतामा केही तलमाथि हुनसक्छ  तर सिंगो नेपाल र नेपाली जनताप्रति सद्भाव देखाउन भने चिनियाँ पक्षले कुनै पनि कन्जुस्याइँ गरेको भने देखिएन  बरु भारत र चीनको सम्बन्धलाई लिएर नेपालको भूमिमा राजनीति गर्नुपर्ने आवश्यकता छैन  बेइजिङ र दिल्लीका बीचको सम्बन्धलाई लिएर तपाईंहरूले धेरै चिन्ता गर्नु पर्दैन त्यो हामी आफैं सुल्झाउँदैछौं आफ्नो सम्बन्ध कहाँ कसरी विस्तार गर्नुपर्छ कहाँ कसरी के लाभ लिन सकिन्छ त्यसमाथि चिन्ता गर्नुस् भन्ने उपदेशात्मक सन्देश दिएको पाइयो  

	भारत र चीनका बीचको अत्यन्त नाजुक सन्तुलनमा बस्नुपरेको नेपालको वैदेशिक नीतिमा धेरै ठूलो विस्तार आइसकेको छ  दक्षिण एसिया एसिया प्रशान्त खाडी मुलुक युरोप अमेरिकासम्म विस्तारित हाम्रो विदेश सम्बन्धलाई खुम्च्याएर यस प्रकृतिका अभिव्यक्ति एउटा कार्यकारी प्रमुखबाट आउनुले कुनै शोभा दिँदैन  चीन हाम्रालागि जहिले पनि एउटा सहयोगी मित्रका रूपमा रहिआएको छ  सन्  कै बेलाको कुरो गर्ने हो भने पनि भारत होस् या चीन दुवै अल्पविकसित मुलुक थिए  आर्थिक दृष्टिले दुवै गरिब भुखमरी ग्रस्त राजनीतिक रूपले पनि अस्थिरजस्तै देखिने विश्व समुदायबाट पनि हेपिएका अझ चीन त राष्ट्रसंघको सदस्यतासम्म पनि प्राप्त गर्न नसकेको मुलुक हुँदा पनि नेपालले उच्च सम्मानका साथ चीनलाई राष्ट्रसंघमा प्रवेश दिलाउनका लागि र एउटा सम्मानित छिमेकी मुलुकका रूपमा जहिले पनि लिँदै आएको हो  चीनले सँगै भारतले पनि हामीलाई सक्दो आर्थिक सहयोग गर्दै आएको हो  त्यसकारण आज आर्थिक रूपमा भारत र चीन कसले कति सहयोग गर्यो भन्ने कुरो अंकमा हेर्नु हुँदैन  हाम्रो सीमा अतिक्रमणका लागि चीन अगाडि बढ्छ कि भारत अगाडि बढ्छ भन्ने कुरामा धेरै आशंका लिनुपर्ने कारण छैन   औं शताब्दीको राजनीतिमा सायद त्यो कुरो अब आउँछ जस्तो लाग्दैन  अन्य किसिमको प्रभुत्व या अस्थिरता कसैले नेपालभित्र ल्याउन खोज्यो भने त्यो शक्ति पनि सामान्यतः चीन हुने देखिँदैन  असल मित्रले जे समय दिनसके र त्यही समयभित्र समय नपुगेको वेदना पोखेर फर्के चिनियाँ प्रधानमन्त्री  त्यसको भोलिपल्टै प्रधानमन्त्री भट्टराईले उत्ताउलो भएर हामी पुल बन्छौं नभए मर्ज हुन्छौं भन्ने खालका अभिव्यक्ति दिए  भोलिपल्टै आएका यी खालका अभिव्यक्तिहरूचाहिँ उनलाई नुतन विचार लाग्यो होला तर परराष्ट्र मामिलाको गाम्भीर्य अनुरूप भने देखिएन  

	बाबुराम भट्टराईकै मन्त्रीमण्डलमा रहेका रक्षामन्त्री शरतसिंह भण्डारीको रिपोर्टर्स क्लबमा बोलेको एउटा कुरा जो चारबुँदे यो सरकार र मधेस केन्दि्रत दलहरूभित्र नै रहेको कुरो थियो   हजार मधेसी मूलका युवालाई सेनामा समूहगत प्रवेश गराइने  त्यो भएन भने मधेस टुक्रिन सक्छ या नेपालबाट अलग हुनसक्छ भन्ने आशयका केही कुरा छापामा लेखिएअनुसार  यसले मुलुकमा ठूलो विवाद सिर्जना गर्यो र शरतसिंहले जो स्वयम् आफू रक्षामन्त्री थिए त्यो पदबाट राजीनामा नै दिनुपर्यो  अर्को भाषामा भन्नुपर्दा उनले आफ्नो बोलीलाई सच्याए  पद अनुरुपको बोली नभएकोलाई स्वीकार गरे र पद त्याग गरे  यस्ता घटनाहरू पदीय जिम्मेवारी लिएर बसेका मान्छेहरूले नैतिकताको आधारमा स्वीकार गर्नुपर्ने हुन्छ  प्रधानमन्त्रीले त्यस्तै बोली बोलेका छन्  उनी पनि भन्छन् हामी भारत र चीनबीच पुलका रूपमा बसेनौं भने दुईमध्ये एकमा मर्ज हुनसक्ने खतरा बढ्छ  शरतसिंहको भनाइ र बाबुरामको भनाइको बीचमा गुण र दोषको तुलनात्मक रूपमा हेर्दा कति फरक छ  माथि भनिएअनुसार चीनका कुनै पनि नेता या भर्खरै आएका चिनियाँ प्रधानमन्त्रीको अभिव्यक्तिले त्यस्तो कुनै संकेत दिँदैन  तर कथित जनयुद्धको सुरुवात भारतीय नेताहरूको अभिव्यक्ति र नेपाली नेताहरूकै परनिर्भरतालाई हेर्दा दुईमध्ये एकमा नेपालको विलयको स्थिति देखिँदैन  विलयको सोच प्रधानमन्त्रीमा आउनुले नेपाल एउटा भयानक र खतरनाक जोखिममा जाँदैछ भन्ने कुराको संकेत गर्छ  चिनियाँ प्रधानमन्त्रीले हुनसक्छ त्यसैकारणले शान्ति प्रक्रियालाई ठूलो महत्त्व दिँदै त्यसलाई टुंगो लगाउनलाई बढी जोड दिएका छन्  त्यसो भयो भने नेपालले स्थिरता पाउनेछ र नेपालको प्रधानमन्त्रीभित्र रहेको यो मनोदशाबाट नेपाल र नेपालीले मुक्ति पाउनेछन् जसले गर्दा एउटा स्वतन्त्र सार्वभौम नेपाल रहँदा चीन आफ्नो सुरक्षालाई पनि कुनै प्रकृतिले नबिथोलिने किसिमले ढुक्क भएर रहन सक्नेछ  

	 

	 

	 "
