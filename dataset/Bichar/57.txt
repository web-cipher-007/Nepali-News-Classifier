राजनेता कि सर्वहारा वर्गको नेता "कांग्रेस सभापति सुशील कोइरालाले शान्ति प्रक्रिया टुंगोमा पुर्‍याई हिरो बन्न पुष्पकमल दाहाललाई आग्रह गरेको भोलिपल्ट माओवादी नेता सीपी गजुरेलले टिप्पणी गरे पार्टीकै नेता हुन नसकेको बेला केको हिरो केको राजनेता  ""
	कांग्रेस सभापति सुशील कोइरालाले शान्ति प्रक्रिया टुंगोमा पुर्याई हिरो बन्न पुष्पकमल दाहाललाई आग्रह गरेको भोलिपल्ट माओवादी नेता सीपी गजुरेलले टिप्पणी गरे पार्टीकै नेता हुन नसकेको बेला केको हिरो केको राजनेता  दाहालप्रतिको यो उनको महत्त्वहीन विश्लेषण हो  जसको कारण उनैले प्रस्ट्याएका छन् कि दाहाल पार्टी निर्णय नमानी विपरीत गएका छन्  यसरी दलका नेता नै बन्न नसकेको बेला राजनेता र हिरोको सम्भावना छैन  अर्थात् पार्टीको निर्णय मानेर गएमा राजनेता होइन पार्टीको नेतासम्म दाहाल बन्न सक्छन्   
	वास्तवमा प्रचण्डप्रति नागरिकको केन्द्रीय प्रश्न यही हो  गजुरेलले भनेजस्तो पार्टी वैद्यपक्ष को निर्णय मानी माओवादीको मात्र नेता बन्ने वा कोइरालाले आग्रह गरेजस्तो राष्ट्रको नेता बन्ने  गजुरेलले सोचेजस्तो पार्टीको बहुमत पक्षको हिरो बन्ने कि कोइरालाले सुझाए जस्तो राष्ट्रकै हिरो बन्ने  कोइराला र गजुरेलमात्र होइन पेरिसडाँडा बैठकमा मोहन वैद्यले यही प्रश्न राखेका थिए  तपाईं प्रचण्ड सर्वहारा वर्गको नेता बन्ने कि राजनेता बन्ने हो  वैद्यको सुझाव थियो राजनेता होइन सर्वहारा वर्गको नेता बन्नुपर्छ अझ विश्व सर्वहारा वर्गको नेता   
	राजनीतिमा सार्वजनिक खपतका मुद्दा हुन्छन् यी सवालजवाफले त्यही संकेत गर्छन्  पार्टीकै नेता हुन नसकेको व्यक्ति राजनेता बन्न सक्दैन भन्ने गजुरेलले तर्क सही हो  सर्वहारा वर्गकै नेता नबनी राजनेता कसरी बन्छन् भन्ने वैद्य धारणा पनि सही हो  फरक यति हो पार्टी नेता र सर्वहारा वर्गको नेता बन्नु भनेको दाहालले उनीहरूसँग आत्मसमर्पण गरी विकसित सकारात्मक राजनीतिलाई भत्ताभुंग पार्नु हो  राष्ट्र रहोस् वा नरहोस् तर सर्वहारा वर्गको नेता अवश्य बन्नुपर्छ भन्ने वैद्य दृष्टिकोण देखिन्छ जो गलत हो   
	बरु विपक्षी नै सही कोइरालाले दाहाललाई गरेको आग्रह सार्वजनिक खपतका लागि अवश्य पनि होइन  किनभने समकालीन नेतामा सत्ताका दृष्टिकोणमा कोइराला कम आकांक्षी हुन्  आफू प्रधानमन्त्री बन्छु वा बन्दिन भन्ने कोणलाई शेरबहादुर देउवा र रामचन्द्र पौडेलले जस्तो उनले प्राथमिकता दिएका छैनन्  पदका दृष्टिकोणबाट हेर्दा वैद्य पनि लोभी होइनन् तर उनी कम्युनिष्ट यथास्थितिवादका उत्तम नमुना भएर जनविपरीत गए   
	त्यसरी हेर्दा प्रचण्डप्रतिको कोइरालाको आग्रह गजुरेलले भनेजस्तो प्रलोभन होइन  बरु प्रचण्डप्रतिको सम्मान र आशा हो  यो घरेलु राजनीतिक नेताको प्रसंग भयो   
	दाहालप्रतिको आशा बाह्य विश्वलाई पनि त्यत्तिकै छ  मंगलबार उनलाई अमेरिकी राजदूत स्कट एच डिलिसीसहित युरोपेली राजदूतले भेटेर शान्ति प्रक्रिया निष्कर्षमा पुर्याउन दबाब दिए  शान्ति प्रक्रिया टुंगोमा पुर्याउने प्रमुख जिम्मेवारी दाहालमा रहेको सम्झाए पनि  कूटनीतिक समुदायले बुझेको छ कि दाहालले चाहँदा निकास टाढा छैन कोइरालाले एक सातामै विवादित मुद्दा मिल्छन् भनेजस्तो   
	दाहालले उनीप्रति विश्वास गर्ने कोइराला र कूटनीतिक समुदायलाई निराश पारेनन् अवश्य पनि  तर व्यवहार भने ठीक उल्टो देखिन्छ  दाहाल त्यो सम्मान र भरोसालाई टुकुचामा यसरी बगाउँदैछन् कि अब उनका प्रत्येक भनाइलाई रणनीतिक चस्माले हेरिनेछ  प्रधानमन्त्री भट्टराईले वाक्पटु संज्ञा दिएकै हुन् अब अन्यले त्यस अघि बढेर अविश्वसनीय नेताको समेत संज्ञा दिनेछन्   
	जस्तो कोइरालाले बुधबार त्यही ठाने  दाहालले यही सरकारमा सहभागी हुन आग्रह गर्दा कोइरालाले त्यसलाई रणनीति माने  भट्टराई सरकार ढालेर प्रधानमन्त्री बन्न दौडधुप गरेको आरोप लाग्दै गर्दा यो प्रस्ताव आउनुमा सोझो अर्थ छैन भन्नेमा कोइराला पुगे  दाहालप्रतिको कोइराला अविश्वासको यो सम्भवतः सुरुवातमात्र हो  किनभने गिरिजाप्रसादपछि शान्ति सम्झौताका हस्ताक्षरकर्ता प्रचण्डलाई नेता मान्न कोइरालाले माओवादीको पपेटसम्मको आरोप खेपेका छन्   
	युरोपेली राजदूतले शंकाको सुविधा अझै दिनेछन् किनकि दाहालले अधिकारका नाममा जातीय पहिचानलाई नेपालमा स्थापित गर्ने प्रयास गरेका छन्  युरोपका हरेक राजदूतले क्रिस्चियन लगायतका अल्पसंख्यकको अधिकारको पक्षमा दाहाललाई क्रान्तिकारी देख्नु ठिकै हो  तर दण्डविहीनताको यो शिखरले ती विकसित राष्ट्रलाई व्यङ्ग्य पनि गरेको छ  तर घरेलु संक्रमणकालीन राजनीतिक विकास हेर्दा दाहालले उल्टो यात्रा तय गरेको देखिँदैछ जो दुर्घटनाउन्मुख छ   
	कट्वाल प्रकरणपछिको चेतना र बानेश्वरको भारतविरोधी नक्कली राष्ट्रवादपछि नयाँदिल्लीबाटै प्राप्त ज्ञानबाट जसरी भट्टराईलाई प्रधानमन्त्री बनाउनेसम्मको यात्रामा उनी आइपुगेका थिए शान्ति र संविधान अघि बढ्ने आशा जगाए पनि  यथार्थ हो कि लडाकुको ठेगान माओवादीबाट र अझ प्रचण्डबाटै सम्भव छ  महत्त्वपूर्ण विकास यस बीचमा भयो पनि  यो अतिरञ्जना होइन   
	वैद्यबादल पक्षको अवरोधको बाबजुद पनि शान्ति र संविधानमा केन्दि्रत भएकैले दाहालको प्रशंसा भएको  
	थियो  सरकारको नेतृत्व गरेका भट्टराई अलोकपि्रयता उन्मुख हुँदा पनि त्यसले दाहालको उचाइ घटाएन बरु बढायो  सायद उनी त्यही चाहन्थे र चाहन्छन् पनि  यी सबैको कारण दाहालको पार्टी राजनीतिमाथि उठेर राष्ट्रिय राजनीतिप्रतिको लगाव थियो भन्न सकिन्छ   
	तर पेरिसडाँडा केन्द्रीय बैठकले दाहाललाई कोइराला मार्गमा होइन वैद्य मार्गमा लग्यो  दाहाल राजनेता होइन वैद्य पक्षका नेतामा खुम्चिन तयार भए  दुर्भाग्य शान्ति र संविधानमात्र होइन मुलुक नै संकटतिर धकेलिँदैछ  भ्रष्ट मन्त्रिपरिषदका कारण भट्टराईले जसरी प्रतिष्ठा गुमाए सर्वहारा वर्गका नेता बन्ने नाममा शास्त्रीय साम्यवादी समूहको साथ लागेर दाहाल पनि क्षमता गुमाउँदैछन्   
	माओवादी पार्टी फुटोस् भनेर कसलै चाहेको थियोथिएन त्यो फरक मुद्दा हो  तर आम नागरिकले शान्ति र संविधानको मूल्यमा माओवादीको कथित एकता चाहेका थिएनन् र छैनन्  जनचाहनाको सम्बोधन गर्न नसक्ने एकताको के अर्थ  जेठ  सम्म संविधान बनेन र जनअनुमोदित गणतन्त्र संस्थागत भएन भने माओवादीको एकताप्रति कसले किन गर्व गर्ने  प्रश्न यही हो   
	जुन दिनदेखि एकताको घोषणा भयो त्यस दिनदेखि शान्ति र संविधानमा सहमति भएका मुद्दाबाट दाहालसमेत पछि र्फकन थालेका छन्  हुँदाहुँदा वैद्य पक्षको जनसत्ताकालीन निर्णय अनुमोदनमा दबाब दिइरहेका छन् र प्रचण्डतर्फ र्फकंदैछन्  
	उनमा आउने परिवर्तन पनि गजबकै छ  सर्वोच्चको अन्तिम पटकको म्यादको फैसला विरुद्ध सबै नेता लागे तर दाहालले  महिनाभित्र संविधान बनाउन सम्भव छ र बनाउँछौं भनेर उत्साह थपे   मंसिरको कान्तिपुर अन्तर्वार्ता   
	तर अहिले उनी ठीक उल्टो अयिभानमा छन्  भन्दैछन् म्याद थप्नुपर्छ  लेनिनलाई अक्टोबर क्रान्ति गर्न गाह्रो भएन तर सन्धि गर्न गाह्रो भन्ने उनी यतिबेला त्यो सम्झौताबाट भाग्न खोज्दैछन्  कि अवस्थाअनुसार क्रान्तिकारी पार्टीका नीति परिवर्तन हुन्छन् भन्ने माओ आदर्श समातेर नाटकीय रूप धारणा गर्दैछन् बुझ्न सकिएन   
	होइन दाहाल अझै पनि शान्ति र संविधान चाहन्छन् राजनेता बन्न इच्छुक छन् भने अन्तिम मौका छ  सकेसम्म माओवादीका विद्रोह पक्षलाई परिवर्तन गरेर अघि बढ्दा राम्रो होइन भने शान्ति र संविधानका पक्षमा कसैसँग सम्झौता नगरी अघि बढ्न पनि सक्छन्  अन्य दलका लागि माओवादीभन्दा माथिको नेताको छविमा उठ्ने विश्वास दिलाउनुपर्छ भने वैद्यबादललाई शान्तिको कार्यनीतिमा ल्याउनुपर्छ   
	एकपल्ट दाहाल आफैंले भनेका थिए कि वैद्यपक्षको क्रान्तिकारिता सत्ता भागबन्डा नमिल्दाको हो  त्यसलाई गजुरेलले स्वीकारे पनि  यदि त्यसो हो भने गजुरेल देव गुरुङ लगायतका नेतालाई यही सरकारमा सहभागी गराएर नारायणकाजी र वर्षमान लगायतलाई फिर्ता बोलाएर सन्तुलन मिलाउन सक्छन्  कांग्रेसएमाले यो सरकारमा नजाने भएपछि माओवादीका सबै खेमाको प्रतिनिधित्व हुँदा राम्रै हुन्छ  त्यसो भएमा वैद्यको आधा क्रान्तिकारिता त्यसै समाप्त भइहाल्छ  चार बुँदे खारेज गरे पनि सत्ता मधेसी दलले छोड्ने छैनन किनभने त्यो छोड्दा त पहिचानै खतरामा पर्छ  पार्टीको एकता कायम पनि राख्ने र शान्तिमा पनि अघि बढ्नेमा यो मध्यमार्गी समाधान हुनसक्छ   
	जहाँसम्म राज्य पुनसर्ंरचना र शासकीय स्वरूपको विवाद छ यसमा माओवादीभित्र एकता छ  जातीय पहिचानसहितका राज्य र कार्यकारी राष्ट्रपतिमा सबै एक छन्  कांग्रेसएमालेसँग यसमा सम्झौताको विन्दु निस्कन सक्छ किनकि यहाँ कमसेकम गुट होइन पार्टीको एकीकृत निर्णय हावी हुन्छ   
	शासकीय स्वरूपमा कार्यकारी राष्ट्रपति र विद्यमान संसदीय प्रणालीमध्ये एकमा सहमति हुने सम्भावना छैन  त्यसको अर्थ यात प्रत्यक्ष निर्वाचित प्रधानमन्त्री वा मिश्रति प्रणालीमा सहमति हुनसक्छ  जुनमा सहमति भए पनि देशै समाप्त हुनेतर्फ अवश्व पनि जाँदैन  बाल्कन स्टेट सोभियत संघका उदाहरणलाई दाहालले बुझेका छन् त्यसरी हेर्दा उनी यहाँ पनि पहिचानको राजनीतिका मात्र नभएर राष्ट्रका नेता बन्न सक्छन्  हेरौ दाहालले कुन बाटो रोज्छन्   
	 
"
