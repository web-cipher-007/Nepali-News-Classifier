उत्कृष्ट विकल्प निर्वाचनअन्ततः डा बाबुराम भट्टराईले गत जेठ  गते राति  मा क्रूरतापूर्वक संविधानसभाको हत्या गरे "
	अन्ततः डा बाबुराम भट्टराईले गत जेठ  गते राति  मा क्रूरतापूर्वक संविधानसभाको हत्या गरे  एमाओवादीले लिएको सडक वा सदनबाट सत्ताकव्जा गर्ने घोषित नीति कार्यान्वयन गर्ने र आफू प्रधानमन्त्रीको कुर्सीमा टाँसिरहने योभन्दा उपयुक्त अवसर र उत्तम विकल्प उनले देखेनन्  यस्तो सोचाइ राख्नु उनको राजनीतिक आदर्श र नीतिअनुरुप अस्वाभाविक होइन  
	उनले ईश्वरजस्तै पुजेका नेता लेनिनले पनि संविधानसभामा बहुमत ल्याउन नसकेपछि आफ्ना बन्दुकधारी लालसेनाद्वारा संविधानसभा भवनलाई घेराबन्दी गर्दै संविधानसभा भंग गरी सत्ताकब्जा गरेको इतिहास छ  संविधानसभामा आफ्नो बहुमत हुन्जेल यिनले संविधानसभाको हत्याको बाटो सोचेका थिएनन् तर जब आफ्नै दलबाट मोहन वैद्य समूह र आफ्नै नेतृत्वमा रहेको गठबन्धन सरकारमा सम्मिलित मधेसी जनाधिकार फोरम लोकतान्त्रिकबाट शरत्सिंह भण्डारीको समूह विभाजित हुने निश्चित भएपछि सरकार अल्पमतमा पर्ने पक्कापक्की भयो  अतः सहमति भइसकेका बुँदाहरूलाई समेटेर संविधान जारी गर्ने र बाँकी रहेका बुँदाहरू रुपान्तरित संसदले पूरा गर्ने कुराले उनको सत्तामा टाँसिइरहने अभीष्ट पूरा गर्दैनथ्यो  तसर्थ उनले राज्यसत्ता कब्जा गर्ने निहित स्वार्थअनुरुप गैरसंवैधानिक रुपले संविधान भंग गरे  बहुमत प्राप्त प्रधानमन्त्रीले संसद भङ्ग गरेको थुप्रै घटना इतिहासमा पढ्न पाइन्छ  तर संविधानसभाको सदस्यसमेत रहेका प्रधानमन्त्रीले संविधानसभा भङ्ग गरेको घटना सायद पहिलो होला  नेपाली कांग्रेस संसदीय दलका तत्कालीन सचेतक लक्ष्मणप्रसाद घिमिरेले भनेझैं राजनीतिक कू नै गरेका हुन्  
	डा भट्टराईले आफ्नो एकल प्रयासबाट मात्र यो अवसर प्राप्त गरेका भने होइनन्  यसमा अन्य दलहरूले पनि जानेर होस् या नजानेर योगदान पुर्याएका छन्  दुई वर्षका लागि निर्वाचित संविधानसभाले चार वर्ष पुग्दासमेत संविधान निर्माण गर्न नसक्दा नै डाभट्टराईले यो अवसर प्राप्त गरेका हुन्  संविधान निर्माण नहुनुमा एनेकपा माओवादी नेपाली कांग्रेस एमाले र मधेसी मोर्चाका अतिरिक्त संवैधानिक समितिका सभापति निलाम्बर आचार्य विवाद समाधान उपसमितिका संयोजक पुष्पकमल दाहाल र संविधानसभाका अध्यक्ष सुवास नेम्बाङ मुख्य रुपमा जिम्मेवार छन्  सभापति आचार्यले संविधान निर्माण गर्ने सवालमा नेतृत्वदायी भूमिकाभन्दा पनि निस्कृय कर्मचारीको जस्तो भूमिकामात्र निर्वाह गरे  विवाद समाधान उपसमितिका संयोजक दाहालले विवाद समाधान गर्नेभन्दा चर्काउनतिरै बढी योगदान पुर्याए  अध्यक्ष नेम्बाङले मेसिनकै शैलीमा कर्मचारीको जस्तो भूमिकामात्र निर्वाह गरे  उनले संसद र संविधानसभा बीचको अन्तरलाई आत्मसात गरेको देखिएन  संसदमा पेस गर्ने एजेन्डा सरकारले दिने हुनाले त्यसमा सरकारका प्रमुखका नाताले प्रधानमन्त्रीको भूमिका हुन्छ नै तर संविधानसभामा प्रधानमन्त्रीको हैसियत एउटा सदस्य सरहमात्र हुने भएकाले उनको एजेन्डा पर्खेर संविधानसभाले बस्नु नपर्ने हेक्कासमेत उनले गरेनन्   
	संविधान बन्न नसक्नुको प्रमुख कारण संघीयताको कुरामा दलहरूबीच सहमति नहुनु नै हो  एकल जातीय पहिचानयुक्त संघीय प्रदेश बनाउने वा बहुजातीय पहिचानयुक्त प्रदेश बनाउने भन्ने विवादमा दलहरू अल्झेर संविधान बन्न नसकेको हो  लोकतन्त्रको आदर्श मूल्य र मान्यतालाई अंगीकार गर्दै आएको लामो इतिहास बोकेको नेपाली कांग्रेसले सुरुदेखि नै प्रदेश निर्माण गर्ने सवालमा आफ्नो स्पष्ट दृष्टिकोण राख्न सकेन  जातीय प्रदेशको विरोधमा दृष्टिकोण सुरुमै आउनुपथ्र्यो  यसो भएको भए कांग्रेसको दृष्टिकोण मान्ने जनजाति र मधेसीहरू खरो रुपमा पार्टीको पक्षमा उत्रिन्थे र नमान्नेहरू पार्टी छाडेर जान्थे वा किनारा लाग्थे  यसबाट पार्टीलाई फाइदा हुने कुरा त छँदै थियो संविधान निर्माणको काममा पनि ठूलो टेवा पुग्थ्यो  एमाओवादीलाई चित्त बुभाउनकै लागि प्रत्यक्ष राष्ट्रपतीय प्रणालीलाई स्वीकार गर्न हुँदैनथ्यो किनभने यो प्रणाली मूलरुपमा कांग्रेसले अंगीकार गर्ने प्रणाली होइन  
	एमाले त सुरुमा एकल जातीय प्रदेश निर्माणमा लागेको थियो भन्ने कुरा उसले आधिकारिक रुपमा प्रकाशित गरेको  प्रदेशको खाकाले नै प्रष्ट पार्छ  संविधानसभाको अवसान हुन केही बेरअघि काङ्ग्रेस तथा जनजातिहरू बहुपहिचानमा आधरित प्रदेश बनाउने कुरामा सहमत हुँदासमेत ऊ यसमा सहमत भएन  संविधानसभाको अवसानपछि आफ्नै पूर्वनिर्णय विरुद्ध उसले बहुपहिचानको प्रदेशको निर्णय लिएको हो  सस्तो लोकपि्रयताका लागि तुरुन्त हामफाल्ने प्रतिकूल परिस्थिति देख्नासाथ पछि हट्ने माछा परे दुलाहात सर्प परे बाहिर हात एमालेको पुरानै रोगका कारण पनि संविधान बन्न सकेन  सत्तालिप्साका मानसिकताबाट ग्रसित मधेसवादी दलहरू आफू सत्तामा भए सवै मधेसी र मधेसको भलो देख्ने तर सत्ताबाट बाहिरिनासाथ सम्पूर्ण मधेसी र मधेस नै डुबेको देखेर कहालिने प्रवृत्ति संविधान निर्माण प्रकृयाको बाधक बन्यो  
	राज्य पुनःसंरचना समितिले बहुमतले  प्रदेशको खाका पारित गरेको थियो  त्यसबाहेक प्रदेशभित्र स्वायत्त र संरक्षित क्षेत्रसमेत निर्धारण गरिएको थियो  त्यस्तै राज्य पुनःसंरचना आयोगको बहुमतले  प्रदेशको खाका र अल्पमतले  प्रदेशको खाका प्रस्तुत गरेको थियो  संविधानसभामा  प्रदेशको पक्ष वा विपक्षमा या  प्रदेशको पक्षमा वा  प्रदेशको पक्षमा मतदान गराउन सकिन्थ्यो  प्रधानमन्त्रीको लागि  पटकसम्म संसदमा निर्वाचन गरियो तर प्रदेश निर्माण गर्ने सवालमा संविधानसभामा  पटक पनि निर्वाचन गराइएन  यसमा अध्यक्ष नेम्बाङले देखाएको कमजोरीबापत इतिहासले उनलाई सदा धिक्कार्नेछ  
	अहिलेको यथार्थ राष्ट्रपतिमात्र संविधानसम्मत रुपमा रहेको संविधानसभा भंग भएको संविधान नबनेको कामचलाउ सरकारमात्र रहेको अवस्था हो  यस्तो जटिल संवैधानिक सङ्कटबाट मुलुकलाई निकास दिनु अहिलेको आवश्यकता हो  अब मुलुकलाई यो सङ्कटबाट कसरी मुक्त गर्ने  कामचलाउ सरकारले घोषणा गरेको मंसिर  को संविधानसभाको निर्वाचनबाट समाधान निस्केला त  समधान निस्कन नसक्ने कुरा दलीय सहमतिको अभाव संवैधानिक कानुनी प्राविधिक र व्यावहारिक रुपमा निर्वाचन हुन सम्भव नहुने निर्वाचन आयोगको भनाइबाट प्रष्ट  
	हुन्छ  यी कुराहरू डा भट्टराईजस्ता विद्वानलाई थाहा थिएन भन्ने कल्पना गर्न सकिंदैन  यसर्थ यो निर्वाचनको घोषणा निर्वाचनका लागि नभएर सत्ताकब्जाका लागि निहँुमात्र हो  होइन भने निर्वाचन घोषणा गर्ने नेताले फेरि किन संविधानसभा पुनःस्थापनाको कुरा गर्ने  स्पष्ट छ एमाओवादीले संविधानसभा पनि खाइदियो चुनाव पनि चाहँदैन  अहिले त उल्टै एमाओवादी प्रधानमन्त्री बदल्नै नसक्ने अडानमा छ  आफूले सत्ता पाए सहमति हुने नत्र विद्रोहमा जाने कुरा गर्दैछ  यस प्रकारको संस्कारले मुलुकलाई कहाँ पुर्याउँछ  निर्वाचनमा आफ्नो पक्षमा राम्रो जनमत देखे उपयोगको नाममा भाग लिने खराब देखेमा भण्डाफोरको नीति अख्तियार गर्दै निर्वाचन बहिष्कार गर्ने साम्यवादी दलहरूको पुरानै बानीको पुनरावृत्ति हो यो  
	एमाओवादीको प्रतिबद्धतामा कति विश्वास गर्ने  आफ्ना कार्यकर्ता सर्वसाधारण तथा अन्य दल र मुलुकलाई नै दिएको धोका सबैका सामु प्रष्ट छ  कब्जा गरेका घरजग्गा फिर्ता गर्ने सयौंपटक प्रतिबद्धता जनाए पनि फिर्ता गरेन  सोझा सीधा गरिब जनताका विद्यालय जाँदै गरेकाहरूलाई बुर्जुवा शिक्षा बहिष्कार गरौं भन्दै विद्यालय जानबाट रोकेर बन्दुक भिराउने अनि तिनैको बलमा आफू सत्तामा पुगेपछि तिनीहरू नै जागिर माग्न आउँदा शैक्षिक योग्यता ल्याउ भन्ने गर्न सुहाउँछ  मानपदवी र पेन्सनको सुनिश्चिता भएको गोरखा भर्तीलाई बन्द गर भन्ने तर विदेशमा जोखिमयुक्त र निम्नस्तरको मजदुरीका लागि युवाहरूलाई प्रश्रय दिने उसको नीति गलत छ  व्यक्तिगत सम्पति अन्त्य गर्ने नारा दिंदै आफ्ना कार्यकर्तालाई घरजग्गा बेच्न लगाई साझा खेती साझा बासस्थान कम्युन सिष्टम को अभ्यास गराउने तर आफूचाहिं राजधानीमा आलिसान महल बनाएर बस्ने यो कस्तो दोहोरो नीति हो  
	राष्ट्रवादको चर्का नारा लगाउनेे तर प्रधानमन्त्री हुँदा राष्ट्रिय पोसाकका रुपमा मान्दै आएको दौरा सुरुवालटोपीलाई रछ्यानमा फालेर जेल लगाएको जुल्फी हल्लाउँदै टाइसुटमा ढल्किने छिमेकी मुलुक भारतलाई साम्राज्यवादी र विस्तारवादी भनेर आन्दोलन मच्चाउने तर आफू सत्तामा पुगेपछि एकचोटी जुवा खेलें भन्दै पञ्चायतले समेत इन्कार गरेको विप्पा सम्झौता गर्ने एमाओवादीको कृत्य बुझिनसक्नु छ  विमानस्थलको सुरक्षाजाँचको जिम्मा उसैलाई दिन खोज्ने एमाओवादीलाई कसरी विश्वास गर्ने  
	तथाकथित जनयुद्धमा जनजातिहरूलाई खस अहङ्कारवाद र बाहुनवादको शोषण र उत्पीडनबाट मुक्त गराउन आत्मनिर्णय र अग्राधिकारसहितको स्वायत्त राज्य दिने कबुल गर्यो  शान्ति स्थापनापछि कुरा फेर्दै हामीले जातीय राज्यको कुरा गरेको होइन सांस्कृतिक समुदाय र उत्पीडित वर्गको कुरा गरेको भन्न थाल्यो  जातीय राज्य दिनु हुँदैन भनेर आउने क्षत्रीबाहुनको समूहलाई यस विरुद्ध आन्दोलन गर भन्ने अनि एकल पहिचानसहितको राज्य माग गर्ने जनजातिलाई संघीयता विरोधी कांग्रेस र एमालेको पञ्जामा परें यिनीहरू विरुद्ध सडक कब्जा गर भन्ने यो के गरेको हो  अनि एकल जातीय पहिचानको आधारमा प्रदेश निर्माण गर्ने पक्षमा  भन्दा बढी सभासदको हस्ताक्षर संकलन गरेर बुझाउँदा पनि संविधानसभा नै भंग गर्ने त्यसपछि आफू एकल जातीय पहिचानको पक्षमा रहेको बेशरमको डङ्का पिट्ने एमाओवादीलाई जनजाति मधेसी र अन्य दल तथा जनताले त के स्वयम् उसैका कार्यकर्ताले पनि विश्वास गर्ने ठाउँ छैन  
	आत्मनिर्णय सहितको स्वायत्त जातीय राज्यको जालमा  हजारभन्दा बढी जनजातिलाई फसाए  तिनैको लासमाथि टेकेर अध्यक्ष दाहाल र डा भट्टराई प्रधानमन्त्रीको कुर्सीमा आसिन भए  युद्धमा होमिएका मृतकहरूलाई सहिदको पदवीले विभूषित गरे तर तिनीहरूका बेसहारा सन्तानहरूलाई भने त्यतिकै छाडिदिए  आफूहरूले भने मुस्ताङ गाडीको नारा दिंदै परिवारलाई समेत प्राडो र पजेरोमा सवार गराए  झोपडीको नारा दिएर वातानुकूलित आलिसान महलमा आफूलाई विराजमान गराए  अब एकल जातीय पहिचानसहितको प्रदेश निर्माणको जालमा फेरि कतिलाई यिनीहरूले फसाउने हुन्  वा यिनीहरूले पौडीबाज माझीको नियति पो भोग्ने हुन् कि  यसै भन्न सकिने स्थिति भने छैन  
	यस्तो विषम परिस्थितिमा लोकतान्त्रिक आदर्श मूल्य मान्यताप्रति समर्पित राजनीतिक दलहरू एउटा सहमतिमा पुग्नुपर्छ  संवैधानिक हैसियत नबोकेका कामचलाउ सरकार सहमतिको सरकार बन्नासाथ स्वतः विघटित हुन्छ  यतिबेला राष्ट्रपतिले विघटित संविधानसभामा प्रतिनिधित्व गर्ने प्रमुख दलहरूलाई सहमतिको सरकार निर्माणका लागि आह्वान गर्नुपर्छ  सङ्कटबाट मुलुकलाई बचाउन ताजा जनादेशका लागि निर्वाचनमा जानुबाहेक दलहरूसंग अन्य विकल्प छैन  विघटित संविधानसभाको पुनःस्थापनाको कुराले आक्रोशित गराउने बाहेक जनतालाई अरू केही दिन सक्दैन  
	लेखक नेपाल र एसियाली अनुसन्धान केन्द्र सिनास का सहप्राध्यापक हुन्  
"
