मृगमरीचिकामा कतिन्जेल दौडिरहने लोकतन्त्रवादी शक्तिहरु कार्यक्रमिक एकतासाथ अघि बढ्यौं भने केही महिनाभित्रै उपलब्धि हासिल गर्न सक्छौं "
	मधेसी मोर्चासँगको गठबन्धनमा रहेको एमाओवादी नेता बाबुराम भट्टराई नेतृत्वको यो सरकार अब राष्ट्रपतिसँग मुठभेड गर्ने दिशातर्फ अघि बढिरहेको छ  केही दिनअघि संविधानको धारा  को बाधा अड्काउ फुकाई संवैधानिक निकायहरूको पदाधिकारीको नियुक्ति विषयको अध्यादेश सरकारले राष्ट्रपतिकामा पठाएको छ  संवैधानिक निकायहरूमा नियुक्तिका लागि संसदीय सुनुवाइ गर्नुपर्नेजस्ता संवैधानिक व्यवस्थालाई हटाउने र नियुक्तिमा आफूखुसी गर्ने नियतसाथ सरकारले यो अध्यादेश ल्याएको छ  यसअघि पनि सरकारले विभिन्न अध्यादेश राष्ट्रपतिकामा पठाएको थियो  अध्यादेशको बाढी नै लगाएर राष्ट्रपतिलाई दबाब दिने आतंकित पार्ने र मुठभेडको खुला चुनौती दिने काम भइरहेको छ  राष्ट्रपतिले अध्यादेश पारित नगरिदिएकाले सरकारले काम गर्न सकेन भनेर आफ्ना असफलतालाई लुकाई दोष राष्ट्रपतिलाई लगाउनेजस्तो घृणित काम गर्नसम्म प्रधानमन्त्री पछि परेका छैनन्  
	बाधा अड्काउ फुकाउ अध्यादेशमार्फत संविधानका केही प्रावधान फेर्ने तयारी सरकारले गरेको छ यो नै आपत्तिजनक र असंवैधानिक कुरा हो  बाधा अड्काउ फुकाउने कुरा अध्यादेशबाट गर्ने संवैधानिक व्यवस्था नै छैन  यो त मन्त्रिपरिषद्को सिफारिसमा राष्ट्रपतिबाट आदेश जारी हुने कुरा हो र यो एक महिनाभित्र व्यवस्थापिका संसद्बाट पारित गर्नुपर्छ  बाधा अड्काउ फुकाउको आदेश र अध्यादेश दुई अलगअलग संवैधानिक व्यवस्था हुन्  अहिले व्यवस्थापिका संसद् पनि छैन चुनाव हुने सम्भावना पनि छैन  तसर्थ एक महिनाभित्र यस्तो आदेश अनुमोदन हुने कुनै ठाउँ नै छैन  यो जटिलता थाहा पाउँदापाउँदै संविधान नै संशोधन गर्नेजस्तो महत्त्वको अध्यादेश राष्ट्रपतिकामा पुर्याउनुको अर्थ सरकार मुठभेडका लागि कम्मर कसेर लागेको छ भन्ने नै हो  यस्तो बाधा अडकाउ फुकाउको दुई चारओटा अध्यादेश जारी गर्न पाए बाबुरामको संविधान बनिहाल्थ्यो  न संविधानसभा चाहिन्थ्यो न व्यवस्थापिका नै  अनि त बाबुरामको राज्य सुरु हुन्थ्यो  संवैधानिक परिषद्बाट संवैधानिक नियुक्ति हुने व्यवस्था छ  यसमा प्रधानमन्त्री प्रधानन्यायाधीश सभामुख विपक्षी दलका नेताहरूसमेत रहने व्यवस्था छ  अहिले हामीकहाँ न सभामुख छन् न विपक्षी दलका नेता छन्  प्रधानन्यायाधीशबाहेक सबै प्रधानमन्त्रीका मान्छे मात्र छन्  यही मौका छोपेर अख्तियार निर्वाचन आयोग लोकसेवा आयोगलगायतका संवैधानिक निकायहरूमा आफ्ना मान्छे भर्ती गर्ने र सत्ता कब्जालाई सुरक्षित गर्ने चालमा प्रधानमन्त्री लागेका छन्  प्रधानमन्त्री बाबुरामले मसँग सरकार छ तर सत्ता छैन भन्दै आएका छन्  अब सरकार र सत्ता दुवै हातमा पार्ने खेलमा छन् उनी  यसरी यो गठबन्धन सरकार अहिले देशमा अरू राजनीतिक दलहरूसँग सहमति सहकार्य र सहयात्रा होइन मुठभेड गर्ने दिशामा लम्केको छ  त्यस्तो मुठभेड राजनीतिक दलसँग मात्र होइन राष्ट्रपतिसँगसमेत गर्न उनीहरू तम्तयार देखिन्छन्  
	एकातिर एमाओवादीको नियत खुला तस्बिरजस्तो देखिएको छ भने अर्कातिर एमालेकांग्रेसको भूमिका पनि धेरै चित्तबुझ्दो छैन  राष्ट्रपतिले भूमिका नखेलिदिएरै यो समस्या बल्भिएको हो भनेर हालै नेपाली कांग्रेसका नेता डा रामशरण महतले भन्नुभयो  राष्ट्रपतिले प्रधानमन्त्रीलाई सात दिनभित्र सहमतिको सरकार ल्याऊ भन्नुपर्छ त्यो गर्न नसके हिजो संविधानसभामा भएका दलहरूको बहुमतका आधारमा नयाँ प्रधानमन्त्री नियुक्त गरेर निकास दिनुपर्ने महतजीको भनाइ छ  यस्तै विचार एमालेका केही नेताबाट पनि आउन थालेको छ  यस्ता विचार प्रवाह गर्नुअघि अन्तरिम संविधानमा रहेका प्रावधानहरूको हामीले राम्रो हेक्का राख्नुपर्छ   
	अन्तरिम संविधानमा राष्ट्रपतिले प्रधानमन्त्री नियुक्त गर्न सक्ने दुईवटा मात्र प्रावधान छन्  एउटा अन्तरिम संविधानको धारा   अनुसार राष्ट्रिय सहमति भएर प्रस्तावित नामलाई प्रधानमन्त्री नियुक्त गर्ने र अर्को राष्ट्रिय सहमति हुन नसकेमा धारा   बमोजिम व्यवस्थापिका संसद्बाट बहुमत प्राप्त गर्ने व्यक्तिलाई प्रधानमन्त्री नियुक्त गर्ने  तेस्रो विकल्प संविधानमा व्यवस्था नभए पनि हामी अनुमान गर्न सक्छौं  त्यो के भने अब नयाँ प्रधानमन्त्री चाहियो भनेर लाखौं जनताले खुला माग गरे भने जनताको त्यो भावनालाई कदर गर्न राष्ट्रपतिले कदम चाल्न सक्नुहुन्छ  लोकतन्त्रमा आवश्यकताको सिद्धान्तअनुरूप जनताले प्रस्ट रूपमा आफ्ना भावना व्यक्त गरे भने राष्ट्रपतिले तदनुरूप भूमिका खेल्नुपर्छ  यो भनेकै जनताको सार्वभौमिकतालाई शिरोधार्य गरेको हो  तर यस्तो जनताको अभिमत देखिनुपर्छ  आफ्नो जिम्मेवारी राष्ट्रपतिलाई बोकाउनु राम्रो होइन  एकातिर बाबुरामकोे सरकार राष्ट्रपतिलाई कुन प्रकारले कर्नरमा पार्न सकिन्छ भनेर लागिपरेको छ अर्कातिर लोकतान्त्रिक शक्तिहरूले पनि राष्ट्रपतिलाई नै दोषारोपण गरेर समस्याको समाधान हुन सक्दैन  
	अहिलेको संक्रमणकाल जति लम्बिँदै गएको छ त्यति नै देशमा जटिलता थपिँदै गएको छ  बाबुराम सरकारले एकपछि अर्को गरी देशमा संकट थप्दै गएको छ  देशीविदेशी शक्तिहरूले यो सरकार टिकाइरहेका छन्  एउटा ठूलो डिजाइनअनुसार यो सरकार चलिरहेको छ  त्यसैले यो सरकार सजिलै हट्नेवाला छैन  यो सरकारलाई हटाउनका लागि पनि दृढसंकल्प र धैर्यका साथ अघि बढ्नुपर्छ  अहिले परिवर्तनका लागि जनतालाई जागृत गर्नुपर्छ  जागृत जनताले मात्र परिवर्तनलाई सुनिश्चित गर्न सक्छन्  एमाले कांग्रेसले जनतालाई जागृत गर्ने कार्यक्रमसहित अघि बढ्ने काम ढिलो गरिरहेका छन्  अहिलेको पेचिलो र जटिल अवस्थामा एमाले कांग्रेसले शान्ति संविधान जनजीविका र राष्ट्रियताका मुद्दाहरूलाई जनताबीच सशक्त ढंगले पुर्याउनुपर्छ  संविधान किन बन्न सकेन हामीले किन एकल जातीय पहिचानको विरोध गरी बहुपहिचान र मिश्रति पहिचानको कुरा गर्यौं प्रदेश निर्माणमा पहिचान मात्र होइन सामाथ्र्यलाई पनि आधार बनाउनुपर्छ भनेर किन भन्यौं प्रदेशको संख्या थोरै हुनुपर्छ भन्ने हाम्रो अडानको कारण के हो जस्ता कुरा जनतालाई प्रस्ट्याउनुपर्छ  बहुजातीय बहुभाषिक बहुधार्मिक र बुहसंस्कृति भएको हाम्रो देशमा हामीले लिएको अडानका कारण अहिले एउटा राम्रो पक्ष देखिएको छ  दुई छिमेकी मित्र राष्ट्र भारत र चीनबाट नेपालमा एकल जातीय राज्य हुन सक्तैन भन्ने संकेत प्रस्ट बुझिने गरी आइरहेको छ  पछिल्ला केही दिनयता प्रचण्डका अभिव्यक्ति पनि बहुपहिचानका पक्षमा आइरहेका छन्  मधेसी मोर्चाका नेताहरू पनि यस्तै कुरा भन्न थालेका छन्  यद्यपि यो वास्तविक हृदय परिवर्तन हो कि अर्को कपट हो हेर्न बाँकी छ  तर यी कुरा हामीले जनताबीच पुर्याएको खोइ  
	अहिले जनताको जीवन अत्यन्तै कष्टकर भएको छ  अचाक्ली बढेको महँगीले जनता अक्रान्त भएका छन्  वर्षायाममा  घन्टा लोडसेडिङ भइरहेको छ भने हिउँदमा  घन्टा पुग्छ भनेर विद्युत् प्राधिकरणले नै जानकारी गराएको छ  हिउँदमा देश अन्धकार हुनेछ  गतवर्ष मौसमले साथ दियो र खाद्य उत्पादन राम्रो भयो  तर यसपालि कृषि उत्पादनको निराशाजनक तस्बिर देखिन थालेको छ  सिंचाइ व्यवस्था छैन मलखादको हाहाकार छ  गाउँमा विकासको काम केही छैन  गाउँमा रोजगारी छैन  लगानी वर्षमा लगानी नै घटिरहेको छ  भएका उद्योगधन्दा बन्द भइरहेका छन्  भ्रष्टाचार चरम सीमामा पुगेको छ  अन्तर्राष्ट्रिय विमानस्थलको व्यस्थापन विदेशीलाई दिने कुरा आइरहेको छ  बाबुराम सरकारले राष्ट्रियतालाई हरेक दिन कमजोर पार्दै लगिरहेको छ  आम जनताको सरोकारका यस्ता मुद्दाहरूलाई पनि शान्ति र संविधानका विषयसँग जोडेर प्रस्टसाथ जनमत निर्माण गर्नतर्फ लाग्नुपर्छ  मलाई राणाकालीन एउटा घटनाको सम्झना छ  मोहनशमशेर श्री  थिए  बीपी कोइराला पक्राउ पर्नुभयो र जेलमै अनशन सुरु गर्नुभएको कुरा आयो  बीपी कोइरालाको प्राण बचाउनका लागि भारतका समाजवादी नेता राममनोहर लोहिया र नेपाली कांग्रेसका नेता कृष्णप्रसाद भट्टराई महात्मा गान्धीलाई भेट्न जानुभयो  लोकप्रिय नेता बीपी राणाहरूको अन्यायका कारण जीवनमरणको दोसाँधको अवस्थामा हुनुहुन्छ  तपाईंले मोहनशमशेरलाई पत्र लेखिदिनुपर्यो भनेर आग्रह गर्दा गान्धीले भन्नुभएछ हेर अहिले बीपीलाई मर्न देऊ बीपी मरेपछि त्यहाँ सयौं बीपी जन्मनेछन् अनि मात्र तिमीहरूको लोकतन्त्र आउनेछ र सुदृढ हुनेछ  तर धेरै अनुनय गरेपछि गान्धीले मोहनशमशेरलाई पत्र लेखिदिनुभयो बीपी छुट्नु पनि भयो  गान्धीले भन्न खोजेको कुराको सन्देश के हो भने लोकतन्त्रका लागि दृढ इच्छाशक्ति संघर्ष धैर्य र बलिदानीको आवश्यकता पर्छ  जनतालाई जागृत गरेर जनजीविकाका र राष्ट्रियताका सवालसँग संविधान र लोकतन्त्रलाई गाँसेर लान सकियो भने यसले परिवर्तनलाई सुनिश्चित गर्छ  सरकार पनि परिवर्तन हुन्छ र संविधान तथा शान्ति पनि प्राप्त हुन्छ  
	अहिले केही देशीवदेशी शक्तिलाई गुहारेर भनसुन गरेर कोही प्रधानमन्त्री भए पनि त्यसले धेरै तात्त्विक फरक पार्ने छैन  शान्ति र संविधानको जटिलता जहींको तहीँ रहन्छ  त्यसकारण एकपटक जनता जागृत भएर त्यसको बलमा ल्याएको सत्ता परिवर्तनले मात्र लोकतान्त्रिक संविधान बनाउन शान्ति प्रक्रिया टुंगोमा पुर्याउन र माओवादी मधेसी मोर्चालाई दबाब दिई सहमतिका लागि अनुकूल वातावरण निर्माण गर्छ   मंसिरदेखि हामी प्रत्येक दिन बाबुराम सरकार हट्ने दिनको हिसाब गर्दै आएका छौं अर्को मंसिर पनि आउन लागिसक्यो तर कहाँ हट्यो र  त्यसकारण यस्तो मृगमरीचिकामा दौडनु हुँदैन  
	सत्ताकब्जा गर्ने नेपाललाई कमजोर पार्ने र असफल राष्ट्र बनाउने डिजाइनअन्तर्गत भइरहेका यी गतिविधिको गम्भीरतालाई बुझेर एमाले र कांग्रेसले कार्यक्रमिक एकतासाथ बढ्नुपर्छ  अहिले केही युवा र विद्यार्थी संगठनले राष्ट्रियता र जनजीविकाका विषयमा आन्दोलन सुरु गरेका छन्  एमाले पनि असोज  गतेबाट आन्दोलनको मैदानमा उत्रने भएको छ यो राम्रो कुरा हो  आन्दोलनको आँधीबेरी एकै दिनमा उठ्ने कुरा पनि होइन  यो आन्दोलनको उठानलाई सही कार्यक्रमसाथ बढाउँदा उपलब्धि हासिल गर्न पञ्चायतलाई फाल्नजस्तो  वर्ष कुर्नु पर्दैन  जनता जागृत भइसकेका छन्  सबै पार्टी मिल्दा ज्ञानेन्द्र  दिनमा ढलेको इतिहास धेरै पुरानो भएको छैन  त्यसैले हामी लोकतन्त्रवादी शक्तिहरू कार्यक्रमिक एकतासाथ अघि बढ्यौं भने केही महिनाभित्रै उपलब्धि हासिल गर्न सक्छौं  होइन भने यो मृगमरीचिका भइरहन्छ  हामी दौडेको दौडेकै रहन्छौं  तर न सत्ता पाउँछौं न देशमा लोकतन्त्रको सुदृढीकरण नै हुन्छ  लेखक एमाले नेता हुन्  
"
