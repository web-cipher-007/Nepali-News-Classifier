तत्कालीन राजनीतिक निकास के हुन सक्छ गत जेठ  गते संविधान नबनाइकन नेपाली इतिहासको "
	गत जेठ  गते संविधान नबनाइकन नेपाली इतिहासको पहिलो निर्वाचित संविधानसभाको अवसान हुनु समकालीन नेपालको सबभन्दा दुःखद परिघटना हो  यसले सबै प्रमुख राजनीतिक दल र नेताहरूको कद गच्छेअनुसार घटाएको मात्र छैन आम परिवर्तनकामी जनसमुदायमा ठूलो निराशा आशंका र आक्रोशको सञ्चार गरेको छ  सार्वजनिक खपतका लागि सबैले अरू सबैमाथि दोषारोपण गरेर आफू चोखिन खोजे पनि इतिहासले सामूहिक रूपमा हामी सबैलाई आरोपित गरिसकेको छ  त्यो कालखण्डमा देशको प्रमुख कार्यकारी हुनुको नाताले पुनः एकपटक आफ्नो हिस्साको कमजोरीका लागि म आत्मालोचित हुनचाहन्छु र अबको सार्थक राजनीतिक निकास के हुनसक्छ त्यसका लागि आफ्नोतर्फबाट जुनसुकै योगदान र त्याग गर्ने प्रतिवद्धता जनाउँछु   
	संविधानसभाको अवसान किन भयो  
	भनिन्छ कुनै पनि सफल उपचारको लागि सबभन्दा पहिले सम्वन्धित रोगको सही पहिचान गर्नैपर्छ  त्यसरी नै जेठ  पछिको राजनीतिक गतिरोधको सार्थक अन्त्यका लागि हामीले संविधानसभाको अवसानको वास्तविक कारण बुझ्नैपर्छ  के प्रधानमन्त्रीले कुर्सीमा टाँसिइरहन सचेत ढंगले विघटन गराएको हो  अथवा पहिचान र अधिकारसहितको संघीयताको विषयमा दलहरूबीच सहमति बन्न नसकेर संविधानसभाको स्वतः अवसान भएको हो  या अन्य कुनै कारणले हो  
	समाज विज्ञानको नियमअनुसार कुनै पनि परिघटना कसैको नियतले होइन कि ऐतिहासिक आवश्यकता र आकस्मिकताको योगफलस्वरूप घट्ने गर्छ  नेपाली जनताले  वर्षदेखि संघर्ष गरेर प्राप्त गरेको संविधानसभाको अवसान पनि कुनै अमूक व्यक्तिको चाहना नियत वा षड्यन्त्रले भन्दा पनि देशमा विद्यमान अग्रगामी र यथास्थितिवादी शक्तिहरू बीचको संघर्षमा न हार न जितको स्थितिको परिणाम हो   
	सबैलाई अवगत भएको विषय हो कि संविधानसभामा पहिलो बैठकले गणतन्त्रलाई संस्थागत गरिसकेपछि दोस्रो सबभन्दा महत्वपूर्ण विषय राज्यको संघीय ढाँचामा पुनसर्ंरचना नै थियो  सयौं वर्षदेखि जरा गाडेको पुरानो सामन्ती एकात्मक राज्यसत्तामा आमूल परिवर्तन ल्याउने सबभन्दा ठूलो मुद्दा भनेकै संघीय ढाँचामा पुनसर्ंरचनाको मुद्दा थियो  यसले वर्गीय जातीय क्षेत्रीय लैंगिक शक्तिको बाँडफाँडमा ठूलो हेरफेर ल्याउने निश्चित थियो  त्यसैले माओवादी मधेसवादी जनजाति दलित मुस्लिम महिला लगायतका परिवर्तनकामी शक्तिहरू जातीय र क्षेत्रीय पहिचान तथा अधिकारसहितको संघीयताको मुद्दालाई छोड्नै सक्दैनथे भने कांग्रेस एमाले राप्रपा लगायतका पुराना यथास्थितिवादी शक्तिहरू मुखले संघीयताको कुरा गरे पनि व्यवहारमा वास्तविक संघीयताको पक्षमा छँदै थिएनन्  यसरी समकालीन नेपाली राजनीतिमा राज्यको संघीय पुनसर्ंरचनाको प्रश्न परिवर्तन चाहने र नचाहने शक्तिहरूलाई छुट्याउने लक्ष्मणरेखा बनेको थियो र त्यो मुद्दा दुवै पक्षको निम्ति जीवनमरणको प्रश्न भएकाले त्यसैमा सहमति बन्न नसकेर संविधानसभाको अवसान भएको थियो  यो अकाट्य ऐतिहासिक तथ्य हो जसलाई कुनै पनि तर्कले खण्डन गर्न सक्दैन   
	अबको राजनीतिक निकास के  
	समाज विकासको प्रक्रिया कहिले पनि स्थिर रहन सक्दैन  कि त त्यो निरन्तर रूपमा अगाडि बढ्छ कि क्षणिक रूपले पछाडि हट्छ  वर्तमान राजनीतिक गतिरोध पनि लामो समयसम्म यथास्थानमा टिकिरहन सक्दैन  कि त यसले सार्थक अग्रगामी निकास पाउनुपर्छ कि प्रतिगामी निकासतिर र्फकन त्यो बाध्य हुन्छ  ऐतिहासिक जनयुद्ध जनआन्दोलन मधेस आन्दोलन र जनजाति आन्दोलन लगायतका अग्रगामी आन्दोलनको बलमा प्राप्त गणतन्त्र संघीयता धर्मनिरपेक्षता समावेशी तथा समानुपातिकताजस्ता उपलब्धिहरूलाई संस्थागत गर्दै देशलाई आमूल परिवर्तनको दिशामा निरन्तर अगाडि बढाउन हामीले सार्थक अग्रगामी निकासकै लागि प्रयत्न गर्नुपर्छ   बुँदे समझदारीदेखिका राजनीतिक सहयात्रीहरू नै अहिले पनि देशको राजनीतिका प्रमुख चालक शक्ति भएकाले सिद्धान्ततः राजनीतिक सहमति अझै पनि सम्भव छ  निश्चित रूपमा राजनीतिक दलहरू बीचमा वर्गीय दृष्टिकोण र स्वार्थका अन्तरहरू छन्  परन्तु यतिबेला कसैले पनि एकले अर्कालाई निषेध गरेर अघि बढ्ने स्थिति नभएको अवस्थामा आपसी हितमा सम्झौता वा लेनदेन गरेर अघि बढ्नु बाहेक दलहरूसंग कुनै सार्थक विकल्प पनि छैन   
	यो स्थितिमा तत्कालीन राजनीतिक निकासका निम्त दुई सार्थक विकल्प हुनसक्छन् 
	पहिलो गत जेठ  गतेसम्म दलहरू बीचको सहमति जुन विन्दुसम्म पुगेको थियो त्यहींबाट सुरू गरेर अघि बढ्ने  त्यो भनेको मूलतः वैशाख  गते सम्पन्न पाँचबुँदे सहमति कार्यान्वयन गर्ने हो  त्यसनिम्ति सबभन्दा पहिले संघीयतासहितको संविधानको अन्तरवस्तुमा सहमति गर्ने संविधान पारित गर्न छोटो समयका लागि संविधानसभा पुनःस्थापना गर्ने संविधान जारी गर्नुसंगै नेपाली कांग्रेसको नेतृत्वमा सहमतिको चुनावी सरकार गठन गर्ने र सहमतिले तोकिएको नयाँ मितिमा संविधान बमोजिमको नयाँ निर्वाचन गर्ने  यो सबभन्दा छिटोछरितो र राम्रो तर केही कठिन विकल्प हो  यो मुख्य रूपमा नेपाली कांग्रेसको इच्छा र निर्णयमा भरपर्ने विकल्प भएकाले यसका निम्ति उसले नै गम्भीरतापूर्वक सोच्न जरूरी छ   
	दोस्रो विकल्प भनेको नयाँ संविधानसभाको निर्वाचनको मिति तोक्न सहमति गर्ने निर्वाचनका निम्ति आवश्यक संवैधानिक र कानुनी प्रक्रियामा सहमति गर्ने नयाँ राष्ट्रिय सरकारको गठन गर्ने र निर्वाचन सम्पन्न गर्ने  यो पाँच बुँदेभन्दा भिन्नै प्रकृतिको नयाँ सहमति भएकाले यसअनुसार सहमतिको जोकसैले सरकारको नेतृत्व गर्न सक्छ र संविधानका अन्तरवस्तुहरूबारे नयाँ शिराबाट सम्झौता हुनसक्छ  साथै यो नयाँ संविधानसभाको निर्वाचन भए पनि सदस्यहरूको संख्या सहमतिले घटाउन सकिन्छ र निश्चित अवधिभित्र संविधान बनाइसकेपछि त्यसैलाई व्यवस्थापिकासंसदको रूपमा कायम गर्न सकिन्छ  यो बढी लोकतान्त्रिक विकल्प भए पनि यसले दलहरू बीचमा बढी तिक्तता ल्याउने र नयाँ संविधानसभाबाट पनि संविधान नबन्ने सम्भावना रहन्छ  
	यस सन्दर्भमा एउटा के कुरामा विलकुल स्पष्ट रहन जरूरी छ भने पुनःस्थापित वा नयाँ निर्वाचित संविधानसभा बाहेक आयोग वा अन्य कुनै निकायबाट संविधान बनाउने कुरा वर्तमान नेपाली परिप्रेक्ष्यमा एकदम प्रतिगामी कदम हुनेछ र त्यसलाई कुनै पनि अग्रगामी शक्तिले स्वीकार्न सक्दैनन् र हुँदैन   
	यी दुई विकल्पबाहेक तेस्रो सार्थक र अग्रगामी विकल्प तत्काल छँदै छैन  यी दुईभित्रै सामान्य प्रक्रियागत वा मात्रात्मक हेरफेरहरू हुनसक्छन्  त्यस अर्थमा तेस्रो विकल्प भनेको द्वन्द्व र मुठभेडको विकल्प हो जुन वास्तवमा कुनै विकल्प नै होइन र त्यतापट्ट िशान्ति र लोकतन्त्रका पक्षधर शक्तिहरूले अहिले सोच्न पनि हुँदैन  
	यसको साथै शान्ति प्रक्रियाका पूरा हुन बाँकी कामहरू सम्पन्न गर्न पनि दलहरूबीच तुरून्त सहमति हुन आवश्यक छ  खासगरी सेना समायोजनको काम हात्ती छिर्यो पुच्छर अड्क्यो भनेझैं उमेर र भर्ना मितिको सामान्य प्राविधिक कुरामा जसरी अड्केर बसेको छ त्यसलाई तुरून्तै फुकाएर सेना समायोजनको प्रक्रिया पूरा गर्न जरूरी छ  त्यसरी नै पहिले सहमति भइसकेको बेपत्ताको छानबिन तथा सत्यनिरूपण र मेलमिलाप आयोगको विधेयक अध्यादेशमार्फत जारी गरेर उक्त आयोग तुरून्त गठन गर्नु अनिवार्य भइसकेको छ  अन्य फुटकर विषयहरूमा पनि छिटो सहमति गरेर अघि बढ्दा राजनीतिक दल र नेताहरूप्रति पुनः एकपटक जनताको विश्वास जागेर देशमा उल्लासमय वातावरण बन्न सक्छ   
	त्यसैले आउनोस् फेरि एकपटक विगतका गल्ती र कमीकमजोरीहरूबाट सिकेर अगाडि बढौं  गल्ती गर्नु ठूलो कुरा होइन गल्तीबाट नसिक्नु गम्भीर कुरा हो  गल्तीबाट नसिक्नेलाई इतिहास र जनताले क्षमा गर्नेछैन   
	 
	 
	 
	 
	 
	 
	
"
