पहिचानको द्वन्द्वमा एमालेसंविधानसभा भंग हुने र संविधान नलेखिने क्रमसँगै राज्य "
	संविधानसभा भंग हुने र संविधान नलेखिने क्रमसँगै राज्य पुनर्संरचना सम्बन्धी द्वन्द्व उत्कर्षमा पुग्नु नेकपा एमालेको सुस्वास्थ्यका लागि अभिशाप हुनसक्छ  राज्य पुनर्संरचना सम्बन्धी विवादमा आदिवासी जनजाति र मधेसी समुदायका नेताहरू पार्टीबाट बाहिरिन थालेपछि एमालेमा राजनीतिक पहिरो जान थालेको हो  पहिचानसहितको संघीयतालाई अस्वीकार गर्ने पार्टी नेतृत्वविरुद्ध विद्रोह हुन थालेपछि एमाले आन्तरिक आयोगबाट विद्रोह रोक्ने असफल प्रयास गरेको छ  यसैबीच एमाले नेताहरूलाई अचानक याद आएको छ वर्ग वर्गीयता र वर्गीय सिद्धान्त  उत्पीडितहरूको पहिचानको मुद्दा उठेपछि हठात् रूपमा वर्गको सम्झना भएको हो  पहिचानको मागलाई प्रतिवाद गर्न वर्गीय सिद्धान्तलाई ब्युँताइएको हो  
	वर्ग र पहिचानको द्वन्द्व  
	पार्टी नेतृत्वको तर्क छ नेपाली राज्यमा ठाडो वर्गीय द्वन्द्वमात्रै छ पहिचानको द्वन्द्व अर्थहीन छ  तर नेपाली राज्यभित्रको द्वन्द्व ठाडो वर्गीय द्वन्द्वमा मात्रै सीमित छैन यो द्वन्द्व त बहुतहमा विभाजित छ समानान्तर रूपमा जारी छ  जुनसुकै वर्गभित्र पनि पहिचानको द्वन्द्व छ भने पहिचानभित्र पनि वर्गको द्वन्द्व छ  पहिचानभित्र वर्ग र वर्गभित्र पहिचानको द्वन्द्वलाई पनि मसिनोसँग हेरियो भने वर्ग जात जाति लिंग धर्म भाषा संस्कृति र क्षेत्रसँग जोडिएको द्वन्द्व पनि छँदैछ   
	प्रा कृष्ण खनालले भनेझैँ पछिल्लो चरणमा वर्गप्रधान होइन पहिचानप्रधान मुद्दा प्रखर भएको  
	छ  नेपाली राज्यका समस्यालाई वर्गीय आँखाबाट मात्रै हेर्ने वा पहिचानको नजरबाट मात्रै हेर्ने समस्या छ  जबकि यहाँ दुवै खाले समस्या रहेको मात्र होइन वर्गभित्र पहिचानको समस्या र पहिचानभित्र वर्गको समस्या पनि छँदैछन्  राज्य पुनर्संरचना गरिँदा सामाजिक न्यायसहित पहिचानको मुद्दालाई हल गर्न खोजिएको भए वर्गीय समस्याको सम्बोधन पनि केही हुनसक्थ्यो  एकलकाँटे दृष्टिकोणको प्रतिस्पर्धाको अन्त्यका लागि वर्गविभेद र उत्पीडनका कारण उत्पन्न द्वन्द्वको सम्बोधन बाह्रबुँदेखि अन्तरिम संविधानसम्ममा बुँदागत रूपमै छ  तर दुवै पक्षका ती बुँदाको अर्थ भएन जबकि एमालेमा द्वन्द्वको मुहानै त्यही बुँदा हो   
	एमाले ः कुन वर्गको पक्षमा  
	एमालेमा कम्युनिस्टहरूले वर्गीय सिद्धान्त त्यागेर जातीय पहिचानको गैरवर्गीय माग गर्न मिल्दैन भन्दै वर्गीय सिद्धान्तलाई अस्त्रको रूपमा उठाइएको छ  अनुशासन कमिटीले त गैरवर्गीय माग गर्ने नेताहरूलाई कारबाही गर्ने चेतावनी पनि दिन भ्याएको छ  मानौं जातीय पहिचानको मुद्दा उठाउनु वर्गविरोधी हुनु हो जात र जातिमा विभाजन गर्ने सिद्धान्त बोक्नु हो अरु जातिको संहार गर्ने र स्वजातिको अधिकारमात्रै खोज्ने जातिवादी हुनु हो   
	एमाले नेताहरूको विचार हेर्दा भान हुन्छः एमालेजनहरू वर्गसंघर्षमा अटुट रूपले लागिरहेका छन्  उनीहरूका विचार र व्यवहारमा वर्ग नभएको होइन  प्रश्न के हो भने उनीहरू कुन वर्गको स्वार्थका लागि लागिपरेछन्  एमाले कुन वर्गको पक्षमा कार्यरत छ  वर्गको गफ गर्न थालेका नेताहरूको वर्गीय राजनीति गरिखाने वर्गको हित र स्वार्थ अनुकूल छ र   
	वर्गसंघर्षबाट जबजतिर मोडिंदै  
	कुनै जमाना एमाले मालेकालमा वर्गसंघर्षको बाहेक अरु कुरै गर्दैनथ्यो  पार्टीको मुखपत्रै वर्गसंघर्ष थियो भने मालेजनहरूको मुखमुखैमा झुन्डिएको हुन्थ्यो वर्गसंघर्ष  तर पार्टी मुखपत्र वर्गसंघर्षबाट नवयुग कतिखेर भयो र उसले गरिखाने वर्गको कुरा कतिखेर गर्न छाड्यो कसैलाई हेक्कै भएन  जनताको बहुदलीय जनवाद जबज को जादू र मदन भण्डारीको मोहनी लागेपछि छुमन्तर भयो वर्गसंघर्षको सिद्धान्त र व्यवहार  कम्युनिस्ट सिद्धान्तलाई प्रजातन्त्रीकरण गर्ने नाममा बनाइएको जबज र जबज अनुरूपको संसदीय कामले एमालेलाई उभयचर बनाइदिए  सैद्धान्तिक रूपमा माक्र्सवादलेनिनवाद र सर्वहारा वर्गको मुक्तिको भाषण गर्नैपर्ने व्यवहारमा यथास्थितिका संरक्षक बनेका नेपाली कांग्रेससँग चुनावी प्रतिस्पर्धा गर्दै सत्ताको सौदाबाजी गरिरहन प्रजातान्त्रिक शक्तिको छवि पनि टाँस्नैपर्ने  यही उभयनिष्ठ विरोधाभासले एमालेलाई गरिखाने वर्गबाट मध्यमवर्गतिर पुर्याइसक्दा पनि एमाले नेताहरू भने चुनावमा गरिखाने वर्गका उठाइरहन विवश थिए गरिखाने वर्गको मतसहित सत्ताशक्तिमा चढ्न   
	यसरी दुई दसकदेखि एमालेकै राजनीतिक पहिचानको समस्या छ उसले पहिचान र वर्गको मुद्दालाई सम्बोधन गर्न नसक्नु स्वाभाविकै हो  एक जमानाको परिवर्तनको संवाहक कांग्रेसले गरिखाने वर्गको मुद्दालाई प्रजातन्त्रका अवयवका रूपमा जोड्न नसकेजस्तै एमाले पनि जोड्न चुकेकै कारण माओवादी फैलिएको हो  डा हर्क गुरुङका अनुसार  सालमा  बुँदे मागपत्रमा  वटा त सामाजिक समावेशीकरणसँग सम्बन्धित मुद्दा उठाएको माओवादीको पक्षमा अस्त्रले भन्दा पनि यस्तै मुद्दाको उठानले सहमति स्वीकार्यता र शक्ति निर्माण गरेको हो  माओवादीले वर्गीय मुद्दासँगै जातीय भाषिक लैंगिक सांस्कृतिक धार्मिक र क्षेत्रीय भेदभाव र उत्पीडनका मुद्दा उठाएपछि कांग्रेस र एमालेको शासन चल्ने संसदीय प्रजातन्त्रको जगै भत्किन थालेको हो काठमाडौं केन्दि्रत एकात्मक राज्यका पर्खाल पनि चर्किन थालेको हो   
	राज्य पुनर्संरचनामा पहिचान र वर्ग 
	एकात्मक राज्यको पुनर्संरचना र संसदीय प्रजातन्त्रको लोकतन्त्रीकरणको मागमा केन्द्रीय तत्व वर्गीय मुद्दासँगै जातीय भाषिक लैंगिक सांस्कृतिक धार्मिक र क्षेत्रीय भेदभाव र उत्पीडनको मुद्दा नै  
	हुन्  प्रत्येकजसो आन्दोलनले यस्ता मुद्दातिर ध्यान खिच्नेगरी अनेक सम्झौता गरिसक्दा पनि सम्भ्रान्त शासक वर्गका एकात्मक जातिवादी नेताहरू भने चेतेका छैनन्  पहाडे बाहुनक्षत्री जातको वर्चस्व रहेका दलको नेतृत्व तहले ती आन्दोलनकारीका पीडा र मागलाई अनुभूत गर्नसकेका छैनन्  र उनीहरूले मुखमा रामराम बगलीमा छुरा उखानलाई चरितार्थ गर्नेगरी व्यवहार गर्दा आदिवासी जनजातिमा असन्तुष्टि व्यापक भएको हो   
	बाह्रबुँदे समझदारी अघिसम्म संसदीय प्रजातान्त्रिक संविधानमा कमा र फुलस्टप पनि परिवर्तन गर्न नचाहने संसद्वादी शक्तिहरूले शान्ति सम्झौता सहमति र समझदारी अनि अन्तरिम संविधानका पानामात्रै पल्टाएर मात्रै हेरेको भए पनि यसरी असन्तुष्टि व्यापक हुने थिएन  उदाहरणका लागि उनीहरूले अन्तरिम संविधानको धारा  मा स्पष्ट शब्दमा लेखेका शब्द स्मरणीय छन् ः वर्गीय जातीय भाषिक लैंगिक सांस्कृतिक धार्मिक र क्षेत्रीय भेदभावको अन्त्य गर्न राज्यको केन्द्रीकृत र एकात्मक ढाँचाको अत्य गरी राज्यको समावेशी लोकतान्त्रिक र संघीय शासन प्रणालीसहित राज्यको अग्रगामी पुनर्संरचना गरिनेछ   
	वर्गीय जातीय भाषिक लैंगिक र क्षेत्रीय भेदभाव अन्त्यका लागि आफैंले बनाएका अन्तरिम संविधानका धारालाई पनि काटकुट गरी संविधानसभामा सुकाउनै खोजिएकाले असन्तुष्टि बढेको तथ्य बुझ्न गाह्रो छैन  वर्गीयदेखि जातीय समस्या सम्बोधन हुनेगरी राज्य पुनसर्ंरचना गर्न बाह्रबुँदेदेखि बृहत् शान्ति सम्झौता र अन्तरिम संविधानले निर्देशित गर्दागर्दै पनि पहिचानसहितको संघीयता निर्माणमा उनीहरू किन पछि हटेका होलान्  पहिचानसहितको संघीयता अस्वीकार गर्ने क्रममा संविधानसभाको विघटन र नयाँ संविधान लेखन प्रक्रिया नै भड्खालोमा हाल्ने तरिका कसरी स्वीकार्य हुनपुग्यो होला   
	एमालेको आत्मघात 
	अहिले पहिचानको मुद्दा उठेपछि निकै ठूला वर्गवादी भएका एमाले नेताहरूले यस्ता असन्तुष्टि र प्रश्नलाई नकारेर आत्मघात गर्दैछन्  उनीहरूले आफैंले कोरेर नेपाली मतदातासामु सार्वजनिक गर्दै भोट मागिएको घोषणापत्रका प्रतिबद्धतालाई पल्टाएर मात्रै हेरेका भए पनि आदिवासी जनजाति र मधेसी नेताहरूको विद्रोह यति धेरै चुलिने थिएन  आफूलाई जुनसुकै वादी भन्ने एमाले नेताहरूले नै  सालमा संघीय इकाइहरू आफैंमा स्वायत्त र परिभाषित सीमाभित्र आत्मनिर्णयको अधिकारले सम्पन्न हुनेछन् भन्दै प्रतिबद्धता व्यक्त गरेका थिए ः मुलुकमा जातीय भाषिक सांस्कृतिक र भौगोलिक विशिष्टताका आधारमा संघीय संरचना विकास गरिनेछ  यस्तो संरचनाको निर्माण गर्दा जातिगत सघनता भाषिक एकरूपता सांस्कृतिक विशेषता ऐतिहासिकता र विशिष्ट भौगोलिक क्षेत्रलाई सकेसम्म एउटै इकाइमा आबद्ध गर्ने नीति अवलम्बन गरिनेछ  
	जातीय एवं भाषिक अवस्थालाई पनि संघीयताको आधार मान्ने त्यस प्रतिबद्धताले एमाले नेताहरूलाई पहिचानसहितको संघीयतालाई स्वीकार्ने काममा छेक्ने सम्भावना थिएन अलिकति छेक्ने भनेको त हठात् रूपमा वर्गीय सिद्धान्तको झण्डा बोकी बाहुनवादी माक्र्सवादीलेनिनवादी हुने अभियानमा हाम्फाल्ने काममा मात्रै हो  तर चुनावी प्रतिबद्धतापत्रमा प्रदेशको संख्या सीमा नाम र क्षेत्राधिकारको सम्पूर्ण व्यवस्था विज्ञहरूसमेत भएको आयोग वा समितिले गर्नुपर्छ भन्दै हिँडेका एमाले नेताहरूले पनि कांग्रेसी नेताहरूले जस्तै समिति र आयोगको निर्माणसँग तिनका सुझावबारे दोधारे नीति लिए पहिचानसहितको संघीयताको विरोधमा सम्झौताहीन नियत देखाए अनि आफूलाई बाहुनवादी माक्र्सवादीलेनिनवादी कित्तामा उभ्याए  ती सबैको कुलजोडमा प्रदेश निर्माणमात्रै होइन संविधानसभा र नयाँ संविधानसमेत आर्यघाटमा पुगेका छन्  ती सबै तत्वका भूतले लखेटिएको एमाले अब वर्ग र पहिचानको मुद्दा सल्टाएर सद्दे पार्टीका रूपमा रहिरहन्छ कि ती मुद्दा सल्टाउन नसकेर पाटीमा रूपान्तरित हुनेछ हेर्न धेरै दिन कुर्नु जरुरी नहोला 
"
