समायोजनपछि के जेठ  लाई सर्वोच्चले निर्विकिल्प बनाएकाले यसपटक भने सत्ताको मोलमलाइको आधार"
	जेठ  लाई सर्वोच्चले निर्विकिल्प बनाएकाले यसपटक भने सत्ताको मोलमलाइको आधार बनेको समायोजनको टुंगो लगाउन दल बाध्य छन्  लिलामीको अन्तिम बोलीमा एकपक्ष सत्ताको थमौतीमा र अर्को पक्ष सत्ताको आरोहणको टेन्डर पास गराउनेमा जीउज्यान अर्पिंदैछन्  तसर्थ अन्तमा कालीमाटी तरकारी बजारको शैलीको लेनदेनले समायोजनपछिको स्थिति सहज या झन् खतरनाक बन्ने संकेत मिल्दैछ   
	 चैतमा समितिको बैठकले समायोजनको विस्तृत कार्ययोजना तयार पार्न सचिवालयलाई निर्देशन दिने कार्य भए  प्रधानमन्त्री स्वयंले जनशक्ति पठाएर उक्त काममा सहयोग दिन सेनापतिलाई निर्देशन पनि दिए  समायोजन भरे हुन्छ भोलि हुन्छ खालि संख्या र दर्जाको मात्र सहमति बाँकी रहेको भनेर पोहोरैदेखि जनतालाई भ्रम दिइए पनि सहमति हुनासाथ तत्कालै कार्यान्वयन गर्नुपर्ने विस्तृत योजनै तयार पो नरहेको हो कि  लामो समयदेखि कार्यरत सचिवालय त खाली कराहीमा सागविना नै झ्याइँ गर्दै खोर्सानी पड्काएर खार छर्दै गरेको पो हो कि  शंका गर्नुपर्ने अवस्था छ  कुन गन्तव्यमा कुन बसमा कसरी जानेको कार्ययोजनै तयार नभइसक्दा कोको चढ्ने को ड्राइभर हुने र को कन्डक्टर हुने जस्ता लफडामा बेकार हामी अल्मलेका रहेछौं  यही चरणको त यो चाला रहेछ भने समायोजनपछिको कार्ययोजना तयार छ भनी कसरी सोच्ने  के त्यो चरण पनि यसरी नै पशुपतिकै शरणमा   
	हुन त विषयज्ञाताका रूपमा नियुक्ति गरिनुपर्ने स्रोत व्यक्तिलाई दलका कोटामा लगिएका कारण सुरुमै वर्षमान पुनले बालानन्द शर्मालाई संयोजक भए पनि कांग्रेसी प्रतिनिधि भएकाले उनले पेस गरेको पहिलो योजना कांगे्रसको हो भनी अमान्य घोषणा गरे  बिरामी जुन पक्षको भए पनि डाक्टरले शल्यकृया गर्न समातेको चक्कुमै शंका गर्न थालिएपछि यस्तो मनोदशा उत्पन्न हुन पुग्यो   
	समायोजनपछि माओवादी तथा समायोजनमा जाने युवामा पनि महानिर्देशनालयप्रति ठीक यही मनोदशा रहनेछ  यी माओवादी मनोदशाले सेनाका सकलदर्जाका मनमा पनि आशंकाको विकास हुनसक्छ  दुवैका मनोदशाको टकरावले उत्पन्न गर्ने असहजतालाई व्यक्तिगत तहमा थलगत न्युनीकरण त सेनाले गर्ने नै छ  तर राजनीतिक तहमा यसका पहिचान तथा अगि्रम प्रतिकारात्मक उपायको योजना बन्ने बनाउने कुनै कोसिसै नभएकोले समायोजनपछि उत्पन्न हुने संकटले सेनालाई भुमरीमा फसाउँदै बरमुडा त्रिकोणको उत्पत्ति गर्नेछ  उक्त त्रिकोणमा एकातर्फ माओवादी र अर्कोतर्फ अन्य दल पर्नेछन्  यस संवेदनशील परिस्थितिलाई सुरक्षाविज्ञ  तथा राजनीतिक विज्ञले मिडियामार्फत बौद्धिक विनोद गर्दै साविकझैं हल्लाउन थालेपछि स्वतः बाह्य शक्तिबाट सुनामी छाल आउनेछ  यो छाल ठीक त्यही बेला आउनेछ जुनबेला जातीयता प्याकेजको संघीयताबाट पाउनेहरूले अझै बढी माग्ने र विस्थापितले प्रतिकारको अगुल्टो बोक्ने संकट ग्रहण पर्नेछ   
	समायोजन राजनीतिक समस्या हो समाधान शुद्ध प्राविधिक हो  तर समाधानलाई पनि राजनीतिक बनाउन खोजिने हालकै भाइरसले समायोजनपछि सिस्टम नै डेमेज गर्न सक्छ  संविधानको म्याद थप्नका लागि समायोजनको सर्त माग्दै शान्ति समायोजन विषयक  बुँदे गर्दा सातौं बुँदामा राष्ट्रिय सहमतिको सरकार अर्थात कांग्रेसको सरकारको मोलमोलाइ राखिएको थियो  यसैको नतिजा हो हालको राजनीतिक तथा सत्तारोहणको लेनदेनमा महानिर्देशनालयमा प्रतिनिधित्व र सम्मानजनक समायोजन राजनीतिक निर्णयजस्ता राजनीतिक शव्दको व्यापक उपयोग  यसले सेनाभित्र शंकामय झिल्काको काम गर्न थालिसकेको सत्यलाई नजरअन्दाज गरी पेलेरै बढ्दा के होला  सानै झिल्काबाट नै लाग्ने हो मनमा पनि वनमा झैं डढेलो  सुख्खा मौसम पनि संविधान घोषणापछि सुरु हुँदैछ  पत्कर पनि सुक्ने क्रममा छन्   
	उक्त राजनीतिक शब्दको उपयोग गर्ने दुवै पक्षले सेनाको सिस्टम बुझ्नु जरुरी छ  सेनापतिबाट प्राप्त मिसनलाई हासिल गर्न महानिर्देशकले टास्क तोक्छन्  निदर्ेेशनालयका सम्पूर्ण स्टाफ लाइनले प्रचलित नियम र कार्यपद्धति अनुरूप उक्त टास्क कार्यान्वयन गर्न योजना बनाउनेमात्र हो  कमाण्डरलै नै अन्तिम निर्णय गर्छ  तल फौजमा पनि कार्यान्वयनार्थ कमाण्डरकै नामबाट आदेश जान्छ  तसर्थ महानिर्देशनालयमा जाने जर्नेल या मेजर कोही पनि निजी रूपमा समर्थन या विरोध गर्ने हैसियतमा नरहने हुँदा प्रतिनिधिका नाममा विधि नै नबुझी दुवै पक्षले मोलमोलाइ गरिरहेको छ  माओवादीले माथिल्लो दर्जा माग्नु आफ्नो बारगेनको रणनीति होला र अन्यले सकेसम्म तल्लो दर्जा दिनु पनि आआफ्नै रणनीति होला  तर हालै कांग्रेसी नेताहरूले महानिर्देशनालयको बदला निर्देशनालय बनाएमा मेजर नै डिसिजन मेकिङमा रहने हुँदा स्वतः माओवादीको प्रतिनिधित्व हुनेछ भनेका छन्  माओवादीले प्रयोग गरेको प्रतिनिधित्व शव्दलाई कांग्रेसले पनि प्रयोग गर्दा सेनाको विधि उसले पनि नबुझेको देखियो  विशुद्ध प्राविधिकी कार्यान्वयनको गोलीलाई राजनीतिक नालबाट दुवैतर्फबाट फायर भइरहनुले समायोजनपछिको स्थिति समस्याग्रस्त हुने देखिन्छ   
	प्रतिनिधित्वको अर्थ के  समायोजनपछि पनि ती व्यक्तिहरू माओवादीकै कायम रहने कि नेपाली सेनाका सैनिक  सैनिक हुनेबित्तिकै दलसँगको सम्पर्क सञ्चार र समन्वय स्वतः माओवादीसँग टुट्नेमात्र होइन यदि भएमा सैनिक ऐन आकषिर्त हुन पुग्नेछ  तालिम तथा संगठनात्मक प्रवेशका क्रममा स्वाभाविक रूपले उत्पन्न हुने सामाजिक मनोवैज्ञानिक भौतिक शारीरिक दर्जागत हाइरार्सियल नेतृत्वगत अनुशासन सैनिक मर्यादा बास गाँस कपास लगायतका सुविधा विषयक कल्याणकारी विदा पारिवारिक तथा व्यक्तित्वमुखी  
	इगोस्टिक टकराव लगायत असंख्य विषयमा उत्पन्न हुने समस्यालाई ती व्यक्ति स्वयंले नकारात्मक रूपमा लिनसक्ने अवस्था पनि आउन सक्नेछ  यस्तो परिस्थितिलाई व्यवस्थित रूपमा सेना स्वयंले सहजीकरण गर्दै तालिमेलाई झुसिलकिराबाट पुतलीमा रूपान्तर गर्दै ल्याउँछ  तर यसैलाई सेनाप्रतिको नकारात्मकताका रूपमा ती व्यक्तिले लिनसक्नेे र मिडियाले पनि हावा दिन सक्नेछ  माओवादीले पनि राजनीतीकरण गरी ती सैनिक भइसकेका व्यक्तिका समर्थनमा बोल्न सक्नेछ  सो रहेसम्म सेनाका मनमा ती व्यक्तिहरू पार्टीका कार्यकर्ता रहिरहेको मानसिकता जीवित रहनेछ  यसरी समायोजनले राजनीतिक संकटमात्र उत्पन्न हुने होइन समायोजन संकटमय बन्नेछ  सर्वप्रथम यसमा स्पष्ट मार्गचित्र खै  प्रतिनिधित्वको उच्चारण अब बन्द हुनुपर्छ  साथै सेनामा जर्नेलमात्रै सम्मानजनक भनी अरु दर्जा अपमानजनक भन्ने सोचलाई सेनामा पचाउन सकिएको छैन  
	दर्जा जुनसुकै दिए पनि समायोजन के आधारमा गर्ने स्पष्ट नभएसम्म ताक परेअनुसार कहिले शान्ति सम्झौता कहिले राजनीतिक निर्णय भनेमा संवैधानिक संकेतमात्र होइन राजनीतिक संकट नै उत्पन्न हुनेछ  फर्किनै नमिल्नेगरी मनपरी संविधान विपरीत गएमा समायोजन असफल हुनेछ  सेनाले राजनीतिक निर्णय संविधानको कुन धाराले मान्ने  यदि यसरी नै विवाद रहेमा सेनामै किन समायोजन भन्दै अर्को विकल्प खोज्न सेनाले अडान लिएमा के हुन्छ  संविधानको दफा   ले नेपालमा नेपाली सेना आर्मी को एक संगठन रहनेछ भनी किटान गरी सेनालाई सुरक्षाबल सेक्युरिटी फोर्स भन्न नसकिने अवस्था सिर्जना गरेको छ  तर समायोजन भने सेक्युरिटी फोर्स सुरक्षाबल मा गरिने उल्लेख भएकोले सशस्त्र प्रहरीबलहरूमा गरिनुपर्ने तर्कले सेनामा केही दिनयता व्यापकता लिएको छ   
	समायोजनसँग सम्बन्धित आधार निम्न दुईमात्र छन् संविधानको धारा  उपधारा  सँग सम्वन्धित  को विस्तृत शान्ति सम्झौताको  अनुसारः रेखदेख समायोजन र पुनस्र्थापन मन्त्रिपरिषदले विशेष कमिटी बनाएर काम गर्ने   
	 हतियार र सेना अनुगमन तथा व्यवस्थापनको सम्झौता  डिसेम्बर   मंसिर  को दफा  अनुसार रेजिस्टर्ड माओइस्ट आर्मी कम्व्याटेन्ट विल बि एलिजेबल फर पसिवल इन्टिग्रेसन इन्टु द सेक्युरिटी फोर्सेस फुलफिलिङ द स्टान्डर्ड नम्र्स   
	राजनीतिक निर्णय या दलीय सहमति जेसुकै नाममा सत्ताको लेनदेन गर्न चाहे पनि संविधानकै एक अविभाज्य अंग बनिसकेका निम्न दुई समायोजनसम्वन्धी दफाबाहेक अरु कुनै संवैधानिक आधार छैनन्  तसर्थ यी दई बुँदाकोे एक्सिलेटर र ब्रेकबाटै गन्तव्य पुग्नुको विकल्प कसैसँग नभएकोले विवादले संकट र विदेशी हस्तक्षेपमात्र निम्त्याउँछ  
	अन्तमा सकल दलका नेतागणका लागि लडाकुहरू सत्ता र शक्तिको मोलमोलाइको टिकट भए पनि प्रतक्ष्य युद्ध लडेका हामीहरूका लागि भने यी हाम्रै घरआँगनका भाइबैनीहरूको सुन्दर भविष्य चिन्ताको विषय हो  अर्को युद्ध हुन नदिनु हाम्रो कर्मको विषय हो  यसै कारणले हो समायोजनले ल्याउने समस्याको प्रभाव कमसेकम  वर्ष कायम रहने बुझ्दाबुझ्दै पनि समायोजन स्विकारेर सेनाका वर्तमान नेतृत्व तथा उच्च अधिकारीहरूले खतरा मोलेका छन् भने तलका सकलदर्जाले चुपचाप सहमति जनाएर सदाशयता देखाएका छन्  तर सेनाले स्विकारेकै दिनदेखि सेनालाई यसै सन्दर्भमा विवादमा तानेर मर्यादामाथि नै हमला हुनथालेकोले पुनरावलोकनको आवाज उठ्न थालिसकेको पनि सुन्नु बेस होला दलहरूले   
	 
"
