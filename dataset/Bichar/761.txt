रहेनन् स्वतन्त्रता सेनानीमुलुककै जेठा राजनीतिज्ञ तथा जिउँदा सहिद रामहरि शर्मा नेपालको असोज "
	मुलुककै जेठा राजनीतिज्ञ तथा जिउँदा सहिद रामहरि शर्मा नेपालको असोज  गते  वर्षको उमेरमा निधन भयो  जहानियाँ राणाशाहीको अन्त्य गरी प्रजातन्त्रको बिहानी ल्याउन उनले आफ्नो प्राणलाई हत्केलामा राखेर संघर्षको मोर्चामा डटेका थिए   सालको जनक्रान्तिका अगुवा मध्येका एक शर्मा राजाबाट मनोनीत राष्ट्रिय पञ्चायत अध्यक्षबाहेक निर्वाचनद्वारा राजनीतिको कुनै पनि उच्च पदमा पुग्न सकेनन्   
	ललितपुरको किटिनी गाविसस्थित टौखेलमा आजभन्दा  वर्षअघि उनको जन्म भएको थियो  जन्मेको  दिनमै बाबुको निधन भएकाले उनको लालनपालन आमा र काकाहरूबाट भएको थियो  काकाहरू जागिरे थिए  उता मावलीतिरका हजुरबाबा त्यसबखत नाम चलेका पण्डित थिए  यद्यपि रामहरिको चाहिँ जागिरे र पुरेत्याइँ दुवै पेसामा आकर्षण रहेन  किनकि तन्नेरी वयमै उनको मस्तिष्कमा मुलुकवासीलाई राणाहरूको हुकुमी शासनबाट मुक्ति दिलाउनुपर्छ भन्ने चेत पलाएको थियो  काठमाडौंस्थित दरबार हाइस्कुलमा पढाइ आरम्भ गरेदेखि नै उनको टंकप्रसाद आचार्यसित चिनजान हुनपुग्यो  शर्मा पनि आचार्यहरूसित भित्रभित्रै राणाशासन विरुद्ध सक्रिय हुनथाले   
	उत्कर्षमा राजनीति  
	नेपालप्रतिको निष्ठा र निरङ्कुश राणा शाहीप्रतिको घृणाभावले उकुसमुकुस बनेका केही उत्साही युवाले  जेठ  गते नेपाल प्रजापरिषदको गठन गरेका थिए  यसको उद्देश्य सम्पूर्ण नेपालीलाई राणाहरूको दासताको जञ्जीरबाट मुक्ति दिलाउनु थियो  रामहरि प्रजापरिषदका पाँचजना संस्थापक मध्येका एक थिए  त्यसबखत उनी दरबार हाइस्कुलमा नौ कक्षामा पढ्थे बीस वर्षका थिए   
	राणाहरूको अन्याय र अत्याचारको विरोधमा मन मिल्ने केही उत्साही युवाहरू गुह्येश्वरीको एकान्तमा पुगेर छलफल गर्दागर्दै एकदिन ओमबहालस्थित धर्मभक्तको फुपाजूको घरमा टंकप्रसाद आचार्य दशरथ चन्द धर्मभक्त जीवराज शर्मा र रामहरि शर्मा भेला भएर प्रजापरिषद गठन गरेका थिए  औपचारिक रूपमा कसैलाई पनि अध्यक्ष बनाइएन त्यसबेला  पाँचै जनाले गीताको किताब छोएर गोप्य रूपमा राणाशासन विरोधी क्रियाकलापलाई अघि बढाउने कसम खाएका थिए त्यसबखत  संवैधानिक राजाको मातहत प्रजातन्त्र स्थापना गर्ने र राष्ट्रियता र जनजीविकाका सवालमा डटेर अघि बढ्ने पार्टीको उद्देश्य थियो  त्यसै अनुरुप उनीहरू भित्रभित्रै सक्रिय हुनथाले   
	संगठनको विस्तारसँगै सदस्य संख्या पनि बढ्दै गयो  राणाका जासुसहरू पनि उत्तिकै सक्रिय थिए  गुह्येश्वरीदेखि ओमबहालमा पुगेर सांगठनिक आकार लिएको उनीहरूको सक्रियता भूसको आगोझैं सल्कँदै थियो   साल असार  गते उनीहरूले राणाशासन विरुद्ध पहिलो पर्चा छरेका थिए  त्यसरी छरिएका चार पर्चामध्ये पहिलो पर्चाको पहिलो अनुच्छेद यस्तो थियो राणा वर्ग हो  तिमीहरूलाई थाहा होला कि नेपाल प्रजापरिषद भन्ने संस्था नेपाली प्रजालाई तिमीहरूको क्रूर पञ्जाबाट आजाद या स्वतन्त्र गराई शुद्ध ज्ञानको शिक्षादीक्षा आफ्नो जातिको मान सम्मान धन र धर्मको उपार्जन र उन्नतिद्वारा संसारका सभ्य जातिहरूमध्ये एक गराई आफ्नो देशको गौरव हजारौं वर्षसम्म गुञ्जाइराख्ने उद्देश्यले नेपाल प्रजापरिषद खुलेको हो  
	पर्चा छर्न विभिन्न स्थान तोकिएको थियो  रामहरिचाहिं नक्साल हाँडीगाउँ डिल्लीबजार बूढानीलकण्ठ क्षेत्रमा खटिएका थिए  राणाशाहीले छ्यापछ्याप्ती जासुसहरू तैनाथ गरेका थिए  तेस्रो पर्चा छर्ने बेला भारतमा रहेका दशरथ चन्द पनि काठमाडौं आइपुगे र उनले शुक्रराज शास्त्रीका भाइ रामजी जोशी वाक्पतिराज जोशी लाई पनि प्रजापरिषदको सदस्य बनाए  उनले पर्चा छर्ने काम पनि गरेछन्  तर यसबारे राणाका सीआईडीलाई कुरा पनि लाइदिएछन्  पर्चा पनि राणाकहाँ पुर्याएछन्  अनि धरपकड सुरु भयो  एक कान दुई कान मैदान हुँदै उनीहरूले राणाशाही विरुद्ध रचेको गुह्य खुल्यो  र कात्तिक दुई गते दशरथ चन्द धर्मभक्त गंगालाल हरिकृष्ण श्रेष्ठ गणेशमान सिंह सबैलाई समात्यो भने त्यसको भोलिपल्ट रामहरि चूडाराज शर्मा बलबहादुर पाँडे गोविन्दप्रसाद उपाध्यायलाई पक्रियो  अनि सुरु भयो सजाय र यातनाको सिलसिला   
	रामहरिका सहयोद्धाहरू गंगालाल धर्मभक्त शुक्रराज र दशरथ चन्दलाई फाँसीमा चढाए पनि उनी र टंकप्रसादलाई बाहुन भएका कारण फाँसी भएन  चूडाराज शर्मा गणेशमान सिंह रामहरि शर्मा र टंकप्रसाद आचार्यलाई आजीवन कारावासको सजाय तोकियो   
	उनीहरूलाई किन फाँसी भएन  यसबारे आफ्नो आत्मवृत्तान्तमा रामहरिले भनेका छन् हामीलाई ज्यानको सजाय नदिई चारपाटा मुड्नुको कारण ब्राह्मण भएकोले मात्रै हो  मनुस्मृतिमा भनेको छ ब्राह्मणलाई मृत्युदण्ड नदिनू  उनीहरूलाई चारपाटा मुड्नु भनेकै मृत्युदण्ड सरह हो  तसर्थ हामीलाई बचाएको मनुले हो  मानसापि नचिन्तयत् भनेको छ मनुस्मृतिमा  मनुस्मृति भनेको हिन्दुहरूको ठूलो ग्रन्थ पनि हो  राणाले त्यसको पालना गरे हामी बाँच्यौं  आत्मवृत्तान्तः रामहरि शर्मा नेपाल पृष्ठ   
	फाँसीबाट त बचे रामहरि तर सुरु भयो कठोर कारावास  उनी र टंकप्रसादलाई चारपाटा मुडेर आजीवन कारावास तोकिएको थियो  करिब  वर्ष उनले सहयोद्धाहरूसितै कठोर जेलजीवन बिताए  तीन वर्षसम्म त उनलाई जेलको पनि सेलमा राखियो  उनले राणाहरूसित आत्मसमर्पण गरेनन्  तिनका क्रूर बुट सामुन्ने निहुरिएनन्  बरु प्रजातन्त्र राष्ट्रियता र जनजीविकाका लागि प्राणै जाओस् परवाह गरेनन्  इतिहासका प्राध्यापक तथा लुम्बिनी बौद्ध विश्वविद्यालयका उपकुलपति त्रिरत्न मानन्धरका शब्दमा त्यो समय रामहरि शर्माको राजनीति र देशभक्ति उत्कर्षमा पुगेको समय थियो  
	निष्ठा बेचिँदा घटेको कद 
	ज्यान बाजी थापेर प्रजातन्त्रका लागि लडेको एउटा योद्धाले निष्ठा जोगाउन नसक्दा सगरमाथाजस्तो उचाइ एकाएक पुड्को बन्न पुग्छ  यस्तै भयो रामहरि शर्माको जीवनमा पनि  जब उनी पञ्चायत छिरे तब उनको सगरमाथाजस्तो कद छोटियो   
	 देखि  सालसम्म उनी पार्टी गतिविधिमा सक्रिय रहे  यस बीचमा उनको पार्टीले सरकार चलाउने अवसर पनि पायो  सरकारको नेतृत्व पार्टी अध्यक्ष टंकप्रसाद आचार्यले गरे  तैपनि उनी मन्त्री भएनन्   सालमा सम्पन्न पहिलो संसदीय निर्वाचनमा उनी धादिङ क्षेत्र नम्बर  बाट पराजित भए  उनीमात्र होइन पार्टी सभापति पनि चुनाव हारे र उनको दलले खासै उपस्थिति देखाउन सकेन  सायद इतिहासको पदचाप बुझ्न नसक्दा राणाशाहीको मुटु थर्काउने प्रजापरिषद इतिहासकै पानामा सीमित हुनपुग्यो  प्रा त्रिरत्न मानन्धर भन्छन्  सालपछि भने उहाँको यात्रालाई सफल मान्न सकिंदैन  
	चुनावपछि बीपी कोइरालाको नेतृत्वमा सरकार बन्यो  डेढ वर्षमै त्यो सरकारलाई राजाले अपदस्थ गरी प्रधानमन्त्री लगायत कांग्रेसका नेताहरूलाई थुनेर पञ्चायत व्यवस्था लागू गरियो   
	यस्तो परिवेशमा के गरुँ कसो गरुँ भइरहेका रामहरिलाई पञ्चायतका समर्थकहरूले आफूतिर तान्ने प्रयत्न गर्नु अनौठो थिएन  यसरी एकातिर राजनीतिक अन्तरद्वन्द्वमा फसेको र अर्कोतिर पारिवारिक समस्याले चिमोटिरहेको त्यो क्षण उनले पञ्चायत छिर्ने निर्णय लिन पुगेका थिए  त्यसबखत उनको काँधमा  जना छोराछोरीको शिक्षादीक्षाको जिम्मेवारी थियो  हुनसक्छ यिनै बाध्यता र विवशताले उनलाई पञ्चायत व्यवस्थाका पक्षधर नजिक पुर्यायो  आत्मवृत्तान्तमा उनले बताएअनुसार राष्ट्रिय पञ्चायत सदस्य भएपछि नै उनले घरको जग हालेका थिए   
	 सालमा किसान संगठनको सचिवबाट रामहरि शर्मा विधिवत् पञ्चायत छिरेका थिए  त्यसबेला उक्त पद राजाबाट सिधै मनोनीत हुन्थ्यो  प्रधानमन्त्रीचाहिं सूर्यबहादुर थिए  त्यसबेला उनलाई पञ्चायत प्रवेश गर्न नेत्रविक्रम थापा र रुद्रप्रसाद आचार्यले भूमिका निर्वाह गरेका थिए   साल वैशाखमा किसान संगठनका तर्फबाट चुनाव उठे र राष्ट्रिय पञ्चायतको सदस्य बने  चार वर्षपछि भएको त्यस्तै निर्वाचनमा भने पराजित हुनपुगे   
	 सालमा जोगमेहर श्रेष्ठ गृहमन्त्री भएका बेला जेलसुधार आयोगको अध्यक्ष बनेका शर्मा  सालमा संविधान सुधार आयोग सदस्य बने  दुई वर्षपछि राजाबाट राष्ट्रिय पञ्चायत सदस्यमा मनोनीत गरिए  अनि  सालसम्म राष्ट्रिय पञ्चायत अध्यक्ष भए   सालमा जर्मनीका लागि राजदूत नियुक्त भएपछि उनका पाइला राजनीतिबाट कूटनीतितिर अघि बढ्यो  मन्त्री हुन अफर आए पनि आफू नगएको शर्मा बताउने गर्थे  नत उनी टंकप्रसाद आचार्य नेतृत्वको प्रजापरिषदको सरकार हुँदा मन्त्री बने न त्यसयता कहिल्यै त्यो पद सम्हाले   
	 देखि  सालसम्म चुलिएको रामहरिको उत्सर्ग पञ्चायत प्रवेशसँगै केही धुमिल भए पनि उनको प्रजातन्त्र राष्ट्रियता र जनजीविकाप्रतिको समर्पणको भने इतिहासले उच्च मूल्याङ्कन गर्नेछ  जीवनको अन्त्यतिर आइपुग्दा उनी दमननाथ ढुंगानाहरूसित भ्रष्टाचार विरोधी अभियानमा सडकमा ओर्लिए  उनी लामो सार्वजनिक जीवन बाँचेर पनि स्वच्छ छवि बनाएरै बिते  बेथिति र भ्रष्टाचारले आक्रान्त नेपाली समाजले उनको सादा जीवनबाट प्रेरणा लिन सक्नुपर्छ   
	सिद्धान्त र व्यवहारका हिसाबले उनी प्रजातन्त्रवादी थिए  इतिहासका प्राध्यापक राजेश गौतमका शब्दमा कैयौं ठाउँमा उनी वामपन्थी विचारबाट प्रेरित भएको पाइए पनि कहिल्यै पनि नेपाल कम्युनिष्ट पार्टीको सदस्य भएनन्  त्यस्तै कैयौं ठाउँमा समाजवादी सिद्धान्तको समर्थन गरे पनि कहिल्यै नेपाली कांग्रेसको सदस्य बनेन्  निर्दलीय पञ्चायतभित्र प्रवेश गरे तर कहिल्यै निर्दलवादी भएनन्  तसर्थ उनी एक उच्चकोटीका प्रजातन्त्रवादी थिए  
	 
"
