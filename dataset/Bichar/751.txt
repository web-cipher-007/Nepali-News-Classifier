 राजनीतिक बेइमानीसत्तारुढ एमाओवादी जनतामा जाने बाटो खोल्नुको साटो जनतासमक्ष जानै नपर्नेगरी"
	सत्तारुढ एमाओवादी जनतामा जाने बाटो खोल्नुको साटो जनतासमक्ष जानै नपर्नेगरी सहमतिरूपी अवैध तथा अनैतिक हैकमका आधारमा संविधानसभा ब्युँताउन हरतरहले लागिपरेको छ  नेकपा एमाले र नेपाली कांग्रेसका केही झुन्ड त्यसको पछुवाको रूपमा देखिएका छन्  यसका लागि अन्तरिम संविधानको अक्षर र भावनामा त के सांकेतिक रूपमा पनि कुनै आधार छैन  अन्तरिम संविधानमै व्यवस्था नभएका प्रावधानहरूलाई आफूखुसी निर्णय गरेर राष्ट्र र जनतामाथि लाद्ने अनैतिक धृष्टता गरिरहेको वर्तमान अवस्थाले चित्रण गरेको छ  सर्वाेच्च अदालतको फैसला उल्ट्याउन सक्ने उनीहरूको हैसियत कसरी बन्यो  जनादेशको अपमान गर्ने र लोकतन्त्रका विधि नैतिकता र राष्ट्रप्रतिको इमानदारीलाई तिलाञ्जली दिएर निरङ्कुश शासनशैली अनुरूप कानुनको खिल्ली उडाउने हैसियत उनीहरूले कहाँबाट पाए  
	सर्वोच्च अदालतले अन्तरिम संविधानको व्याख्या गर्दै संविधानसभाको कार्यकालबारे स्पष्ट फैसला दिइसकेको अवस्थामा संविधानसभा विसर्जन भएको हो  तर लोकतन्त्रको भ्रामक आवरणमा उक्त प्रतिगामी तथा पुनरुत्थानवादी जबर्जस्ती भित्रभित्रै चलिरहेको छ जसलाई सचेत नागरिकले बेलैमा बुझेर भण्डाफोर गर्नु आवश्यक छ  नत्र मुलुक परिवर्तन र अग्रगमनका नाममा अर्को अत्याचारको सिकार हुने अवश्यम्भावी छ  
	दुई वर्षको जनादेश पाएको संविधानसभाको आयु तन्काएर चार वर्ष बनाउँदा पनि संविधान दिन नसकेर मृत्यु भएको चार महिनापछि त्यसैलाई पुनः ब्युँताउने प्रस्ताव र प्रयास गर्नु संविधान बनाउन नचाहनेहरूको बद्नियतको अर्को संस्करण हो  दलहरूबीच सहमति भयो भन्दैमा त्यसले मुलुकको संविधान र सर्वोच्च अदालतको निर्देशात्मक फैसलालाई लत्याउन पाइन्न  दलहरूको सहमति नै वैधानिक सर्वोच्चताको द्योतक होइन नत त्यस्तो सहमति अपरिहार्य तथा मुलुकका लागि अनिवार्य पालना गर्नुपर्ने विषय हुन्छ  त्यस्तो सहमतिमा बौरिएको संविधानसभा आम नेपालीले स्वीकार गर्नुपर्छ भन्ने वैधानिकता नहुन सक्छ  लोकतान्त्रिक प्रणालीको अवलम्बन र कार्यान्वयनका लागि आवधिक निवार्चन अनिवार्य सर्त हो  संसारका कुनै पनि लोकतान्त्रिक पद्धतिलाई अंगीकार गरेका व्यवस्थाले सहर्ष स्वीकार गरेको छ जसलाई  बुँदे समझदारीमा पनि स्वीकार गरिसकेकै हो  अप्राकृतिक रूपमा घोषणा गर्न खोजिएको संविधान जनताले अस्वीकार वा बहिस्कार गरे र संविधान घोषणा भएकै दिनदेखि त्यसलाई च्यात्ने र जलाउने काम हुनथाल्यो भने त्यसले उत्पन्न गर्ने परिणामले मुलुक भयावह अराजकता असुरक्षा र अर्को द्वन्द्वको दलदलमा फस्ने स्वतः अनुमान गर्न सकिन्छ  लोकतन्त्रलाई साधनको रूपमा मात्र प्रयोग गर्ने विचार बोकेका दलहरूले जे गरे पनि लोकतन्त्रलाई प्रजातन्त्रको आधारभूत र अपरिहार्य विधिको रूपमा आत्मसात गर्ने अवैधानिक रूपमा ल्याउन खोजिएको संविधानलाई जनतासमक्ष पेस गर्न खोज्नुलाई लोकतन्त्रकै उपहासको रूपमा लिइन्छ  
	संविधान राजनीतिक दलहरूको सहमतिको दस्तावेज हो  यसलाई जननिर्वाचित संस्थाले प्रमाणित गरी कानुनी रूपमा मान्यता दिएका हुन्छन्  सवाल त्यसमा जनताको सहभागिता प्रतिविम्बित हुने किसिमको लेखन प्रक्रिया स्वीकार्यता र पालनाको हो  यसमा दुइटा लोकतान्त्रिक संविधानको उदाहरण प्रासंगिक हुनसक्छ पहिलो संसारकै जेठो संविधान मानिएको संयुक्त राज्य अमेरिकाको संविधान र दोस्रो संसारको सबभन्दा ठूलो लोकतन्त्र मानिएको भारतको संविधान  यी दुवै संविधान संविधानसभाबाट बनेका हुन्  यी दुवैका लेखन प्रक्रिया सम्भिनलायक छन्  
	संयुक्त राज्य अमेरिकाको संविधान झन्डै साढे दुई सय वर्षअघि तयार गरी लागु भयो जुन संविधान संसारको सबैभन्दा छोटो संविधान हो र यसको निर्माणसंँगै हालसम्म  पटकमात्र संशोधन गरिएको छ  आजको अत्याधुनिक युगमा त्योभन्दा धेरै सुन्दर संविधान लेख्न सकिन्थ्यो  तर सुन्दरता नै एउटा जनमुखी संविधानको विशिष्टता हुनसक्दैन  व्यवहारमा प्रमाणित हुने जनताको सर्वोच्चता र त्यसले स्थापित गर्ने संवैधानिक शासन नै असल संविधानको आत्मा हो  आजको अमेरिकी पुस्तासम्मलाई त्यही संविधानको आत्माले जीवनमूल्य दिइरहेको छ  अमेरिकालाई वास्तविक स्वामी बनाएको छ  
	अमेरिकामा शिक्षादीक्षा पाएका दलित परिवारबाट उठेका डा भीमराव अम्बेडकर भारतीय संविधानका जनक थिए  उनी बाहेक भारतीय राष्ट्रिय कांग्रेसका विशिष्ट नेताहरू जवाहरलाल नेहरू राजेन्द्रप्रसाद वल्लभभाइ पटेल र अब्दुल कलाम आजाद संविधान मस्यौदाका प्रभुत्वशाली अनुहार थिए  उनीहरूले संविधानसभा अन्तर्गत विभिन्न समितिको नेतृत्व सम्हाल्दै लोकतान्त्रिक संविधान दिन सफल भएका थिए  भारतीय संविधान सबैभन्दा लामो मध्येको एक हो  मौलिक अधिकार यो संविधानका स्वतः अङ्ग हुन्  भारतीय संविधान पनि अमेरिकी संविधानजस्तै पूर्ण निर्विवाद भएन  त्यसैले यो संविधान धेरैपल्ट संशोधन भइसकेको छ  तर भारतीय संविधानको स्वीकार्यताले तत्कालीन समयमा देखिएका आपत्तिहरूलाई अपवाद सावित गर्न सक्यो  संविधानसभालाई सही नेतृत्व र समन्वय दिनेहरूको सोचाइ र व्यवहारले चन्द्रमाको उज्यालोले उसका सबै दागलाई दबाएजस्तै विवादहरूलाई दबाउन सफल भयो  
	नेपालको सन्दर्भमा प्रमुख दलका स्थापित नेताहरूमा त्यस्तो गर्व गर्नलायक व्यक्तित्व हाम्रो संविधानसभाले पाउन नसक्नु नै संविधानसभाको विद्यमान अवस्था हो  संविधानसभालाई सही गन्तव्यतिर अगाडि बढाउने प्रभुत्वशाली व्यक्तित्वको खाँचो  को भीडमा सधैंभरि खट्किरह्यो  त्यही खाँचोको नतिजा संविधानसभाले बाँझै भएर मर्नुपर्यो  
	के अब पुनःस्थापित गर्ने भनिएको संविधानसभाले देश र जनताले चाहेजस्तो संविधान दिनसक्छ त  आयु सकिएर चिहानमा पुगेको संविधानसभा ब्युँताउनु केही नेताहरूका लागि राजनीतिक हिसाबकिताबले उपलब्धि त होला तर मुलुकका लागि भने त्यो कहिल्यै नबिर्सने र कुनै पुस्ताले पनि क्षमा नदिने अपराध र दुर्घटना हुनेछ  चिहानबाट झिकेर ल्याएको विवादास्पद संविधानसभाले एउटा किताब त लेख्ला तर प्रत्येक नागरिकलाई दिनुपर्ने अधिकार समानता कानुन र न्यायको आत्मा भर्न कदापि सक्दैन  
	संविधानसभा पुनःस्थापना ताजा जनादेशलाई निषेध गर्ने जनताप्रति गरिने बेइमान राजनीतिको द्योतक हो  यस्तो दुस्साहसले एकातिर दलहरू र अर्कोतिर जनतालाई पक्षविपक्षमा उभ्याउनेछ  यसप्रकार त्यही आक्रोशबाट अर्को जनआन्दोलन सुरु भयो भने त्यो दलहरूका विरुद्ध हुने देखिन्छ  त्यसकारण राजनीतिक दलहरूले सत्तामोहमा लिप्त भएर अलोकतान्त्रिक निर्णय नगर्लान् भनी आसा राखौं  आजको आवश्यकता हो संसदको चुनाव र ताजा जनादेशको  त्यही संसदलाई सुरुका  महिनाभित्र संविधानसभाले अधुरा छोडेका काम पूरा गर्नुका साथै सहमतिमा मिलाउन नसकिएका विवादित विषयलाई जनमत संग्रहमा पठाएर पूर्णता दिन सकिन्छ  जनताको निर्णयबेगर उनीहरूलाई लाचार दर्शक बनाएर सत्तामोहका परिणामस्वरूप यस्ता नाटक मञ्चन गर्ने काम बन्द गरी नयाँ चुनावका लागि तयारी गर्न सम्पूर्ण दल तयार हुनुपर्छ  जनादेशलाई उपेक्षा गरेर रचिएका कुनै पनि राजनीतिक हत्कण्डा जनतालाई स्वीकार्य हुने छैन भन्ने सचेतना सबै दलले बेलैमा अपनाउनु नै सुझबुझपूर्ण हुनेछ   
	 
	 
"
