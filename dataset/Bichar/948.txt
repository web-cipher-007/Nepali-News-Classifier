अलि बेचल्तीको बाटो "चूडाबहादुर हमालजीबाट प्रसंगको सुरुवात गर्न चाहन्छु  उहाँ नेपाली कूटनीतिक क्षेत्रका एक काबिल विद्वान् र शिष्ट अफिसर हुनुहुन्थ्यो  ""
	चूडाबहादुर हमालजीबाट प्रसंगको सुरुवात गर्न चाहन्छु  उहाँ नेपाली कूटनीतिक क्षेत्रका एक काबिल विद्वान् र शिष्ट अफिसर हुनुहुन्थ्यो  दुनियाँ देख्नुभएको थियो कलाको महत्त्वसँग पूर्णतः वाकिफ हुनुहुन्थ्यो  यति सब हुँदाहुँदै पनि जब करिब तीन दशकअघि उनका छोरा राजेशले आफ्नो कलेजको पढाइ सिध्याएर बुवा म सिने कलाकार बन्न चाहन्छु भने त्यो क्षणदेखि पितापुत्रबीच सम्बन्धमा जुन चिसोपन आयो त्यो हमालजी बाँचुञ्जेलसम्म कायमै रह्यो  
	छोरा अभिनय गर्न चाहन्थ्यो  पितालाई त्यो कुनै हालतमा स्वीकार्य थिएन  पिताको अस्वीकृति अभिनयको क्षेत्रप्रति नभएर छोराले छानेको क्षेत्रबाट त्यसबखतको नेपालमा क्यारियर बनाउन सकिँदैन जीवनयापन गर्न सकिँदैन भन्ने मान्यताबाट अभिप्रेरित भएको थियो  हुन पनि त्यसबखतको नेपालमा वर्ष दिनमा मुस्किलले दुईतीन सिनेमा बन्थे  त्यति सीमित परिधिभित्र चल्ने व्यवसायमा कुनै पनि अभिभावकले आफ्नो सन्तानको भविष्य नदेख्नु अस्वाभाविक होइन  तर पिताले कुनै भविष्य नै नदेखेको क्षेत्रमै गएर केही गरेर देखाउन सकिन्छ भन्ने आत्मविश्वास पुत्रलाई थियो  छोरालाई लाग्थ्यो आफ्नो अन्तरमनले देखाएको बाटोमा केही समय हिँडेर हेर्नैपर्छ  छोराले ठान्थ्यो बाटोले कति पुर्याओस् या नपुराओस् चाहे त्यो बीचैमा बन्द हुने डेड एन्ड रोड किन सावित नहोस् एकपटक हिँडेर त हेर्नैपर्छ  बुवाले भन्दैमा कसरी मान्ने कि त्यो बाटोले कतै पुर्याउँदैन भनेर  बुवाले त्यस्तो बाटो आफू कहिले हिँडेको भए पो उहाँको कुरा पत्याउने   
	छोराको आत्मविश्वास आफ्नो ठाउँमा सही होला तर  वर्षअघिको नेपालमा कुनै मध्यमवर्गीय अभिभावकले अभिनयजस्तो असुरक्षित करिअर का विषयमा पोजिटिभ भएर नसोच्नुलाई पनि नाजायज भन्न मिल्दैन  हाम्रोजस्तो आर्थिकसामाजिक पृष्ठभूमिको समाजमा कुनै पनि मध्यमवर्गीय अभिभावकले चूडाबहादुर हमालजीले झैं सोच्यो भने गलत सोच्यो भनेर म भन्न सक्दिनँ  आजको दिनमा पनि अमेरिकाको नामीगरामी फिल्म र टेलिभिजन कलेजहरूबाट डिग्री लिएर आएका कतिपयका सन्तानहरूको फाइनल ल्यान्डिङ चलचित्र वा टेलिभिजनमा होइन कुनै खेतीपातीसम्बन्धी काम गर्ने विदेशी संस्थाको बरन्डामा भएको दृश्य बरोबर देखिन्छ  सिर्जनात्मक योग्यता कम भएर मात्र होइन अपितु उपयुक्त वातावरण र अवसरको कमी पनि त्यो इमर्जेन्सी ल्यान्डिङ का निम्ति केही हदसम्म जिम्मेवार हुन सक्छ  तर मूल कुरा यो क्षेत्रमा निरन्तर लाग्न जुन प्रकारको निष्ठा चाहिन्छ त्यो सजिलै सुविधाजनक रूपले प्राप्त गर्न सकिने विषय होइन  
	सबैले बडा गहिरो तबरबाट बुझ्न जरुरी छ कला साहित्य संगीत नाटक फिल्मजस्ता परफर्मिङ आर्टका कुनै पनि विधामा सफलताको उचाइमा पुग्न सजिलो छैन  सोखका रूपमा यी कर्महरूमा ट्राइ मार्नु एउटा कुरा हो पेसाका रूपमा यिनलाई सम्भव बनाउन सक्नु नितान्त बेग्लै महाभारत हो  आज सय जनाले कुनै सरकारी वा निजी सेवामा प्रवेश गरे भने  वर्षपछि तिनीहरूमध्ये अधिकांशको धेरथोर पदोन्नति र प्रगति हुने निश्चित छ  तर आज सय जनाले परफर्मिङ आर्टको कुनै पनि क्षेत्रलाई आफ्नो करिअर बनाउने निर्णय गरे भने  वर्षपछि तीमध्ये अपवादबाहेक कसैको पनि पदोन्नति वा प्रगति नहुने निश्चितप्रायः हुन्छ  असफलताको दर रेट अफ फेलियर असाध्य धेरै हुने क्षेत्र हुन् यी  भारतमा एउटा अमिताभ शाहरुख सलमान वा करिना कपुर बन्न प्रतिदिन नजाने कति हजार मानिस बम्बै जाने रेल चढिरहेका हुन्छन्  नेपालमा पनि एउटा नीर शाह शिव श्रेष्ठ भुवन केसी भुवन चन्द गौरी मल्ल करिस्मा मानन्धर वा रेखा थापा बन्ने सपना नजाने कतिले हरदिन देखिरहेका हुन्छन्  मानिस स्वाभाविक रूपले आत्मरतिमा मस्त हुने प्राणी हो  युवावस्थामा प्रायः हामी सबैलाई आफ्नो मुहार सिसामा हेर्दा कुनै हिरो वा हिरोइनभन्दा कम्ताको महसुस हुँदैन  तर आफूले मात्र त्यस्तो महसुस गरेर बाँकी दुनियाँ नचल्ने रहेछ  त्यसैले होला मुम्बई रेलवे स्टेसनमा हिरोहिरोइन बन्ने सपनाका साथ ओर्लेको भीडको सपना केही कालपछि अरब सागरका लहरहरूमा बिलाउँछ   
	प्रश्न उठ्छ बम्बई पुगेपछि अमिताभ सलमान शाहरुख वा करिना बन्न नसक्ने ती मानिसहरू कहाँ हराउँछन्  तिनले देखेको सपना कता बिलाउँछ  यो प्रश्नको उत्तर कुनै पितालाई सोध्यो भने उसले भन्न सक्छ बेकारको सपना देखेको थिएँ  मैले त पहिलै भनेको थिएँ  तर यही प्रश्न छोरालाई सोधियो भने नितान्त फरक जवाफ आउन सक्छ मैले जे सपना देखेको थिएँ त्यसका निम्ति प्रयत्न गर्नैपर्छ  सफल भए भने भइहालेँ केहीगरी सकिनँ भने पनि बाँकी जीवन यो सोचेर मेरो मन चुक्चुकाउने छैन कि मैले कोसिस नै गरिनँ भनेर  
	एकातिर सुरक्षित करिअरको चाहना अर्कोतिर अन्तरमनको आवाज एकातिर पिताको आग्रह अर्कोतिर पुत्रको आकांक्षा यो द्वन्द्व चूडाबहादुर हमालजी र राजेशबीचको मात्र होइन घरघरको कथा हुन सक्छ  फरक यतिमात्र हो कि हमाल परिवारको सन्दर्भमा सोचाइको यो टकरावले पितापुत्रबीचको सम्बन्ध यति चिसो बनाइदियो बोलचालसमेत बन्द भयो  राजेश हमालको पहिलो चलचित्र युगदेखि युगसम्म को पि्रमियरमा समेत उपस्थिति जनाउन हमालजीलाई मान्य भएन   
	सन्  को दशक सुरुवातमा चूडाबहादुर हमालजी पाकिस्तानका लागि नेपालको राजदूत नियुक्त भएर जाँदा सुटिङमा रहेको आफ्नो छोरालाई गुड बाइ समेत नभनी इस्लामावाद गए  सुटिङबाट घर फकर्ंदा राजेशका बुवा पाकिस्तान उडिसकेका थिए  उता गएको एक महिनाभित्रै  वर्षको उमेरमा राजदूत हमाललाई पाकिस्तानमै प्राणहरण गर्ने हृदयघात भयो  
	यो घटनाका विषयमा गत साता दिशानिर्देश कार्यक्रमको सेटमा मलाई बताउँदा राजेश हमालका आँखा आँसुले भरिए  सिनेमाको पर्दामा मुक्का हानेर पर्खाल फोर्न सक्ने राजेश हमालले भावुक मुद्रामा भने यस्तो थिएन कि म आफ्नो बुवालाई कसैभन्दा कम्ता माया गर्थे मलाई लाग्दैन कि बुवा पनि मलाई कसैभन्दा कम प्रेम गर्नु हुन्थ्यो  सानो छँदा उहाँसँग लुटपुटिँदाको स्पर्स म अझै पनि महसुस गर्न सक्छु  त्यो सबका बाबजुद जीवनको एक बिन्दुमा आएर उहाँसँग मेरो कम्युनिकेसन नै बन्द भयो  विवाद जतिसुकै ठूलो भए पनि संवाद जारी रहेमा जीवनको कुनै न कुनै अर्को बिन्दुमा पुगेर मिल्ने सम्भावना बाँकी रहन्छ  तर हामीबीच त संवाद नै हुन छाड्यो  म सोच्छु बुवाले बरु मलाई रिसाएर झर्केर गाली गरेर भए पनि संवाद जारी राखेको भए जीवनको कुनै अर्को मोडमा मतान्तर कम हुने सम्भावना पनि त थियो नि  उहाँले त्यो गर्नु भएन  हुन त उहाँ कलाको वा कुनै पनि क्षेत्रको विपक्षमा हुनु हुन्नथ्यो जे गरे पनि उत्कृष्टताका साथ गर्नुपर्छ भन्ने मान्यता उहाँको थियो  तर उहाँको विचारमा त्यस बखतको नेपालमा सिनेमामा करिअर सम्भव थिएन  मलाई एक वचन गुडबाईसमेत नभनेर पाकिस्तान गए तापनि मैले सोचें कुनै दिन म बुवालाई नेपाली सिनेमा जगत्मा पनि करिअर छ भनेर देखाइदिनेछु  त्यसपछि उहाँका गुनासाहरू दूर हुनेछन् भन्ने मेरो विश्वास थियो  तर पाकिस्तान गएको महिना दिनमै उहाँको देहान्त भयो  मैले भन्नुपर्ने धेरै कुरा अधुरा नै रहे उहाँबाट सुन्नुपर्ने धेरै कुरा पनि अधुरा नै रहे  
	राजेश हमाल जब आफ्नो पीडाले निथ्रुक्कै भिजेका यी शब्दहरू बोल्दै थिए स्टुडियोको सम्पूर्ण वातावरण नै भावुक भएर आयो  मैले त एक मुक्कामा चट्टान फोर्न सक्ने दुई लातमा आधा दर्जन भिलेनलाई धूलो चटाउन सक्ने नेपाली सिनेमा संसारको महानायकलाई अन्तर्वार्ताका निम्ति बोलाएको थिएँ तर त्यहाँ त आफ्नो स्वर्गीय पिताका सम्झनालाई सुमसुमाइरहेको छोरोमात्र थियो  राजेश हमालले चलनचल्तीको बाटो रोजेनन् त्यसैले त जीवनले उनलाई यतिका पीडा दियो  हो राजेश हमालले चलनचल्तीको बाटो रोजेनन् त्यसैकारण त जीवनले उनलाई यतिका धेरै उपलब्धिहरू दियो  संसारभरि छरिएका नेपालीहरूको एक विशाल हिस्साले राजेश हमाललाई वर्षौंदेखि जुन प्रेम र आदर दिएको छ त्यो सब देखेर स्वर्गमा चूडाबहादुर हमालजी कति गद्गद् हुनुहुन्छ होला  आखिर उहाँको भनाइ पनि त त्यही थियो नि जे काम गरे पनि उत्कृष्टताको उचाइसम्म पुगेर गर   
	हुन त चूडाबहादुर हमालजी बितेको दसकौंपछि पनि नेपाली चलचित्रको क्षेत्र धेरैका निम्ति पूर्ण पेसा बन्न सकेको छैन तर उनका सुपुत्र राजेश हमालले लगातार त्यतिका वर्षहरूसम्म आफ्नो विशिष्ट ब्रान्ड भ्यालु को जुन रेकर्ड कायम राखेका छन् त्यो कुनै पनि क्षेत्रको युवाका निम्ति हमेसा प्रेरणाको स्रोत रहनेछ  साथै हमाल पितापुत्रबीचको सम्बन्धले समाजका सबै अभिभावक र सन्तानलाई एउटा शिक्षा पनि दिन्छ आपसी विवाद जेजस्ता भए पनि बोलचाल बन्द नगर  अर्को पक्ष बोल्न आउला अनि मात्र बोलुँला भनेर नपर्ख  त्यो बेलासम्म धेरै अबेर भइसकेको हुन सक्छ  राजेश हमालको जीवनबारे सोच्दासोच्दै मेरो मनमा रबर्ट फ्रस्टका यी कालजयी पंक्तिहरू गुन्जिए जंगलको गोरेटोमा बाटो छुट्टयिो र मैले बेचल्तीको बाटो रोजेँ सबै फरक त्यसैले पारेको हो   
	
"
