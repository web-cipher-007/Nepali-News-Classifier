किन कमजोर हुँदैछन् दलहरू दलहरु दिनप्रतिदिन विभाजनतिर उम्मुख हुनु या कमजोर हुँदै "
	आज लोकतन्त्र सञ्चालन गर्ने संयन्त्र र परिपाटीमा ठूलो परिवर्तन भइरहेको छ  बेलायत र अमेरिकाको दुई दलीय प्रणालीलाई मात्र लोकतन्त्र सञ्चालन गर्ने संरचना मेकानिजम का रूपमा बुझ्ने परिपाटी धेरै वर्षसम्म चले पनि दोस्रो विश्वयुद्धपछिको लोकतान्त्रिक देशमा नयाँ प्रयोग हुनथाले र बहुदलीय प्रणाली अपरिहार्य हुनथाल्यो  विकासशील देशमा विशेषगरी बहुदलीयता र यसले समावेश गर्ने तरिकामा नै स्थापित संसदीय व्यवस्थाको गतिशीलता या यसभित्र देखिने सम्स्या बुझ्न सकिने भयो  बेलायत र अन्य केही पश्चिमा देशमा जस्तो संसदभित्रैबाट राजनीतिक दल विकास हुनसक्ने अवस्था नरहेकाले संसद बाहिरबाट राजनीतिक दल बनाउनुपर्ने परिस्थिति बन्यो  यस्ता दलको मुख्य उद्देश्य दुइटा थिए र छन्  एक देशभित्र चल्दै आएको एकतन्त्रीय व्यवस्थाको अन्त्य अथवा विदेशी उपनिवेशको विरुद्धको संघर्ष तीव्र पार्न दलको निर्माण र दोस्रो लोकतन्त्र स्थापना र विकास गर्ने लक्ष्य  नेपालमा पनि प्रजापरिषद नेपाली कांग्रेस र नेपाल कम्युनिस्ट पार्टीको गठन यिनै उद्देश्य प्राप्त गर्न गरिएको थियो   
	तर विडम्बनाको कुरा के हो भने आज यी पुराना दलले अंगालेका सिद्धान्त र व्यवहारमा नै धेरै उतारचढाव आएकोले आज कुन दलको के सिद्धान्त हो र उनीहरूको जाने बाटो कुन हो भन्ने यकिन हुन छोडेको छ  राजाले एकलौटी शासन गर्दा र पछि राजतन्त्रकै विरोधका लागि संगठन बनाउन सजिलो भएको तर अब राजतन्त्र नै नरहेको अवस्थामा भने उनीहरूको साझा सैद्धान्तिक र प्रक्रियागत अवधारणा बन्न नसक्ता आज नेपालको राजनीति कता जाने हो दलहरूको भविष्य कस्तो हुने र मुलुक नै जोखिममा पर्ने हो कि भन्ने व्यापक आशंका र चासो बढ्न थालेको छ  आज जुन दलहरूलाई जनताले परिवर्तनका सम्बाहक र जनमुखी तन्त्रका अगुवाका रूपमा समर्थन गर्दै आएका थिए तिनै जनता आज कतै पनि सैद्धान्तिक धरातलमा उभिएका दलका नेता र कार्यकर्ता देख्न छोडेका छन्  आज यी दलहरूभित्र ठूलो आन्तरिक कलह चुलिन थालेको र ती असन्तुष्टि हटाउने उनीहरूमा योग्यता नभएको प्रमाण त हिजोआज देखिएका घटना या प्रवृत्तिले प्रस्ट पारेका छन्  जनजाति मधेसी दलित थारू महिला खस जाति या अन्य आर्थिक रूपले विपन्न जातजाति सबै यी दलबाट नेपालमा आर्थिक सामाजिक या राजनीतिक रूपान्तरण होला भन्ने कुरामा विश्वास राख्लान् भन्ने अवस्था छैन   
	राजनीतिक दल बिनाको लोकतन्त्र आज कल्पना गर्न नसकिने भएकाले दलहरू दिनप्रतिदिन विभाजनतिर उम्मुख हुनु या कमजोर हुँदै जानु लोकतन्त्रमा विश्वास गर्नेका लागि शुभसंकेत होइन  आज पहिलेजस्तो एउटै दलले बहुमत ल्याई शासन चलाउलान् भन्ने कुनै आधार छैन  किनभने दलीय चरित्र संगठन सिद्धान्त नेतृत्व सबै खण्डित भइरहेका छन्  नयाँ पिँढीको नेतृत्वमा पनि अब कुनै आस राख्ने ठाउँ छैन किनभने सामाजिक आर्थिक राजनीतिक र बाह्य वातावरणले नै विखण्डित संस्कारको प्रभुत्व कायम गर्दै गएको छ   
	यस्तो विखण्डित संस्कार देशको समग्र वातावरण र आजको विश्वव्यापीकरणको फल हो   
	विश्वव्यापीकरणलाई तीन किसिमले हेर्ने गरिन्छ  एक त यस्तो विश्वव्यापीकरण पहिलो विश्वयुद्धभन्दा पहिले नै चलेको हो किनभने त्यतिखेरको संस्ाारमा पनि औद्योगिक क्रान्ति र यसले पारेको प्रभाव देखिएको हो  दोस्रो विश्वव्यापीकरणलाई ज्यादै राम्रो र यसले विश्वलाई सामाजिक आर्थिक राजनीतिक र अन्य कारणले एकीकृत पारेको भन्दै उत्साहित किसिमले व्याख्या गरेको पाइन्छ  तेस्रोचाहिँ यसका नकारात्मक पक्षलाई आलोचना गरिएको कुरा हो  तर कुनै पनि प्रवृत्तिको एकै पक्षमात्र हँुदैन  नेपालीले विदेशमा दुःख गरी पठाएको पैसा रेमिटान्स आज देशको ठूलो आयस्रोत भएको छ  तर ती मान्छेले भोलि काम पाउन सकेनन् भने यसको राजनीतिक र आर्थिक प्रभाव कस्तो पर्ला भन्नेतिर वैकल्पिक रणनीति बनाउन आजका दलका नेता सक्षम छन् भन्न गाह्रो छ  आज ती कामदार नेपालका लागि सुरक्षा कवच भएका छन्  तर द्रुतगतिमा बदलिरहेको विश्वमा यही अवस्था भोलि रहला भन्न सकिने अवस्था छैन   
	सिद्धान्त प्रस्ट नहुंँदा देशले कस्तो संविधान पाउने र त्यसको सबै पक्षले अपनत्व ओवनरसिप देखाई रक्षा गर्ने कि नगर्ने भन्ने कुरामै द्विविधा हुँदा पहिलेकै संविधानजस्तो अब आउनेको पनि अन्त्य हुने त होइन भन्ने तर्क गर्न सकिन्छ  राजनीतिक सिद्धान्त भनिँदा आजको व्यापक र जनहितकारी पक्षलाई तल पार्न सकिंदैन  उदार लोकतन्त्र मान्दामान्दै पनि आजको व्यवस्थामा सशक्तीकरणसहितको समावेशीकरण सामाजिक न्याय र वर्ग र जात जाति बीचको विवेद समाज निर्माण गर्ने ठोस नीति र तिनको कार्यान्वयनलाई पर पार्न सकिंदैन  आज लोकतन्त्र गरिब र निमुखाका लागि भएन या वर्गीय जातीय उत्पीडन कायम रहे व्यवस्थाको औचित्य रहँदैन  लोकतन्त्र सञ्चालनमा देखिने यस्ता विसंगति नेपालजस्तो देशमा मात्र विद्यमान छैनन् संयुक्त राष्ट्र अमेरिकाजस्तो विश्वको प्रथम आर्थिक रूपले सम्पन्न मानिएको र लोकतान्त्रिक भनिने देशमा पनि कायम रहेछ भन्ने विश्व प्रसिद्ध अमेरिकी अर्थशास्त्री ज्याफ्री स्याकको सन्  मा छापिएको पुस्तक द प्राइस अफ् सिभिलाइजेसन ले प्रस्ट पारेको छ  उनका विचारमा अमेरिकाको अर्थतन्त्र माथिल्लो वर्गका हितमा र सामूहिक समूह कर्पोरेटोक्रेसी ले चलाएको छ र जुन व्यक्ति या दल सरकारमा आए पनि तल्ला तहका जनताका लागि कुनै कार्यक्रम ल्याउन सक्तैनन्  उनी नयाँ उदारवादका विरोधी मिश्रति अर्थतन्त्र र सामाजिक न्यायका पक्षपाती छन्   
	नेपालको अवस्था ज्यादै जटिल छ किनभने समाधान गर्ने नेतृत्व दिनप्रतिदिन कमजोर हुँदै गएको पाइन्छ  तर आज जनताले लोकतन्त्रको विकल्प सोच्न बाध्य भएका छैनन्  यसै सन्दर्भमा संविधानसभाको आन्दोलनलाई हेरिनुपर्छ  संविधानसभा सन्  देखिको चाहना हो  यो नेपालीलाई सही अर्थमा सार्वभौम बनाउने सिद्धान्त र प्रावधान हो  यसलाई पाउने बाटामा अनेक बिघ्नबाधा आए पनि सन्  को जनआन्दोलनले यसलाई साकार पारेको हो  तर नेपाली दलका नेताहरूमा देखिएका माथि भनिएका कमजोरीले संविधानसभाले आफ्नो काम पुरा नगरी मर्नुपर्यो  आज अर्को चुनावको घेाषणा भएको छ तर दलहरू जाने हिम्मत गरिरहेका छैनन्  यसको विकल्पका रूपमा अरू सुझाव पनि आएका छन्  अब कानुनी बाटोबाट होइन राजनीतिक सहमतिको बाटोबाट संविधानसभा फर्काउने चर्चा चलिरहेछ  के सधै यस्तै परम्परा बसाउँदै गइयो भने भोलिको राजनीतिक स्थायित्वको ग्यारेन्टी हुनसक्छ  तर व्यावहारिक दृष्टिमा राजनीतिक दलमा सहमति भए बांँकी रहेका समस्या समाधान गरी नयां संविधान बनाउन सकिन्छ भन्ने छ  तर सहमतिका नाममा फेरि पहिलेकै राजनीतिक खिचातानी भए झन् ठूलो खति हुने कुरा पनि नेताहरूले बुझ्नुपर्छ   
	देशको राजनीतिले सन्  देखि बाटो लिनसकेको छैन  धेरैले आजको राजनीतिक अवस्थालाई सन्  पछिको अवस्थासित पनि तुलना गर्छन्  त्यतिबेला राजाको वर्चस्व बढ्दै गएको र जनचेतनाको स्तर त्यति नबढेकाले राजाले लोकतन्त्र नभए पनि स्थायित्व भने दिएका थिए  राजनीति एक प्रकारले सजिलो थियो र यो सम्भव भएको हो  तर अब राजामहाराजा जो आए पनि सम्हाल्ने आधार एकरति पनि छैन र त्यस्तो परिस्थितिको कल्पनासम्म पनि गर्न सकिंदैन  सन्  को दशकमा र पछि पनि नेपाली कांग्रेस र केही हदसम्म नपाल कम्युनिस्ट पार्टीमात्र टिकाउ भएका राष्ट्रिय दल थिए  यो अवस्था सन्  को जनआन्दोलन र केही पछिसम्म रहे पनि आज राजनीतिमा ठूलो उथलपुथल भएको छ  दलहरू टुक्रिने या फुट्ने क्रम जारी छ  नफुटे पनि घरभित्रबाट कमजोर पार्ने अनेक प्रवृत्ति देखिन थालेका छन्   
	सन्दर्भ र विश्व परिस्थिति बदलिएकाले राजनीतिको अघिको स्वरूप रहने अवस्था छैन  सबै मिली व्यापक राष्ट्रिय हित पहिचान गरी अगाडि हिंड्नुपर्ने मात्र विकल्प छ  सबै नेपालीलाई समान अवसर र पहिचान दिने व्यवस्था बनाउनैपर्ने भएको छ  जात जाति क्षेत्र लिंग आदिलाई न्यायपूर्ण ढंगले व्यवहार गर्नैपर्छ  यसमा व्यापक दृष्टिकोण पुरानो मानसिकतामा परिवर्तन गरी एक समावेशीमूलक संविधान निर्माण गरी मुलुकमा शान्ति र सद्भाव कायम गर्नैपर्छ  आजको राजनीतिक जटिलतालाई चिर्न सबै दलले संविधानमा समावेश गरिने मूल कुरा पहिले नै निर्णय गर्दै लोकतन्त्रका मूलभूत सिद्धान्तप्रति निष्ठा देखाउँदै निकास दिनसक्नु नै नेपाली राजनीतिक दलका नेताको खुबी हुनेछ  बाबुराम भट्टराईको सरकार त कामचलाउ मात्र भएकाले पहिले दलहरूबीच सहमति हुनुपर्यो कस्तो संविधान ल्याउने र संघीयताको स्वरूप कस्तो हुने  अब कुन खालको प्रणाली चाहेको हो सबै दल विशेषगरी माओवादी प्रस्ट हुन सक्दा मात्र अगाडिको बाटो तय हुनसक्छ  यस्तो प्रष्टता र दृढ इच्छाशक्तिले मात्र नेपालको लोकतन्त्रको स्थायित्व र प्रभावकारिताको यकिन हुन सक्नेछ  आजकै जस्तो अवस्था रहे सबै दलको अँध्यारो भविष्यमात्र देखिन्छ  
	 
	 
	 
	
"
