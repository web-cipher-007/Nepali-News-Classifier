 जुर्मुर्राउँदै जनकपुरजनकपुर नेपाली राजनीतिक चेतना र ऊर्जाको अगुवा सहर हो "
	जनकपुर नेपाली राजनीतिक चेतना र ऊर्जाको अगुवा सहर हो  जनअधिकार प्राप्तिका लागि भएका सबै आन्दोलनमा यो सहरले नेतृत्वदायी भूमिका खेलेको छ  जनकपुर सधै मुलुकका लागि लड्यो तर यतिखेर जनकपुर आफ्नालागि संघर्ष गर्दैछ  त्यसैले जनकपुरको हालको हलचललाई विभिन्न पक्षबाट हेर्नुपर्ने हुन्छ  अहिले जनकपुरले आफ्नैलागि लडेको जस्तो देखिए पनि यसको राष्ट्रिय सन्देश छ  इतिहासमा राजालाई बम हान्ने सहर भनेर चिनियो जनकपुर   साल पुस  शक्ति आफ्नो हातमा लिएपछि तत्कालीन राजा महेन्द्र  माघ महिनामा जनकपुर भ्रमणमा आउँदा उनी चढेको गाडीमाथि बम हानियो जुन जनकपुर काण्डले प्रख्यात छ  बम हान्ने भनिएका अरविन्द ठाकुर र दलसिंहलाई जन्मकैद भयो भने दुर्गानन्द झालाई  सालमा मृत्युदण्ड दिइयो   
	जनकपुरले भोगेको आरोहअवरोहभित्र दक्षिण नेपालको पीडा लुकेको छ  एउटा सुसंस्कृत सहरमा फेरिंदै गएको सामाजिक परिवेश र त्यसभित्र थपिएको उग्रताले पछिल्लो समय सहरको छविलाई नै फेरिदियो  कसैले हतियारको राजधानी पनि भने युवाहरूमा देखापरेको विचलन र त्यसलाई राजनीतिले हौस्याएको स्थितिले जुन परिस्थिति निर्माण गर्यो त्यो त्यहीका लागि आत्मघाती देखियो  गत  गते स्थानीय रामानन्द चौकमा शान्तिपूर्ण धर्नामा बसेकाहरूमाथि गराइएको बम विष्फोटमा परी चार जनाको मृत्यु भएको छ   जनाभन्दा बढी घाइते भएका छन्  मिथिला राज्य संघर्ष समितिको आऽवानमा भएको धर्ना कार्यक्रममा सहभागी मिथिलाकी चर्चित रगंकर्मी रन्जु झालाई समेत गुमाउनुपरेको छ   
	नेपालमा राजतन्त्र विरोधी आन्दोलनको इतिहासमा आआफ्नो दाबी गर्ने कैयांै पक्ष छन्  तर जनताको स्वतन्त्रता र सम्मानको अवरोधक राजतन्त्र नै रहेको निष्कर्ष निकाल्दै त्यसका प्रतिनिधि पात्रमाथि कारवाही गर्ने ऐतिहासिक साहस जनकपुरले नै देखाएको छ  एमाओवादीले आफ्नो संघर्षकालमा राजसंस्थासंँग मध्यस्थता वा सम्पर्क संवाद गर्दैमा आफूलाई व्यतित गरे बरु विभिन्न आरोप लगाएर आमनेपाली सन्ततिलाई उनीहरूको तत्कालीन भाषामा कारवाही गरे  तर जनकपुरले जुन साहस विगतमा देखायो त्यसका लागि त्यो सहरले लामो मूल्य पनि चुकाउनुपर्यो  पञ्चायतकालभरि जनकपुरलाई उपेक्षा गरियो  जनकपुरभित्र रहेका तमाम सम्भावनालाई निस्तेज पार्ने काम गरियो  जनकपुर विकासै हुन नसक्ने गरिब सहर थिएन र होइन पनि  
	आज जनकपुरमा जुन अव्यवस्था र अन्तरविरोध छ त्यसको मुहान विगतमा भएको उपेक्षा हो  इतिहासमा बाँच्ने खण्डहरको सहर बनाउने उपक्रमलाई जनकपुरले कठोरतासाथ हिजो सऽयो तर अब सहँदैनन्  त्यसैले अहिले जनकपुर पुनः व्युँझेको छ  जनकपुरलाई केवल राजनीतिक औजार बनाउने तर यस क्षेत्रका लागि खासै केही नगर्ने परम्परा नै रऽयो जुन  सालको परिवर्तनपछि पनि देखियो  जनकपुरले गरेका लगानीहरू फगत उधारोमै रहे एटीएम कार्ड प्रयोग गर्ने विकल्प पनि जनकपुरसंँग बाँकी देखिएन  विगतमा जनकपुर आफ्ना प्राथमिकता र छनौटहरू निर्धारण गर्दा चुकेको हो  त्यसैले जब जनकपुर आफ्नैलागि जुर्मुराउन थाल्यो कैयौं पक्षले यसलाई असहज महसुस गर्न थाले  जनकपुरमाथि अरुको कुरा सुन्दै नसुन्ने आक्षेप पनि लगाइयो लगाइँदैछ  तर अब जनकपुरले अठोट गरेको छ ऊ अब आफ्नै विवेकले हिँड्छ  मातृभाषाप्रतिको जुन अनुराग जनकपुरबासीमा देखिएको छ त्यो अन्यत्रका लागि पनि उदाहरणीय छ  यतिखेर जनकपुरले उठान गरेको मुद्दाको आलोकमा मिथिला विनाको मधेस सोच्न पनि सकिंदैन कि मिथिला र मैथिलीविना जनकपुर बाँच्न पनि सक्दैन भन्ने सोच बीचको फरकपनलाई उजागर गरेको हेर्न सकिन्छ   
	हिंसा जुनसुकै निहुँमा स्वीकार्य हुनसक्दैन शान्तिपूर्ण धर्नामाथि गरिएको हिंस्रक हस्तक्षेपको सर्वत्र आलोचना गरिएको छ  यसलाई राजनीतिकर्म मान्न सकिंदैन  निकट अतीतमा जनकपुर स्वयम् आफैले हिंसाको ठूलो सिकार हुन परिरहेको छ  एउटा नाराको नाममा एउटा समुदाय विशेषलाई विस्थापनमा पारियो पछि स्वयम् रैथाने समुदाय नै हिंसाको दुष्परिणाम भोग्न बाध्य भए  आम मानिसलाई वा शान्तिपूर्ण अभियानमा लागेका समूहमाथि गरिएको प्रहार नियोजित मनस्थितिको उपज हो  हिंस्रक चरित्रको फैलाउमा जनकपुर स्वयम् पनि कम दोषी छैनन् घटना विशेषको प्रतिकृयामा पटके विरोध जनाउनुभन्दा पनि हिंसाको राजनीतीकरण गर्ने प्रवृत्तिलाई हतोत्साहित गर्ने नागरिक सक्रियता अलि कमजोर देखियो त्यहाँ  हिंसाको जस्तोसुकै रूप र आवरणलाई अस्विकार गर्ने र अहिंस्रक माध्यमबाट सामाजिक रूपान्तरणको प्रकृयालाई टेवा दिने कार्यभार नागरिक समाजको हो  स्थानीय जागरुकता प्रभावकारी हुनुपर्छ  जनकपुरको माटोमा अहिंस्रक अभियानहरूलाई उर्वरता दिने प्रशस्त रसायनहरू छन्   
	यतिखेर संघीयताका सम्बन्धमा प्रदेशहरूको संख्या नाम राजधानी र भूगोल विवादको विषय बन्दै आएको छ  यस्तो स्थितिमा सबैलाई स्विकार्य हुनेगरी प्रदेशको विभाजन गर्नु अत्यन्त दुरुह र जटिल काम हुने देखिन्छ  स्थानविशेष अनुसार देखापर्दै गरेको जिद्दीपन र समानान्तरमा अर्को अडानको अवस्थामा निकास के हुने त  क्षेत्रक्षेत्रमा मुख्य राजनीतिक दलका नेता र कार्यकर्ताहरू पनि बाँडिदैछन्  स्थानविशेष अनुसार अवधारणाहरूले आकार ग्रहण गर्न थालेपछि त्यसको दबाबमा त्यस क्षेत्रका राजनीतिकर्मीहरू चेपुवामा परेका छन्  उनीहरू आफ्ना विगतका मान्यता वा आफ्ना दलको मान्यताभन्दा फरक देखिनुपर्ने अवस्था छ  यो स्थिति अन्यत्रजस्तै जनकपुरमा पनि देखिएको छ  
	जनकपुरले न्याय मागेको छ  जनकपुरको चाहनालाई बुझ्ने प्रयत्न नगरिकन मधेसी राजनीति अगाडि बढ्न सक्दैन  जनकपुरलाई विश्वासमा नलिइकन बढ्यो भने बे्रकफेल हुनसक्छ  अहिलेको राजनीतिक परिस्थिति निर्माणका पछाडि कोको सूत्राधार छन् भन्दा पनि जनकपुरवासीको मनोविज्ञान बदलिएको छ  रंगकर्मी रन्जु झा लगायतको सामूहिक दाह संस्कारका क्रममा लगाइएका नारा र सहभागिताले अनेकौ कुरा भनिरहेको छ   
	जनकपुरले उठान गरेको मुद्दाको स्वामित्व र सामिप्य आफैमा राखेर भएन किनभने यसले जनकपुरलाई मात्र निर्देशित गर्दैन् छेउकै जलेश्वर मलंगवा सिरहा र राजविराजमा पनि खै ती नाराहरू गुन्जिनसकेको  जनकपुरले आफ्नो दायित्व र जिम्मेवारीलाई फरक तरिकाले डोर्याउन सक्यो भने त्यसले गन्तव्य पनि सजिलै प्राप्त गर्न सक्छ  यतिखेर जनकपुरमा जेजस्तो नारा लागिरहेको छ त्यससँग सेरोफेरोले सामिप्य अनुभव गर्न सकिरहेको छैन  जनकपुर भनेकै मिथिलाको प्रतिनिधि नाम हो  मिथिला विनाको जनकपुर सोच्न पनि सकिंदैन   
	जनकपुरभित्रको उकुसमुकुसलाई जिम्मेवार पक्षहरूले बुझ्ने इमानदार प्रयत्न गर्नुपर्छ  जनकपुरमा यो बनाइने त्यो बनाइने यो सम्भावना छ त्यो निर्माण गर्न सकिन्छ भनेर चटके राजनीति खुब फाप्यो  अहिलेकै ताजा बमकाण्ड प्रकरणमा आआफ्नो स्वार्थी राजनीतिक रोटी सेक्ने काम भइरहेको स्वयम् जनकपुरवासीकै गुनासो छ  तर अब जनकपुरलाई स्वयम् त्यहीका स्थानीय अभियन्ताहरू वा त्यो क्षेत्रमा आधार खोज्ने शक्तिहरूले जनकपुरलाई उसको मातृभाषाको वैभव हरण हुँदैन भनेर ढुक्क गर्न सक्नुपर्छ  मातृभाषा मैथिलीप्रतिको मोह जनकपुरवासीमा सम्झौतारहित छ  मातृभाषाप्रतिको आसक्तिका कारणले गर्दा नाराहरू थपिंदै गएका छन् र नयाँनयाँ उचाइ ग्रहण गर्दै गएको छ  जानकी जयन्तीका दिन विद्रोही मैथिलीपुत्री रन्जु झा लगायतको बलिदानलाई जनकपुरको सांस्कृतिक पुनःजागरणमा अनुवाद गर्न सकियो भने त्यसले सार्थक परिणाम दिनसक्छ   
	जनकपुरको जनादेश संविधान निर्माणमा केन्दि्रत हुनुपर्ने प्राथमिकता हो  राज्य ज्यादै कमजोर बन्दै गएको अवस्थामा विधिको शासनप्रति विश्वास जोगाउन र नागरिकको राज्यप्रतिको विश्वास जगाउन संविधान बनाउने कामलाई अन्तिम रूप दिनुको विकल्प छैन  सहमतिको विकल्प नभएकाले राजनीतिक दलहरूले निश्चित सहमति खोजी निर्धारित समयभित्र संविधान बनाई मुलुकलाई निकास दिनसक्नु पर्छ  शान्तिपूर्ण सभामा भएको हिंस्रक हस्तक्षेप र उठान हुँदै गरेका विरोधाभाषी नाराहरूका माझ राज्यको भूमिका उकास्न संविधान निर्माण नै उपयुक्त निकास हो  नत्रभने कयौं दृश्यअदृश्य हरकत गर्नेहरू सलाई कोर्न तम्तयार भएर बसेका छन्  जनकपुरको घटनापछि अन्य सहरमा पनि बम विस्फोट हुने हो कि भन्ने आशंकाले जनजीवन भयभीत हुनथालेकाले राज्यले यो भयातुर मनस्थितिलाई आश्वस्त र शान्त पार्नसक्ने कार्य गर्नु जरुरी छ  
"
