अधिनायकवादको खतरा अझै छ "साढे छ दशकको राजनीतिक इतिहासमा तीनपटक अयुब खान सन्  जियाउल हक  र परवेज मुसर्रफ सैनिक अधिनायकवाद बेहोरेका पाकिस्तानी जनता फेरि एकपटक सैन्य कू को त्रासदीमा छन्  ""
	साढे छ दशकको राजनीतिक इतिहासमा तीनपटक अयुब खान सन्  जियाउल हक  र परवेज मुसर्रफ सैनिक अधिनायकवाद बेहोरेका पाकिस्तानी जनता फेरि एकपटक सैन्य कू को त्रासदीमा छन्  मेमोगेट प्रकरण ओसामा विन लादेनको हत्यापछि पाकिस्तानी सेनाले कु गर्न सक्ने सम्भावनालाई टार्न र पाकिस्तानी सेनालाई दबाबमा राख्न अमेरिकी सरकारसँग सहयोग माग्दै तत्कालीन अमेरिकास्थित पाकिस्तानी दूत हुसेन हक्कानीले लेखेको भनिएको मेमो को खुलासापछि सरकारसेनाबीच द्वन्द्व बढ्दै जाँदा एघारौं राष्ट्रपति असिफ अलि जर्दारी र प्रधानमन्त्री युसुफ रजा गिलानीविरुद्ध विप्लवको आशंका गरिएको हो  
	मेमोको खुलासापछि सेनाले गम्भीर परिणाम आउने चेतावनी दियो भने जवाफमा प्रधानमन्त्री गिलानीले सेनानिकट रक्षासचिवलाई पदको दुरुपयोग गरेको भन्दै हटाइदिए  उनले एक चिनियाँ अखबारमा सेना प्रमुख अस्फाफ परवेज कयानीले संविधानविपरीत काम गरेको भनेर आलोचना पनि गरे  रुष्ट सेना मेमो विवाद लिएर न्यायालय पुग्यो  न्यायालयले राष्ट्रपति जर्दारीसहित केही वरिष्ठ नेताहरूविरुद्ध भ्रष्टाचारको छानबिन नगरेकामा असन्तुष्टि जनाउँदै छानबिन प्रक्रिया छिटो नबढाए प्रधानमन्त्रीलाई हटाउने चेतावनी दिएको छ  गिलानी सरकार सेना र अदालतसँगको द्वन्द्वमा अल्भिरहँदा त्यहाँ सैनिक कू को पुनरावृत्ति हुन सक्ने त्रास समेत प्रकट भएको छ   
	कहिले राष्ट्रपतीय त कहिले संसदीय र कहिले सैनिक अधिनायकवादबाट गुज्रँदै आएको यो इस्लामिक गणराज्यमा जस्तो सैनिक कू कै त्रासदी त नेपालमा छैन तर यहाँ पनि यतिखेर अधिनायकवाद चर्को बहसको मुद्दा बनेको छ  नयाँ संविधानमा कस्तो शासकीय स्वरूपको व्यवस्था हुनुपर्छ भन्ने विषयमा दलहरू र बौद्धिकवृत्तमा बहस भइरहँदा अधिनायकवाद पनि त्यसको एउटा अंग बनेको छ  प्रश्न उठ्छ नेपालमा अहिले छलफलमा रहेका शासकीय मोडलले अधिनायकवाद थोपर्ने सम्भावना छ  
	संविधान निर्माण प्रक्रियामा मूलतः चारवटा शासकीय स्वरूपका विषयमा बहस चलेको छ  संसदीय व्यवस्था राष्ट्रपतीय व्यवस्था मिश्रति व्यवस्था र प्रत्यक्ष निर्वाचित प्रधानमन्त्रीय व्यवस्था  ठूलो दल माओवादी राष्ट्रपतीय प्रणालीका पक्षमा उभिएको छ भने कांग्रेस संसदीय व्यवस्था नै हुनुपर्ने अडानमा छ  द्विध्रुवीय विवादले संविधान निर्माणका गतिरोध बढाउन सक्ने आशंकासहित सहमतिको मध्यमार्गी विकल्प प्रत्यक्ष निर्वाचित प्रधानमन्त्रीय पद्धति हुन सक्ने सुझाइएको छ  एक वर्षअघि नै स्विटजरल्यान्डको ज्युरिखमा प्रमुख दलहरूबीच प्रत्यक्ष निर्वाचित राष्ट्रपतिसहितको मिश्रति प्रणालीमा जाने सहमति भइसकेको खुलासा पनि यसैबीच भएको छ  यद्यपि दलहरू कुनै निक्र्योलमा पुगेका छैनन् र बहस संसदीय कि राष्ट्रपतीय भन्ने विषयकै वरिपरि घुमेको छ  
	अधिनायकवादी जोखिम छछैन 
	राष्ट्रपतीय प्रणालीका विपक्षमा रहेकाहरूले त्यस्तो व्यवस्थामा जाँदा अधिनायकवाद जन्मने जोखिमलाई विरोधको मुख्य मुद्दा बनाएका छन्  तर राजनीतिशास्त्रका प्राध्यापक लोकराज बराल यो तर्कसँग रत्तिभर सहमत छैनन्  कुन व्यवस्थामा अधिनायकवाद आउँदैन  उल्टै प्रश्न गर्छन्  सालमा बिपी कोइरालाको सरकारसँग दुई तिहाई समर्थन थियो  सालमा निरंकुशता आएन   पछिको संविधान राम्रो थिएन र  राजालाई बेलायतको जस्तो बनाउने योभन्दा राम्रो संविधान बन्दैन भनिएको होइन तर त्यही व्यवस्थामा विचलन हुँदै गएर निरंकुशतन्त्र जन्मिएन  
	प्राध्यापक बराल कुनै बेला संसदीय प्रणालीको वकालत गर्थे तर अहिले उनी राष्ट्रपतीय शासन हुनुपर्छ भनिरहेका छन्  मेरो जीवनभरको अध्ययनबाट निस्किएको निचोड हो यो सानेपास्थित कार्यालयको छतमा पारिलो घाममा संवाद अघि बढाउँदै उनी थप्छन् के अब पनि सरकार ढाल्ने र बनाउने खेलमै समय बिताउने  राजनीतिक स्थायित्व र परिवर्तनको आभास दिलाउन अब हामीले राष्ट्रपतीय शासन पद्धति अँगाल्नुपर्छ  
	संसदीय पद्धतिमै जानुपर्ने धारणा राख्ने जमातले चाहिं राष्ट्रपतीय प्रणालीमा जाँदा व्यक्तिकेन्दि्रत राजनीति हावी हुने र दलहरू कमजोर बन्ने तर्क गर्छन्  उनीहरू अमेरिकाको जस्तो शक्तिशाली राष्ट्रपतीय प्रणाली हाम्रो परिवेशले धान्न सक्ला र  भन्ने आशंका गर्छन्  अमेरिकी राष्ट्रपतिलाई किङ् विदाउट क्राउन श्रीपेचबिनाको राजा भनिन्छ  के हामी त्यस्तो राष्ट्रपति धान्न सक्छौं  नेपाल ल क्याम्पसका सहप्राध्यापक गणेशदत्त भट्ट प्रश्न गर्छन्  तर इतिहासका प्राध्यापक राजेश गौतम राष्ट्रपतीय प्रणाली व्यक्तिकेन्दि्रत हुन्छ भन्ने तर्कसँग विमति राख्छन्  अमेरिकामा तल्लो सदनले राष्ट्रपतिलाई कसरी कसेर राखेको छ  कसरी व्यक्तिकेन्दि्रत हुन्छन्  उनी भन्छन् सदनप्रति उत्तरदायी हुने भएकाले उनी प्राप्त अधिकार धेरै सोचविचार गरेर मात्रै प्रयोग गर्छन्  
	यतिखेर राष्ट्रपतीय प्रणालीको वकालत गर्नेहरूले अमेरिकी मोडल र संसदीय पद्धति पक्षधरले बेलायती मोडलमा आधारित भएर तर्क गर्ने गरेका छन्  राष्ट्रपतीय प्रणालीले स्थायित्वमा जोड दिन्छ भने संसदीय व्यवस्थाले प्रतिनिधित्व र उत्तरदायित्वलाई जोड दिन्छ  बेलायतमा अझै लिखित संविधान छैन तर त्यहाँ संसदीय व्यवस्था सफलतापूर्वक बढेकै छ भट्टको तर्क छ समावेशी राज्यको परिकल्पना गरिरहेका बेला राष्ट्रपतियमा जाँदा प्रतिनिधित्वको मुद्दा कमजोर हुन्छ  
	सहप्राध्यापक भट्ट संसदीय व्यवस्था असफल भएको भन्ने तर्कसँग विमति मात्रै राख्दैनन् संसदीय व्यवस्थाका कारण निरंकुशता जन्मिएको भन्ने तर्कको पनि प्रतिवाद गर्छन्  प्रायोजित रूपमा संसदीय व्यवस्थाविरुद्ध सुरु भएको माओवादी जनयुद्ध र बाह्य शक्तिका कारण संसदीय व्यवस्था कमजोर देखिएको हो उनी भन्छन् हाम्रो घरेलु कारणले भन्दा बाह्य शक्तिकेन्द्रहरूको स्वार्थ र प्रभावका कारण हामीले राजनीतिक अस्थिरता भोग्दै आएका हौं  राजनीतिक अस्थिरतालाई स्थिर बनाउन सकिन्छ भन्ने तर्कका आधारमा मात्रै राष्ट्रपतीयमा जान खोजिएको हो भने त्यो गलत निष्कर्ष हुने उनको भनाइ छ  हाम्रो राजनीतिक अस्थिरताको कारक प्रणाली हो कि त्यसका पछाडि अरू कारण छन् त्यो नखोजी व्यवस्थालाई असफल घोषित गरिनु परिपक्वता होइन थप्छन् टाढा जानै पर्दैन प्रचण्डले नौ महिनापछि सरकारबाट हट्नुपर्यो  के त्यो संसदीय व्यवस्थाका कारण हो  उनी आफैंले किन र कसको स्वार्थमा हट्नुपर्यो भनिसकेका छन्  
	प्राध्यापक बरालचाहिं दलहरूको कमजोर भूमिकाका कारण संसदीय व्यवस्था असफल भएको ठान्छन्   सालपछिको परिवर्तनमा दल र तिनका नेताहरूले आफ्नो अधिकार नबुझेको उनको निचोड छ  जनताबाट निर्वाचित प्रधानमन्त्री दरबारसँग सेना छ  सय  वर्षको इतिहास छ भन्दै दरबारपरस्त भए  निर्वाचित प्रधानमन्त्री राजसंस्थासँग सम्झौता गर्न र झुक्न थाले उनी भन्छन् जसले निरंकुशता जन्मने आधार खडा गर्दै लग्यो  
	कसरी जन्मन्छ अधिनायकवाद   
	निरंकुशता अधिनायकवाद अथवा सर्वसत्तावाद जे भनिए यो एउटा हुकुमी शासन हो जहाँ शासकले आफ्ना व्यक्तिगत आकांक्षा र विचार लाद्न खोज्छ  नेपाली सन्दर्भमा  सालमा तत्कालीन महेन्द्रले गरेको कू र  म्ा तत्कालीन राजा ज्ञानेन्द्रले गरेको सत्ता कब्जा निरंकुशतन्त्रका दुई नजिर हुन्  त्यसो त पृथ्वीनारायण शाहलाई पनि अधिनायक भनेर आलोचना गर्नेहरू नभएका होइनन्  त्यसपछि शाहवंशीय राजपरिवारमा र दरबारभित्रै सीमित षड्यन्त्रका खेलहरू र जहानियाँ राणाशासनको उदय पनि निरंकुशतन्त्रकै अभ्यास थियो  पृथ्वीनारायण शाह जनमत बझ्थे त्यसलाई स्विकार्थे र जनमतकै आधारमा शासन चलाउँथे  त्यसकारण उनलाई हुकुमी शासन चलाएको भनेर आरोप लगाउन मिल्दैन इतिहासविद् गौतम भन्छन् यद्यपि जंगबहादुरले जनताको भावना बुझेनन् र आफ्नै विचार लाद्न खोजे त्यो अधिनायकवाद थियो  
	विज्ञहरूका अनुसार सैन्य तागत शक्तिशाली बन्ने महत्त्वाकांक्षा र तत्कालीन राजनीतिक परिवेशले एउटा शासकलाई अधिनायक बन्न प्रेरित गरेको हुन्छ  राजा महेन्द्र अथवा ज्ञानेन्द्र निरंकुश हुनुमा पनि मूलतः यिनै कारण जिम्मेवार थिए  महेन्द्रको हकमा बिपीसँगको व्यक्तित्व टकरावले पनि उनलाई निरंकुश बन्न प्रेरित गरेको थियो इतिहासविद् गौतम भन्छन् ज्ञानेन्द्रले उतिबेलाको सन्दर्भ नबुझी बाबुकै पथमा हिँड्न खोज्नु गलत थियो  
	हुन त  सालमा महेन्द्रले सत्ता लिँदा पनि दलहरूबीच अन्तकलह थियो  कम्युनिस्ट पार्टीका नेताहरूलाई दरबारले प्रयोग गर्न थालिसकेको थियो  अझ जानकारहरू त महेन्द्रको कू मा बाह्य शक्तिको इसारा र प्रभाव थियो पनि भन्छन्  बाह्य शक्तिको इसारा थियो भन्ने कुरा  सालको आन्दोलनले पुष्टि गर्यो एकजना विश्लेषक भन्छन् जतिबेलासम्म भारतको सहयोग थियो पञ्चायत रह्यो  जब सहयोग रहेन पञ्चायत ढल्यो र प्रजातन्त्रको पुनःस्थापना भयो   
	 मा ज्ञानेन्द्रले सत्तामा शाही नियन्त्रण गर्दाको अवस्थामा चाहिं दलहरू जनतामाझ अत्यन्त अलोकपि्रय र कमजोर अवस्थामा थिए  संवैधानिक संस्था र दलहरू कमजोर भएका बेला निरंकुशताले टाउको उठाउने अवसर पाउने विज्ञहरू बताउँछन्  विभाजित अलोकपि्रय र जनतालाई सेवा दिन नसक्ने अवस्थामा पुगेका बेला ज्ञानेन्द्रले असोजतन्त्र र माघतन्त्र ल्याएका थिए प्राध्यापक बराल थप्छन् दलहरू कमजोर भए भने अधिनायकवादलाई रोक्न सकिँदैन  
	कू को जोखिम 
	जुनसुकै व्यवस्थामा पनि सरकारले जनतालाई सेवा दिन सकेन अस्थिरता र अराजकता बढ्दै गयो भने त्यस्तो भद्रगोल र संकटग्रस्त अवस्थाबाटै अधिनायकवाद जन्मिने जोखिम हुन्छ  विज्ञहरू पनि यस्तै सोच्छन्  प्राध्यापक बराल अहिलेकै जस्तो अराजक राजनीति भइरहने र संसदीय व्यवस्थामै जाँदा अधिनायकवाद जन्मिसक्ने आशंका व्यक्त गर्छन्  जुन हिसाबले जनताले आधारभूत सेवा पाइरहेका छैनन् भ्रष्टाचार बढेको बढ्यै छ भन्छन् सरकार पंगु हुँदै जाने प्रधानमन्त्रीले केही गर्न नसक्ने र अस्थिर सरकार निर्माण भइरहने परम्परा चलिरहने हो र संसदीय व्यवस्थामै बढ्ने हो भने यहाँ प्रचण्डको होइन सैन्य अधिनायकवाद आउन सक्छ  
	तर जुनसुकै खाले अधिनायकवाद आए पनि राष्ट्रिय तथा अन्तर्राष्ट्रिय शक्तिसन्तुलनको अवस्थाका कारण त्यो टिक्ने सम्भावना छैन  उनको दाबी छ जुन हिसाबले समाजको विकास भएको छ चेतनाको स्तर बढेको छ मानिसलाई खुला प्रेस चाहिएको छ आर्थिक उदारीकरणको लहर चलेको छ यस्तो अवस्थामा अधिनायकवाद जन्मिन्छ भनेर तर्क गर्नुको तुक छैन  अन्तर्राष्ट्रिय शक्तिसन्तुलनका दृष्टिले पनि यहाँ अधिनायकवाद लाद्न नसक्ने उनको ठम्याइ  
	छ  भन्छन् माओवादीले अधिनायकवाद ल्याउन खोजे भारत या चीनले पनि सहयोग गर्दैनन्   
	अझ उनी कम्युनिस्ट एकदलीय अधिनायकवादको त सम्भावना नै देख्दैनन्  अब पनि एकदलीय कम्युनिस्ट तानाशाही आउँछ भनेर सोच्नु गलत विश्लेषण हो उनको थप भनाइ छ अब त त्यो चाइनामा पनि सम्भव छैन  उनीहरू आर्थिक उदारीकरणको बाटो हिँडिसकेका छन् तर राजनीतिक रूपमा उनीहरूलाई अप्ठ्यारो पदर्ैै गएको छ  क्युबा भियतनाम नर्थ कोरियाजस्ता एकदलीय व्यवस्था भएका ठाउँमा पनि थेग्न गाह्रो भइसकेको छ  रसियामा त टिक्न सकेन  
	बरालका बुझाइमा नेपाली कम्युनिस्टहरू आम रूपमा उदार प्रवृत्तिका छन्   सालमा स्थापना यताको इतिहासलाई हेर्दा उनका तर्कमा सहमत हुने प्रशस्त ठाउँ छ   सालमा कम्युनिस्ट पार्टीको गठनपछि त्यहाँभित्र चिनियाँरूसी समूह चुनावमा भाग लिनेनलिने बहस चल्दै आएको छ तर  सालमै संसदीय निर्वाचनमा भाग लिएर नेपालका कम्युनिस्टहरूले उदार व्यवस्था र प्रजातन्त्रप्रति आस्था देखाइसकेका थिए   सालमा कम्युनिस्टहरूले चार सिट जितेका थिए  त्यसपछि विभिन्न समूहमा विभक्त भएर वर्गसंघर्षका नाममा हतियार उठाए पनि अन्ततः शान्तिपूर्ण राजनीतिमा अवतरण गरे  झापा संघर्षको पृष्ठभूमि भएको एमाले त्यसको एउटा उदारहण हो  एमालेले आफूलाई माक्र्सवादीलेनिनवादी भन्न नछाडे पनि ऊ कांग्रेसभन्दा उदार र लोकतान्त्रिक अभ्यासमा गइसकेको छ बराल भन्छन् माओवादीमा पनि वैद्यहरूले जे भनिरहेका छन् त्यो राजनीतिक नारा मात्रै हो  हिजै उनीहरूले एकदलीय व्यवस्था ल्याउन नसक्ने देखेरै सम्झौता गरेर आएका हुन्  अब पनि उनीहरूले अधिनायकवाद लाद्न खोज्छन् भन्नु तार्किक कुरा होइन   
	नागरिक समाजका अगुवा देवेन्द्रराज पाण्डे सैन्य या एकदलीय तानाशाही व्यवस्था सम्भव नभएको भन्दै लोकतान्त्रिक विधिबाट कार्यकारी बन्ने व्यक्ति अधिनायक हुन नसक्ने दाबी गर्छन्  तर सहप्राध्यापक भट्टचाहिं बराल र पाण्डे दुवैको मतसँग सहमत छैनन्  उनी माओवादी र प्रचण्डको राजनीतिक पृष्ठभूमि तिनका गतिविधि आदि कारण उनीहरूलाई पूर्ण रूपमा विश्वास गर्न नसकिने बताउँछन्  माओवादीले आफ्ना आधिकारिक दस्तावेजमा केही परिवर्तन गरेकै छैन भन्छन् बहुलवाद मान्दैनौं भन्ने स्वतन्त्र न्यायपालिकाको विरोधी माओवादीलाई लिएर राष्ट्रपतीयमा गइयो भने उनीहरूले फेयर प्ले खेल्लान् भन्ने शंकै छ  उनका अनुसार राष्ट्रपतीय प्रणालीमा राष्ट्रपतिलाई धेरै अधिकार दिइने हुँदा त्यसको दुरुपयोग हुने धेरै सम्भावना रहन्छ  जुन राजनीतिक संस्कारमा हाम्रा नेताको मनोविज्ञान विकास हँुदै आएको छ त्यो पृष्ठभूमिमा राष्ट्रपतीयमा जाँदा निरंकुशताको जोखिम हुन्छ उनको दाबी छ   
	प्रचण्ड फोबिया 
	भट्टले भनेझैं माओवादीको सैद्धान्तिक पृष्ठभूमि हिंसामुखी गतिविधि र अभिव्यक्तिले राष्ट्रपतीय प्रणालीको विपक्षमा तर्क गर्ने आधार दिएको छ  सर्वहारा अधिनायकत्वको कुरा गर्दै आएको माओवादी रूपान्तरणको प्रक्रियामा भए पनि कहिले शान्ति र संविधान अनि कहिले जनविद्रोह भन्ने गर्छ जसले उसको अनिश्चय र भर गर्न नसकिने छवि बनाएको छ  अझ अध्यक्ष दाहालको एउटा जंगबहादुरको खाँचो छ जस्ता अभिव्यक्तिले अधिनायकवादको आशंका गर्नेहरूलाई बल दिने गरेको छ  एकजना विश्लेषक भन्छन् माओवादीको बोली र व्यवहारका कारण मात्रै आशंका जन्मिएको होइन नेपाली राजनीतिमा वामपन्थी मत बढी छ भनेर कांग्रेसलगायतका दल प्रत्यक्ष निर्वाचन प्रणालीमा जान नखोजेका हुन्   
	माओवादीले प्रस्ताव गरेको राष्ट्रपतीय प्रणालीको चर्काे विरोध गर्नुका पछाडि अन्य दलको राजनीतिक नियत लुकेको नागरिक समाजका अगुवा देवेन्द्रराज पाण्डेलाई लाग्छ  कुनै एक व्यक्तिलाई हेरेर शासन प्रणालीका विषयमा निचोड निकाल्ने अन्य दलहरूको सोच गलत ठान्छन् उनी  एकजना व्यक्ति शक्ति र सत्तामा पुग्छ भन्ने ठानेर शासकीय स्वरूप निर्धारण गर्न खोजिनु गलत हो उनी भन्छन् यो अरू राजनीतिक दलका नेतामा भएको हीनताबोध हो  जनताबाट सिधै चुनिने प्रावधान राख्दा हारिन्छ कि भन्ने हीन विचार हावी भएका कारण राष्ट्रपतीयमा जान अन्य दल हिच्किचाएका हुन्  
	पाण्डेको आरोपलाई कांग्रेस नेतृ सुजाता कोइरालाले पुष्टि गरिदिइन्  उनले लमजुङको एउटा कार्यक्रममा बोल्दै प्रचण्डलाई राष्ट्रपति बनाउन संविधान लेख्दैनौं भनिन्  कोठेे बैठकमा प्रत्यक्षमा जाँदा प्रचण्डले लट्टीपट्टी पार्छन् भन्ने कुरा उठकै हो एकजना कांग्रेस नेता भन्छन् कांग्रेस एमालेका शीर्ष नेताहरूमा हुर्केको मनेविज्ञान सुजाताले सार्वजनिक रूपमै बोलिदिइन्  नेपाली राजनीतिमा वामपन्थी बाहुल्य छ  संविधानसभामै मात्र  प्रतिशत कम्युनिस्ट पार्टीका प्रतिनिधिहरू छन्  एकजना विश्लेषकका शब्दमा राष्ट्रपतीयमा सहमति नबन्नुको मूल कारण यही हो  
	चुरो कुरो संस्कार 
	राष्ट्रपतीय प्रणालीमा राष्ट्रपतिलाई जवाफदेही र अधिनायक हुनबाट रोक्ने प्रावधानहरू राख्न सकिने प्राध्यापक बराल सुझाउँछन्  सार्वभौम जनताले छानेको निर्वाचित कार्यकारी अधिनायक हुन्छ भने त्यसलाई पहिले संसद्ले दुई तिहाइले हटाउँछ  त्यसले सकेन भने जनता सडकमा उत्रेर त्यस्तो हुकुमीतन्त्र हटाउन सक्छन् उनको निचोड छ परिवर्तनको आभास दिन र परीक्षण गर्नका लागि भए पनि राष्ट्रपतीयमा जानैपर्छ  संसदीयमै र्फकनु ठूलो भूल हुनेछ  कुनै पनि शासन व्यवस्था अत्यन्त खराब र असल भन्ने हुन्न  विज्ञहरूमा यस विषयमा समान धारणा पाइन्छ  इतिहासविद् गौतम त दलहरूले आफ्नो राजनीतिक लाइनलाई स्थापित गर्न मात्रै शासकीय स्वरूपका विभिन्न मोडल सारेको दाबी गर्छन्  व्यवस्था असल हुने राजनीतिक र लोकतान्त्रिक संस्कारले हो भन्छन् राजनीतिक संस्कार भएन भने जुनसुकै व्यवस्था निरंकुश बन्न सक्छ  
	 
	 
	 
	
"
