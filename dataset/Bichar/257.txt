संघीयता र व्यक्तिगत स्वतन्त्रताजब केन्द्र नै बलियो बनाउनु छैन भने राष्ट्रपति बलियो बनाउने कि प्रधानमन्त्री बलियो बनाउने भन्ने बहस नै निरर्थक हो "
	 
	व्यक्तिगत स्वतन्त्रता नै सर्वोपरी हो भनी स्वीकार्नेका लागि संघीयता पहिचानका लागि पनि होइन र विकासका लागि पनि होइन  व्यक्ति आफैंले संचालन गर्दा सम्भाव्य नहुने काममात्र कुनै संगठन या सरकार भन्नेले गरिदेओस् भन्नका लागिमात्र सरकार भन्ने संस्थाको आवश्यकता रहेको हो व्यक्तिले गर्न सक्नेसम्मका कामका लागि सरकार चाहिंदै चाहिंदैन  सरकार चाहिएका बखत सरकारले गरिदेओस् भन्ने कार्यका लागि केही शक्तिहरू यसलाई जनताले सुम्पिदिनुपर्छ  यस्तो शक्ति एकैठाउँमा केन्दि्रत रहेमा दुरुपयोग हुनसक्ने संभावनालाई हटाउन सरकार भन्ने संगठनलाई विभक्त गर्नुपर्छ  विभक्तमात्र होइन सरकारले गर्ने कार्यहरूका बीच प्रतिस्पर्धा पनि सिर्जना गर्नुपर्छ  
	यसैका लागि सरकारलाई केन्द्र प्रदेश र स्थानीय निकायका रूपमा विभाजन गर्दै यिनलाई सुम्पिएको कार्यमा निपुणता ल्याउन यिनका बीच प्रतिस्पर्धा गराइरहनुपर्ने व्यवस्था स्थापित गर्नुपर्छ  यिनै कार्यका लागि राजनीतिक व्यवस्थामा संघीयता व्यक्तिको स्वतन्त्रताको संरक्षण र सरकारी हस्तक्षेपको नियन्त्रणका लागि उपल्लो व्यवस्था ठहरिएको छ  सरकारको विभाजनको हकमा संयुक्त राज्य अमेरिकाको संघीयता र व्यक्तिलाई असर पार्ने कुराहरूको निर्णयमा स्वचालित संस्थाहरूको निर्माणमा स्वीटजरल्यान्ड सबैभन्दा बढी संघीय देखिएका छन्  संयुक्त राज्य अमेरिकामा केन्द्रीय सरकारले गरेको निर्णयमाथि राज्यले मुद्दा हाल्न सक्छ राज्यले गरेको निर्णयमाथि केन्द्रीय सरकारले मुद्दा हाल्न सक्छ  राज्यले गरेको निर्णयमा चित्त नबुझे व्यक्तिले समेत मुद्दा हाल्न सक्छ  यसरी शक्तिहरूलाई एकैठाउँमा होइन त्यहाँ विभिन्न तहमा विभाजन गरिएको छ  स्वीटजरल्यान्डमा स्थानीय व्यक्तिलाई असर पार्ने कुरामा स्थानीय तहबाटै निर्णय हुन्छ  स्वीटजरल्यान्डको जेनेभा सहरमा राति हवाइजहाज उडाउने र बसाल्ने कार्य कुनकुन बेलामा मात्र गर्न दिने भन्ने निर्णय स्थानीय तहबाटै हुन्छ  
	यी दुवैवटा अवधारणाभित्र रहेर नेपालमा संघीय संविधान निर्माण हुनथालेको पाइएन  संविधान निर्माणको कार्यमा उठेका विवादहरू समाधानमा भएका छलफल सुझाव र हुनसक्ने भनिएका सहमतिहरूलाई अध्ययन गर्दा नेपालमा संघीय होइन केन्द्रीकृत शासन प्रणालीलाई संस्थागत गर्ने संविधान निर्माण हुनथालेको आभाष मिल्छ  
	सरकारको शक्ति विभाजन गर्दा नीति निर्माणको कार्यमात्र केन्द्रले गर्ने गुणस्तर कायम गर्ने सुपरीवेक्षण गर्ने कार्यहरू प्रदेशले गर्ने र कार्यान्वयन स्थानीय निकायले गर्ने सिद्धान्त नै संघीयताको मूल स्वरूप हो  उदाहरणका लागि देशमा संचालन हुने शिक्षा प्रणालीको निर्णय केन्द्रले गर्ने परीक्षा संचालनको कार्य प्रदेशले गर्ने विश्वविद्यालय कलेज र विद्यालयहरू स्थानीय निकायले चलाउने हो भने शिक्षा विभागको केन्द्रमा आवश्यकता नै रहँदैन  शैक्षिक संस्थाहरूको संचालन स्थानीय निकायहरूले गर्ने भएपछि शिक्षकहरूको नियुक्तिका लागि केन्द्रमा शिक्षा आयोगको कुनै आवश्यकता रहँदैन  यो सिद्धान्त अपनाउँदा केन्द्रमा रक्षा परराष्ट्र अर्थ गृह सामाजिक सेवा पूर्वाधार विकास कृषि वन र वातावरण र उद्यम व्यवसाय गरी आठवटा मात्र मन्त्रालय राखे पुग्छ  गुणस्तर र सुपरीवेक्षण गर्ने कार्यजति सबै प्रदेश सरकारले गर्नेगरी संविधान निर्माण गरेपछि केन्द्रमा सडक सिंचाइ खानेपानी स्वास्थ्यसेवा शिक्षा श्रम वैदेशिक रोजगार उद्योगजस्ता सबै विभागहरू केन्द्रबाट हटाइनुपर्छ  यस्ता विभागहरूको कार्य गुणस्तर कायम र सुपरीवेक्षणका लागि प्रदेशले आआफ्नो आवश्यकताअनुसार स्थापना गर्न सक्छ  
	कार्यान्वयनको कार्य स्थानीय निकायले गर्ने भएपछि जिल्लास्तरमा रहेका केन्द्रबाट संचालित सबै कार्यालयहरूको कुनै आवश्यकता पर्दैन  केन्द्रमा आठवटा मन्त्रालय संचालनका लागि आठ मन्त्री र प्रधानमन्त्रीसहित  जना सजिलोका लागि  जनासम्म को मन्त्रीमण्डल भए यथेष्ट हुन्छ  दस मन्त्रीमण्डल संचालनका लागि  या  जना सांसद भएको पार्टी भए पुग्छ भने विपक्षमा  देखि  जना सांसदले सरकारको कार्यलाई निगरानी राख्न सक्छन्  यस हिसाबले नेपालमा केन्द्रमा तल्लो सदन बढीमा  जनाको र संसदकै शक्ति दुरुपयोग रोक्न जनतालाई सुसूचित गर्ने कार्यका लागि बढीमा  जनाको माथिल्लो सदन भए पर्याप्त हुन्छ  राजनीतिज्ञले चुनाव जितेर आएपछि जनताको पाउ मोल्ने काम गर्ने होइनन्  
	यसकारण जनसंख्याको आधारमा संसद सदस्य तोकिनु हास्यास्पद कार्यमात्र होइन केन्द्र र केन्द्रबाट शासन गर्ने प्रणालीलाई बलियो बनाउनु मात्र हो  हिजोआजको बहसको सिलसिलामा नेपालका कुनै पनि राजनीतिक दलले केन्द्रलाई सानो छरितो र फुर्तिलो बनाउने कार्यमा बहस गरेको पाइएन  जब केन्द्र नै बलियो बनाउनु छैन भने राष्ट्रपति बलियो बनाउने कि प्रधानमन्त्री बलियो बनाउने भन्ने बहस नै निरर्थक हो  प्रधानमन्त्रीको अधिकार रोक्नका लागि राष्ट्रपति र राष्ट्रपतिको अधिकार दुरुपयोगबाट बचाउनका लागि संसदको अधिकार के कस्तो हुने भनेर बहस गरिरहनुभन्दा यी निकायहरू नै अधिकारसम्पन्न नभएर प्रदेश र स्थानीय निकायलाई सरकारी कामको जिम्मा दिलाउने हो भनेमात्र संघीय स्वरूपको राजनीतिक प्रणाली अपनाउन पुगिन्छ  सरकारको शक्तिलाई विभक्तीकरण गर्ने कार्यमा ध्यान दिएको पनि पटक्कै पाइएको छैन  राजनीति गर्नेहरूले कालान्तरसम्म आफैं पदमा बस्ने अवधारणासहित संसद्को बनावट केन्द्रीय सरकारको भूमिका र प्रदेशहरूको छनोटमा समग्र समय बिताएको पाइन्छ  प्रदेशको निर्माणमा बढी जोड दिनेहरूले स्थानीय निकायको निर्माण र यसलाई जनताको नजिक पुर्याउने कार्यमा सहयोग त के अवरोध पुर्याउने कार्य गरिरहेका छन्  
	व्यक्तिको स्वतन्त्रताको संरक्षण र व्यक्तिगत उन्नतिका लागि व्यक्ति आफैंले स्वचालित संस्थाहरूमार्फत सामूहिक कार्यका निर्णय गराउन सक्छन्  यस्ता संगठनहरू सरकारी होइनन् र व्यक्तिले आआफ्नो इच्छाले सिर्जना गरेका हुन्छन्  काठमाडौंका नेवारको गुठी वा परम्परागत रूपमा ससाना कुलो संचालन व्यवस्था जनता आफैंले सिर्जना गरेका स्वचालित संस्थाहरू हुन्  यी संस्थाहरूमा सरकारको कुनै भूमिका रहँदैन  नेपालभरिका सबै समुदायहरूले यस्तै संगठनहरूको निर्माण गर्दै जानसके मात्र व्यक्तिको स्वतन्त्रतामा सरकारले धावा बोल्न पाउँदैन  आत्मनिर्णयसहितको संघीयता भनी माग गर्नेहरूका धारणा यस्तै स्वचालित संस्थाहरूमार्फत व्यक्तिलाई असर पार्ने कुराहरूको निर्णय गर्ने राजनीतिक व्यवस्थाको स्थापनाका लागि हो भन्ने बुझाइ राखेपछि मात्र संघीयतामा आत्मनिर्णयको अधिकारबारे स्पष्ट हुन सकिन्छ  
	यो लेखक  मा स्थानीय विकास मन्त्रालयको सचिव रहँदा मनाङ जिल्लामा कार्यरत एकजना गाविस सचिवसँगको कुराकानीको स्मरण गर्नु सान्दर्भिक ठान्छ  उनीसँगको भेटमा गाविसमा के कस्ता काम पर्छन् र कामको चाप कस्तो छ भनी प्रश्न गर्दा उनले आफूलाई कुनै कामको चापै नभएको अनुभव सुनाए  त्यहाँको गाउँवस्तीमा आइपरेका सामाजिक लेनदेनजस्ता कुराहरू गाउँले आफैंले छानेका व्यक्तिहरूको समूहले छिनोफानो एवं टुंगो लगाउने भएपछि गाविसको खासै काम हुँदैन थियो रे  सरकारी सेवा वा सुविधा प्राप्त गर्नका लागि गाउँलेहरूको अनुरोधमा गाविस सचिवको सही र समितिको छाप लगाउने कामबाहेक गाविस सचिवले गर्नुपर्ने काम कुनै हुँदैन थियो रे  जनताले आफूलाई पर्नसक्ने असरहरूका बारे आफैंले चुनेको संस्थामार्फत निर्णय गराउने भएपछि महेन्द्रपथीय सोचमा माथिबाट लादिएको गाउँ पञ्चायत वा गाउँ विकास समितिको कुनै भूमिका रहँदो रहेनछ  आत्मनिर्णय गर्न पाउनेहरूको अहिलेको माग पनि यस्तै खाले संगठन माथिबाट नलादियोस् भन्ने हो भनेर बुझ्नुपर्ने आजको आवश्यकता हो  
	एकात्मक सरकार र केन्द्रीकृत योजनामा विश्वास गर्नेहरूले मात्र केन्द्रलाई बलियो ठूलो र यसको स्वरूपबारे बढी बहस गर्छन्  व्यक्तिगत स्वतन्त्रतामा विश्वास गर्नेहरूले त सरकारको शक्तिलाई विभक्तीकरण गर्दै जनताले आफैंले सिर्जना गरेको स्वचालित संस्थाहरूको उन्नति र विकासमा ध्यान पुर्याउँछन्  यसैले आजभोलिको राजनीतिक बहस देशलाई संघीय बनाउने होइन केन्द्र बलियो बनाउँदै सीमित दलका नेताहरूले लामो समय शासन गर्ने प्रयासलाई संस्थापीकरण गर्न खोजिएको मात्र हो 
"
