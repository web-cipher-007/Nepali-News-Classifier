संविधान शान्तिको आधार कि द्वन्द्वको बीउ संविधान द्वन्द्वको वीजको रूपमा नभई शान्तिको आधारको रूपमा निर्माण हुनुपर्छ "
	संविधान द्वन्द्वको वीजको रूपमा नभई शान्तिको आधारको रूपमा निर्माण हुनुपर्छ  संविधान जारी गर्नु पूर्वावस्थामा जुन किसिमको सामाजिक सद्भाव विथोलिएको छ त्यसले संविधान सबैको स्वीकार्य हुन सक्तैन कि भन्ने आशंकाहरू उव्जिएका छन्  जेठ  मा संविधान नै जारी हुने वा संविधानको एकीकृत मस्यौदामात्र तयार हुने भन्ने कुरा पनि निश्चित भइसकेको देखिन्न  जेठ  भित्रै संविधान जारी गर्नु जनादेशको सम्मान हुने र नमिलेका कतिपय कुरा पछिको व्यवस्थापिकाले मिलाउनेगरी सहमति गर्नु उपयुक्त निकास हुनसक्छ   
	जनआन्दोलन र क्रान्तिले विद्यमान संविधानको धारा र व्यवस्थालाई मान्दैन  शान्तिमा नै संविधान र विधि मानिने हो  त्यसैले विधि मान्ने हो भने सर्वोच्च अदालतको फैसला बमोजिम जेठ  भित्र संविधान नबनेमा त्यसपछि संविधानसभा रहने छैन  जेठ  भित्र संविधान जारी भएमा नै व्यवस्थापिकासंसद बच्नेछ  अब जारी हुने संविधानले अर्को निर्वाचन भई व्यवस्थापिकासंसद गठन नभएसम्म अहिलेको व्यवस्थापिकासंसद रहनेगरी बचाउ गर्नेछ  यसकारण व्यवस्थापिकासंसदलाई बचाउन पनि दलहरूले जेठ  भित्रै संविधान जारी गर्नु पर्नेछ  संविधान जारी भएको  महिना वा एक वर्षभित्रै व्यवस्थापिकासंसदको निर्वाचन हुने कुरा संविधानमा स्पष्ट लेख्नुपर्ने छ  यदि लेखिएन भने पुनः राजनीतिक दलहरूले पालैपालो सरकारमा बसिरहने कसरत गर्नेछन्  जनताको जनादेशलाई सम्मान गर्न पनि समयमा नै निर्वाचन गरिने कुरा संविधानमा किटानी हुनुपर्छ   
	जेठ  भित्रै संविधान बनाउन संविधान पारित गर्ने कार्यविधि छोट्याउन अन्तरिम संविधानको धारा  मा संशोधन गर्न दलहरू सहमत भएका छन्  संशोधन हुने यस व्यवस्थाले मस्यौदामा जनताको सुझाव लिई परिमार्जन गर्ने समय हुने छैन  संविधानसभामा कुनै पनि दल विशेषको बहुमत छैन  दुई तिहाइ बहुमत नभई संविधानका कुनै पनि विषय पारित हुँदैनन्  विगतको समयमा ज्यादै महत्वकांक्षी कुरा गरेका कारण विभिन्न सम्प्रदाय र समूहहरू हौसिएका  
	हुन्  आफ्नो स्वार्थ अनुकूलको संविधान नबनेमा सङ्घर्ष गर्ने चेतावनी दिइरहेको अवस्था छ  यस्ता कुरालाई साम्य पार्ने दायित्व र जिम्मेवारी राजनीतिक दल र तिनका शीर्षस्थ नेतृत्वको हो   
	संविधान निर्माणको कार्यविधि छोट्याएर मात्र संविधानका अन्तर्वस्तुमा सहमति नहुने हो भने संविधान बन्न सक्दैन  संविधानका विवादित अन्र्तवस्तुलाई न्यायोचित सम्झौताका आधारमा टुङ्ग्याउन दलहरू लचिलो हुनुपर्छ  यसो हुनसकेमा नै प्रक्रिया छोट्याएर पनि समयमै संविधान जारी गर्न सकिन्छ  संविधान पनि जारी नगर्ने र अन्य विकल्प पनि नसोच्ने हो भने जेठ  पछि संवैधानिक सङ्कट उत्पन्न हुनसक्छ  संविधानका आधारभूत अन्तर्वस्तु नटुङ्गएिका कारण अझ पनि संविधान समयभित्रै जारी हुने बलिया आधारहरू सृजना भइसकेको देखिन्न   
	संविधानका विवादित अन्तर्वस्तु 
	संविधान समयमा नै नबन्नुमा शान्ति प्रक्रियाले समयमै गति नलिनु र संविधानका विभिन्न विवादित अन्तर्वस्तुलाई समयमै राजननीतिक दलहरूले निकास दिन नसक्नु हो  संविधानका विवादित अन्तर्वस्तुमा मूलतः सङ्घीयताभित्रको विभिन्न विषयमा समयमा नै साझा दृष्टिकोण बन्न नसक्नु शासकीय स्वरूप स्पष्ट नहुनु निर्वाचन प्रणाली र न्यायप्रणालीका आधारभूत विषयहरूमा दलीय सहमति बन्न नसक्नु हो   
	क राज्य पुनर्संरचनासंघीयता 
	सङ्घीयतालाई स्वशासित वा साझेदारी शासन पनि भनिन्छ  सङ्घीयतामा केन्द्र र क्षेत्र विशेष राज्यशक्तिको विभाजन र अधिकारको बाँँडफाँड हुन्छ  सङ्घीयता निर्माणका विभिन्न प्रक्रिया छन्  सङ्घ आफंैमा विकास हुने कुरा नभई निर्माण गरिने कुरा हो  स्वतन्त्र राज्यहरू स्वेच्छिक रूपमा आपसी सम्झौताद्वारा मिलेर वा जोडिएर एक हुन मञ्जुर गरी सङ्घीयताको निर्माण हुने एउटा प्रक्रिया हो भने एकात्मक राज्यलाई विभिन्न राजनीतिक इकाइहरूमा विभाजन गरी प्रदेशका रूपमा रहने ती राजनीतिक इकाइ र केन्द्रबीच अधिकार बाँडफाँड गरी सृजना गरिने सङ्घीयता निर्माणको अर्को प्रक्रिया हो  अमेरिका रूस अष्ट्रेलिया स्वीट्जरल्याण्डजस्ता मुलुकहरू स्वतन्त्र राज्यहरूको आपसी सम्झौताबाट बनेका सङ्घीय राज्यका हुन् भने जर्मनी स्पेन इथियोपिया दक्षिण अफ्रिका नाइजेरिया बेल्जियमजस्ता मुलुकहरू एकात्मक राज्यबाट सङ्घात्मक बनेका हुन्   
	संविधानले गरेको सङ्घ र प्रदेशबीच राज्यशक्तिको बाँडफाँडको सीमाभित्र रही सङ्घ र प्रदेशले आआफ्नो अधिकार प्रयोग गर्छन्  प्रदेश संविधानप्रदत्त अधिकार प्रयोग गर्न स्वतन्त्र भए पनि आफैमा स्वतन्त्र राज्य हुँदैन  सङ्घीयता सबै समस्याको समाधान गर्ने अचुक औषधी भने होइन  सङ्घीयता समस्याको समाधान नभई समाधानका लागि साधनमात्र हो  यो एउटा राज्यभित्रको विभिन्न संस्कृति र सभ्यतालाई संरक्षण गर्ने पहिचान दिने तथा जनताको राज्यव्यवस्थामा सहभागिता बढाई राजनीतिलाई वैधता दिने माध्यम हो  सङ्घीयताले नाइजेरियालाई सङ्कटमा पुर्याएको छ  यसैगरी इथियोपियामा पनि विभिन्न समस्या देखापरेका छन्   
	राज्यको पुनसर्ंरचना गर्ने सन्दर्भमा संविधानसभा अन्तर्गतको विषयगत समिति र राज्य पुनर्संरचना आयोगले समेत सहमतिको दृष्टिकोण बनाउन नसकी प्रदेशका सङ्ख्या नाम सीमा राजनीतिक अग्राधिकार र आत्मनिर्णयको अधिकारजस्ता विषयहरूमा विवाद कायमै राख्यो  राज्यको पुनर्संरचना गर्दा पहिचान र सामथ्र्यलाई हेर्नुपर्छ  पहिचान सांस्कृतिक ऐतिहासिक र भौगोलिक आधारमा गर्दा सबैप्रति सम्मान र न्याय गरेको अनुभूति हुनसक्छ  यसैगरी सामथ्र्यको पक्षलाई प्रदेशको सङ्ख्या र सीमा निर्धारण गर्दा गम्भीर रूपमा लिन सक्नुपर्छ  भावनामा मात्र प्रदेश निर्माण गर्न सकिन्न  
	संविधानसभामा प्रदेश केन्दि्रत अधिकारका सम्बन्धमा बढी छलफल भएको र स्थानीय सरकारका सम्बन्धमा जुन महत्वसाथ छलफल हुनुपथ्र्यो त्यो हुनसकेको देखिन्न  स्थानीय निकायलाई सवल बनाउन स्थानीय सरकारको स्पष्ट धारणा संविधानमा रहनु जरूरी छ  नेपाल बहुजातीय बहुभाषिक बहुसांस्कृतिक बहुधार्मिक र भौगोलिक विविधतायुक्त मुलुक भएकाले राष्ट्रिय एकता र सामाजिक सद्भाव नखलबलिनेगरी राज्यको पुनसर्ंरचना गर्नुपर्ने हुन्छ  सङ्घीयताको समग्र पक्ष संविधानमा अहिले नै सम्बोधन गर्न सहज नभएमा कतिपय विषयहरू पछि निर्वाचित व्यवस्थापिका र प्रदेशलाई जिम्मा दिनेगरी आधारभूत कुरामा सहमति गरेर निकास निकाल्न सकिन्छ   
	ख शासकीय स्वरूप  
	राज्यको कार्यकारिणी अधिकार प्रयोग गर्ने सन्दर्भमा विश्वका लोकतान्त्रिक मुलुकहरूमा समेत एकै किसिमको शासकीय स्वरूप देखिन्न  विभिन्न मुलुकमा विभिन्न किसिमका शासकीय स्वरूपहरू प्रचलनमा देखिन्छन्  खासगरी संसदीय राष्ट्रपतीय र मिश्रतिजस्ता शासन प्रणाली छन्  सरकार व्यवस्थापिकाप्रति उत्तरदायी हुनुपर्ने र सरकारको कार्यलाई व्यवस्थापिकाले नियन्त्रण गर्ने जस्ता संसदीय शासन व्यवस्थाका सकारात्मक पक्ष हुन् भने सरकारको आयु व्यवस्थापिकाको विश्वासमा निर्भर रहने कारण सरकार अस्थिर हुने शक्ति पृथकीकरणको सिद्धान्त पूर्ण लागू नहुने प्रधानमन्त्रीलाई संसद् विघटन गर्ने विशेष अधिकार हुने कारण आफनो अनुकूलता हुनेगरी संसद विघटन गर्ने प्रधानमन्त्रीले समग्र मुलुकलाई हेर्नेभन्दा आफ्नो राजनीतिक दल र निर्वाचन जित्ने प्रयोजनका लागि आफनो निर्वाचन क्षेत्रमा बढी ध्यान दिने जस्ता यस व्यवस्थाका अवगुणहरू छन्  गुण र अवगुणहरू जेजस्ता भए पनि बेलायत क्यानाडा भारत लगायतका मुलुकहरूमा संसदीय स्वरूपको शासन प्रणाली चलिरहेको छ   
	यस्तै राष्ट्रपतीय शासन प्रणालीमा राष्ट्रपतिलाई जनताबाट प्रत्यक्ष जनादेश प्राप्त हुने व्यवस्थापिका कार्यपालिका र न्यायपालिकाका बीचमा पूर्ण शक्तिको पृथकीकरण हुने राष्ट्रपतिलाई आफ्ना नीति निर्माण र कानुन कार्यान्वयनमा सहजता हुने राष्ट्रपतिको कार्यकाल निश्चित अवधि तोकिएको हुने हुँदा सरकारको स्थायित्व हुने जस्ता सकारात्मक गुणहरू हुन्छन् तथापि व्यवस्थापिकाको विश्वासमा राष्ट्रपतिको पदावधि निर्भर नहुने कारण सरकार स्वेच्छाचारितातर्फ उन्मुख हुनसक्ने शक्ति पृथकीकरणका कारण कतिपय महत्वपूर्ण विषयहरूमा व्यवस्थापिका र राष्ट्रपतिबीच गतिरोध उत्पन्न हुनसक्ने नेतृत्व परिवर्तनमा कठिनाइ हुने जस्ता अवगुणहरू रहेका छन्  अमेरिका दक्षिण कोरिया लगायत  भन्दा बढी मुलुकले राष्ट्रपतीय शासन प्रणाली अपनाउँदै आएका छन्  
	प|ान्स लगायतका कतिपय मुलुकले संसदीय र राष्ट्रपतीय दुबैका शासकीय व्यवस्थाका गुणहरू समावेश गरिएको मिश्रति शासन प्रणाली अपनाएका छन्  प|ान्सले राष्ट्रपति र प्रधानमन्त्रीबीच कार्यकारिणी अधिकारको स्पष्ट बाँडफाँड गर्दै राष्ट्रपतिले प्रस्ताव गरेको व्यक्ति संसदबाट प्रधानमन्त्रीमा चुनिने व्यवस्था गरेकाले यी दुईबीच कम द्वन्द्व हुने गरेको छ  प|ान्समा जनताबाट निर्वाचित राष्ट्रपतिले नै संसदबाट छानिएको प्रधानमन्त्रीभन्दा बढी अधिकार प्रयोग गर्छ  
	नेपालमा विगतका लोकतान्त्रिक संविधानहरू पनि दुई शक्तिकेन्द्रको हानाथापले समाप्त भएको इतिहास छ  परिपक्व राजनीतिक संस्कृति विकास नभइसकेको समाजमा मिश्रति शासन प्रणालीमा दुई शक्ति केन्द्रबीच सङ्घर्ष उत्पन्न भई गतिरोध सृजना हुनसक्छ  कुनै पनि शासकीय स्वरूपको सफलता भनेको मुलुकको राजनीतिक संस्कृति राजनीतिकर्ताहरूको आचरण संस्कार र क्रियाकलापमा धेरै हदसम्म निर्भर रहने विषय हो  
	ग निर्वाचन प्रणाली  
	मतदाताप्रति प्रतिनिधिलाई बढी उत्तरदायी बनाउन र समावेशी सिद्धान्तलाई पनि साकार तुल्याउन मिश्रति निर्वाचन प्रणाली नै नेपालको निम्ति अवलम्बन गर्नु उपयुक्त हुने देखिन्छ  दोस्रो जनआन्दोलनको जनादेश समावेशीकरण भएकाले राज्यसत्तामा सबै क्षेत्र र समुदायको पहुँच आवश्यक छ  तर यसो भन्दैमा समानुपातिक निर्वाचन प्रणालीद्वारा मात्रै समावेशीकरण गर्न पुग्यौं भने व्यवस्थापिकाको गरिमा र प्रतिष्ठा स्थापित नहुन सक्छ  सङ्घीय व्यवस्थापिकाको तल्लो सदनलाई गरिमायुक्त बनाउन बढीमतबहुमत प्रणालीलाई बढी भार र समानुपातिक निर्वाचन प्रणालीलाई कम भार दिनु नै उचित हुने देखिन्छ  समानुपातिक निर्वाचन प्रणाली अन्तर्गत मिश्रति सदस्य निर्वाचन प्रणाली ससाना दलको प्रतिनिधित्व गराउन उपयोगी हुने मानिए पनि परिपक्व राजनीतिक संस्कृतिको विकास भइनसकेको हाम्रोजस्तो मुलुकमा सरकारको स्थायित्व र सुशासनका निम्ति समानान्तर मिश्रति प्रणाली उचित हुनसक्छ  यसैगरी ठूलो सङ्ख्याको संघीय व्यवस्थापिका मुलुकले धान्न नसक्ने हुँदा  भन्दा बढी नहुनेगरी केन्द्रीय व्यवस्थापिकाको आकार निर्धारण गर्नु उचित हुन्छ   
	घ न्यायप्रणाली  
	लोकतान्त्रिक राज्यव्यवस्थामा न्यायपालिका शक्ति सन्तुलनको महत्वपूर्ण अङ्ग हो  संविधानमा स्वतन्त्र न्यायपालिकाका आधारभूत मान्यताको प्रत्याभूत हुनुपर्छ  नेपालको भावी न्यायपालिकाको संरचनाका सम्बन्धमा जेजति स्वस्थ बहस हुनुपर्ने हो त्यो हुनसकेको देखिएन  संवैधानिक अदालतको संरचनालाई आत्मसात गर्ने हो भने नियमित अदालत र संवैधानिक अदालतको अधिकारक्षेत्र बाझिने व्यवस्था नगरी संविधानले नै स्पष्ट अधिकार क्षेत्रको लक्ष्मणरेखा कोर्नुपर्ने हुन्छ  अधिकारको स्पष्ट सिमाङ्कन गर्न सकिएन भने समस्याहरू उत्पन्न हुनसक्छन्  संविधानमा नै अस्थायी संरचना निर्माण गर्नुको कुनै अर्थ हुँदैन  स्थापित नयाँ संरचना उपयोगी हुन नसकेमा संविधान संशोधनद्वारा हटाउन सकिने हुँदा निश्चित अवधिका लागि भनिरहनु आवश्यक देखिन्न  संवैधानिक अदालतलाई जीवन्त बनाउन संवैधानिक अदालतमा नियुक्त हुने व्यक्तिहरू संवैधानिक कानुनका ज्ञाता सक्षम योग्य र व्यावसायिक निष्ठासाथ समर्पित हुनुपर्छ  त्यतिमात्र होइन संवैधानिक अदालतले संवैधानिक मूल्य र मान्यताको सीमाभित्र रही संवैधानिक संस्कृति र लोकतान्त्रिक नियमको विकास गराउनुपर्ने हुँदा सोही अनुरूपको पूर्वाधार र वातावरणको सृजना पनि त्यतिकै आवश्यक हुन्छ  अन्यथा नयाँ संरचना निर्माण गर्नुको मात्र कुनै अर्थ रहँदैन  
	 
	 
	 
	 
	 
	 
	 
	 
"
