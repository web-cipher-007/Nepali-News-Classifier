जनताको मुक्तिको कोरा नाराके यहाँका कम्युनिष्ट पार्टीले गरेको जनवादी क्रान्तिले नेपाली समाजको रूपान्तरणका सबै प्रश्नको हल गर्न सक्छ "
	असार  गते एमाओवादीको असन्तुष्ट मोहन वैद्यपक्षले उक्त पार्टी दक्षिणपन्थी र नवसंशोधनवादी भएको र सो पार्टीबाट जनताको मुक्ति सम्भव नभएको भन्दै नयाँ पार्टी निर्माण गरेको एक संवाददाता सम्मेलनमार्फत घोषणा गरे  एमाओवादी दक्षिणपन्थी र नवसंशोधनवादी होहोइन त्यो मेरोलागि खासै चासोको विषय होइन  अनि नयाँ बन्ने वैद्यको पार्टी क्रान्तिकारी होहोइन त्यो पनि मेरो रुचि र सरोकारको विषय होइन  तर अहिले जसरी वैद्य समूहले पार्टी निर्माणको आवश्यकता र औचित्यता सावित गर्न खोज्दैछ त्यसबारे भने अवश्य समाजमा हरेक व्यक्तिलाई चासो रहन्छ  किनभने उसले फेरि जनविद्रोहको नाममा हिंसात्मक वितण्डा मच्चाउन सक्ने र समाजमा अशान्ति मच्चाउने सम्भावना छ   
	विद्यमान संविधानअनुसार प्रत्येक नेपाली नागरिकलाई आफ्नाआफ्ना राजनीतिक विचारधारामा आधारित दल खोल्ने अधिकार छ  यस दृष्टिकोणमा वैद्य समूहसंग पनि आफूलाई लागेको राजनीतिक पार्टी खोल्ने अधिकार छ  तर एक विश्लेषकका नाताले कुनै पनि पार्टी खोल्ने आधार उद्देश्य र लक्ष्य मुलुकको लोकतन्त्रको संस्थागत विकास आर्थिक विकास सामाजिक रूपान्तरण शान्ति र स्थायित्वसंग कस्तो सम्वन्ध रहन्छ भन्ने चासो रहन्छ  
	यस आलोकमा वैद्य समूहले निर्माण गरेको क्रान्तिकारी पार्टी निर्माणलाई विश्लेषण गर्न जरुरी छ  उनको नवगठित पार्टीको उद्देश्य नेपालमा जनताको मुक्तिका लागि जनगणतन्त्र स्थापना गर्ने रहेको छ  अहिलेको एमाओवादीबाट जनताको मुक्ति सम्भव नरहेको र यसमा विचलन आएकाले जनताको नयाँ मुक्तिगामी पार्टी निर्माणको आवश्यकता भएकोले सो पार्टी निर्माण गरिएको उल्लेख छ  उनको यो नारा कुनै पनि वाद शास्त्र वा तर्कको कसीमा भन्दा पनि नेपाली समाजको अवस्था र व्यावहारिक कसीमा विश्लेषण गर्न आवश्यक छ  
	नेपाली समाजमा वामपन्थी राजनीतिक पार्टी निर्माणको आवश्यकता जनताको मुक्तिलाई आधार बनाइएको नारा लगाइन्छ  के वास्तविकता त्यस्तै हो  वा फगत नारामात्र हुन्  जनताको मुक्तिको नारा नेताहरूको आफ्नै मुक्तिका लागि त होइन  यस दृष्टिकोणबाट कम्युनिष्ट पार्टी निर्माण र विभाजनलाई हेर्न आवश्यक छ   
	पहिलो आधारभूत प्रश्न हो नेपालको आर्थिक सामाजिक रूपान्तरणको प्रमुख कारक यहाँका तथाकथित कम्युनिष्ट पार्टी र वामपन्थी विद्घानले भनेजस्तो वर्गीय शोषणमात्र हो  नेपालको अल्पविकासशीलता अविकास वा आर्थिक सामाजिक विकासको धिमा वा स्थिर दरको कारण घरेलु रूपमा वर्गीय शोषण र अन्तर्राष्ट्रिय रूपमा नवऔपनिवेशिक वा अर्धऔपनिवेशिक शोषण र उत्पीडनमात्र हो  अनि सवै प्रश्नको हल यस्तो शोषण विरुद्घको विद्रोहले मात्र दिन सक्छ  के विद्रोहले आर्थिक सामाजिक रूपान्तरणका सवै प्रश्नको हल गर्छ  
	पुँजी मानव संसाधन प्रविधि उद्यमशीलता उत्प्रेरणा प्रणाली र आर्थिक वृद्धि लोचकर प्रणालीमात्र होइन जवाफदेहिता र पारदर्शितासहितको विधिको शासनसहित संस्थागत संरचना र राजनीतिक स्थायित्वले मात्र आर्थिक विकास र सामाजिक रूपान्तरणको आधारशिला खडा गर्छ  समाजको रूपान्तरण अर्मूत वस्तु वा टाउको सजावटको शिरफूल होइन  समाजको रूपान्तरण भनेको शिक्षाको विकास स्वास्थ्यसेवाको उपलव्धता रोजगारीका पर्याप्त अवसर आय आर्जनका अवसर पूर्वाधार विकास उत्पादकत्व वृद्धि प्रविधिमा विकास मानव संसाधन विकास औद्योगिक विकास कृषिको आधुनिकीकरण कर्जामा संस्थागत विस्तार सामाजिक जीवनमा महिला दलित सिमान्तकृत आदिवासी र जनजातिको समावेशीकरण हो  सार्वजनिक क्षेत्रमा सरकार र राजनीतिमा यस्ता वर्गको पहुँच हो  यो नै हो नेपाली समाजको रूपान्तरण  यस्तो विकासको तगारो वामपन्थीले भन्ने गरेको नेपाली समाजमा रहेको शोषणमात्र हो त   
	दोस्रो नेपाली समाजमा रहेको पछौटेपन संस्थागत संरचना सामाजिक मनोविज्ञान समाजको उत्प्रेरणा व्यवस्था मूल्यमान्यता सामाजिक अभिमुखीकरणजस्ता पक्षहरू आर्थिक सामाजिक रूपान्तरणका लागि बाधक तत्वको रूपमा रहेका छैनन् र  के यस्तो समाजमा वैद्यको पार्टीले गर्ने जनवादी क्रान्तिले जादुगर आनन्दले झै तिलस्मी तरिकाले समाजको यी सवै पक्षको रूपान्तरण गर्छ र  
	तेस्रो के यहाँका कम्युनिष्ट पार्टीले गरेको जनवादी क्रान्तिले नेपाली समाजको रूपान्तरणका सवै प्रश्नको हल गर्न सक्छ  काल्पनिक कुरो गरौं र मानौं वैद्यको नयाँ पार्टीले जनविद्रोहमार्फत नयाँ जनवादी क्रान्ति सम्पन्न गर्यो  के भोलि पल्टबाटै देशमा आर्थिक विकास र समाजको रूपान्तरण जादुमय रूपमा हुन्छ र  त्यो दुईवटा कुरोले मात्र सम्भव हुन्छ  पहिलो कि त वैद्यसंग अथाह गाडधन सम्पति रहेको छ  र त्यो धन प्रयोग गरी क्रान्तिपछिको समाजको रूपान्तरण गर्छन्  दोस्रो कि वारेन वफेट र विल गेट्सजस्ता अर्बपति दानीहरू वैद्यका काकाछोराहरू हुनुपर्छ   
	र नै वैद्यले जनवादी सत्ता स्थापना गर्यो त्यसको सत्ताले आर्थिक सामाजिक रूपान्तरण गर्न दसबीस वर्षसम्म वाषिर्क बीसतीस अर्ब डलर सहयोग गर्छु भन्नुपर्यो  होइन भने  
	वैद्यले गर्ने आर्थिक सामाजिक रूपान्तरण सपनामा खाइएको ख्वाबी पुलाव हो   
	चौथो जनताको मुक्तिको लागि विचारधारा वा राजनीतिक दर्शन महत्वपूर्ण हो वा प्रयोजनपरक यथार्थ महत्वपूर्ण हो  जनताको मुक्तिका लम्बे भाषण गर्नु नेताको कला होला  तर त्यस्तो भाषणले व्यवहारतः जनताका समस्याको हल दिन्छ कि दिंदैन भन्ने प्रश्न महत्वपूर्ण हो  मानौ फेरि वैद्यको पार्टीले क्रान्ति गरेर जनवाद स्थापना गरे  जनवाद स्थापनाको एकदुई दिन उन्मादमा जनताले खाना नखालान् खुसियालीमा   दिनपछि भोक लाग्न थाल्छ  प्रत्येक  घन्टामा खानुपर्लार्  तीन करोड मान्छेलाई वितरण गर्ने आय वा सम्पति वैद्यसंग कहाँ छ  रोमान्समा क्रान्तिको कुरा गर्नु एक अलग बात हो  तर प्रयोजनपरक र यथार्थवादी भएर सोच्ने हो भने अहिले शोषण भयो क्रान्तिपछि मुक्तिको समयमा काम नगरी खान पाइन्छ भन्नु भनेको कतै अथाह सम्पतिको भकारी छ त्यसबाट जनतालाई क्रान्तिको प्रतिफल दिन्छु भन्नु जस्तै ठहर्छ   
	पाँचौं के वामपन्थी पार्टीहरूमात्र जनताका मुक्तिका अभिकर्ता हुन्  नेपालका कम्युनिष्ट पार्टीका नेताहरू आफूलाई जनताको मुक्तिको मसिहा ठान्छन्  मानौ ईश्वरले यिनीलाई आफ्नो अवतारको रूपमा नेपाली जनताको मुक्तिका लागि पठाएका हुन् जिसस क्राइष्ट पैगम्वर मोहम्मद बुद्ध वा कृष्णजस्तो  अथवा उनीहरू जनताको मुक्तिको आफू ठेकेदारजस्तो ठान्छन्  मानौ कि उनीहरूले नेपाली जनताको मुक्तिको ग्लोबल टेन्डर पारेका छन्  वा जनताको मुक्तिका लागि जनताबाट आवेदन लिन बसेको जस्तो ठान्छन् र सारा नेपालीले उसलाई मेरो मुक्ति गरिदेउ भनेर आवेदन दिएका छन्  यो धारणाले समाजको रूपान्तरणको अभिकर्ताको रूपमा श्रम पँुजी प्रविधि मानव संसाधन उद्यमशीलता इन्सेन्टिभ सिष्टम मूल्यमान्यताको स्थानमा कम्युनिष्ट पार्टीका डेढअक्कली कार्यकर्ताले ओगटेका छन्  वास्तवमा भन्ने हो भने यो नै नेपाली समाजको आर्थिक सामाजिक रूपान्तरणको सवैभन्दा ठूलो तगारो हो  
	छैठौं नेपालका कम्युनिष्ट पार्टीहरू वास्तवमै जनताको मुक्तिकै लागि हुन् वा उनीहरूको यो नारा आवरणमात्र हो  यो नेपाली समाजको अनुभवजन्य प्रश्न हो  किनभने अहिलेसम्म केशरजंग रायमाझीदेखि मोहन वैद्यसम्म जनताको मुक्तिका लागि पार्टी निर्माणमा लागेको बताउँछन्  तर अनुभव र अवलोकनले के भन्छ  जनताका मुक्तिको नाममा सुदामाजस्ता कम्युनिष्ट पार्टीका नेता कार्यकर्ता दुईचार वर्षपछि कुवेरजस्ता भएका छन्  भूमिगत हुँदा कुनै रोजगारी नहँुदा नै काठमाडौमा रोपनीकै आकारमा जमिन जोड्न सक्षम हुन्छन्  जम्माजम्मी एसएलसी पास वा आईए पढेका बहिदार खरिदारको लोकसेवा परीक्षा पास गर्न नसक्नेहरू प्रावि निमाविका निकम्मा शिक्षकहरू मन्त्री प्रधानमन्त्री र कम्युनिष्ट पार्टीका अध्यक्ष वा महासचिव भएका छन्  यो वास्तवमा मुक्ति नभएर के हो त  भलै यो जनताको मुक्ति नभए पनि कम्युनिष्ट नेताहरूको त हो नि होइन र  देशविदेशमा छोराछोरीको राम्रो शिक्षादीक्षा दिन सफल भएका छन्  रुघा लाग्दा वा घाँटी दुख्दा विदेशी औषधोपचार पाएकै छन्   
	जीवनमा आफ्ना सीप शिक्षा र जाँगरले दुई पैसा कमाउन नसकेका जीवनमा आफ्नो कमाइबाट राज्यलाई एककौडी कर नतिरेकाले देश निर्माण लोकतन्त्र आर्थिक सामाजिक रूपान्तरणको अभियन्ताका रूपमा कम्युनिष्ट नेता भएका छन् जनताको मुक्तिकै नाममा  यसकारण यहाँ जनताको मुक्तिको लागि भनेपछि कम्युनिष्ट नेता सुनपानीले शुद्ध बनाए जस्तो हुन्छन्  उसका सारा अपराध उसका सारा दुराचार जनताको मुक्तिका लागि गरिएकोले क्षम्य हुन्छ   
	नेपालमा वामपन्थीहरूले जनताको मुक्तिका कुरा गर्दा अव्यक्त दुई प्रकारका मुक्ति जोडिएका हुन्छन्  पहिलो क्रान्ति सम्पन्न भएर आउने सत्तासुख त्यो नेताको अभाव र गरिबीबाट मुक्ति हो  दोस्ा्रो विद्रोहको बेला कार्यकर्ता मारिन्छन्  त्यो कार्यकर्ताको महामुक्ति हो  किनभने धेरैजस्तो कम्युनिष्ट नेता बाहुन छन्  हिन्दु धर्मअनुसार मृत्यु महापरिनिर्वाण र महामुक्ति हो  वैद्यको निर्माण गर्ने पार्टीले दिने जनताको मुक्ति नेता र कार्यकर्तालाई दिने मुक्ति पनि यिनै दुवै प्रकारका मुक्ति नै हुन्  
	 
"
