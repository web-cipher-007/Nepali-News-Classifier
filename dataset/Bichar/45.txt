"चीन भारत र अमेरिकी त्रिकोणमा नेपाल"एसियामा केन्द्रित भूमण्डलीय सामरिक सोचको रणनीतिकउल्झन जेलिँदै गएको छ  यसैले एसियाको भूराजनीतिक र आर्थिक राडारमा तात्कालिक र दूरगामी महत्त्व राख्ने परिदृश्यहरू देखापर्न थालेका हुन् "
	एसियामा केन्द्रित भूमण्डलीय सामरिक सोचको रणनीतिकउल्झन जेलिँदै गएको छ  यसैले एसियाको भूराजनीतिक र आर्थिक राडारमा तात्कालिक र दूरगामी महत्त्व राख्ने परिदृश्यहरू देखापर्न थालेका हुन्  अवधारणा फेरिने गठबन्धन भत्किने र नयाँ बन्ने क्रममा आएको वेगले भूराजनीतिक पक्षको चरित्र परिवर्तनको संघारतिर घचेटिएको छ  भूमण्डलीय गाउँमा रूपान्तरण भइरहेको आजको विश्व घटनाक्रमलाई प्रभाव पार्ने सामथ्र्य भए वा नभए पनि प्रभाव त सबैले भोग्नैपर्छ  यसैले घटनाक्रमको झुकावलाई बुझेर आफ्नो सामथ्र्यअनुसार सामरिक सोच बनाउन अथवा कमजोरी बुझेर सम्बन्धको समायोजन गर्न शक्तिशाली र कमजोर दुवै किसिमका देशहरू सक्रिय भएका छन् 

	अमेरिकाले आफ्नो सुरक्षा रणनीतिलाई पहिलोपटक एसिया केन्दि्रत बनाउने दस्तावेज सार्वजनिक गरेको छ  तीनवटै शक्तिहरू चीन भारत र अमेरिका एकअर्कोलाई सतर्कतापूर्वक मूल्याङ्कन गर्न सहयोग र प्रतिस्पर्धा कायम राख्न तर संकीर्ण रूपमा परिभाषित राष्ट्रिय स्वार्थ र निर्माणाधीन विश्व व्यवस्थामा आफ्नो अग्राधिकार कायम गर्न समर्पित भएका छन्  नयाँ परिस्थितिसित आफ्नो तादात्म्य कायम गर्ने सामथ्र्य शक्तिशाली देशहरूसँग हुन्छ  तर बाहिरी छलनीति र आन्तरिक अलमलले कमजोर भएका साना देशहरूसँग यस्तो हैसियत हूँदैन  झन् समयको चाप बुझ्न र सम्हालिन पनि नसक्ने कमजोर देशमाथि त विपत्तिको पहाड नै खस्ने खतरा हुन्छ  
	अमेरिकाले चीन र भारतजस्ता उदीयमान शक्तिहरूको चुनौती भोग्न थालेको उद्घोष पछिल्ला दुई महिनाभित्र अमेरिकी रक्षामन्त्रीले दुईपटक गरेपछि एसियाको सामरिक राडारमा दृश्य परिवर्तनको क्रम अघि बढेको थियो  हालै सार्वजनिक भएको अमेरिकी सुरक्षा रणनीतिक योजनाले एसियालाई उच्च प्राथमिकतामा राखेको छ  राष्ट्रपति ओबामाले सुरक्षा नीतिमा आफ्नो छाप स्थापित गर्दै दिएको दिशानिर्देशको मुख्य पक्ष एसियामा अमेरिकी शक्तिलाई रोक्न तम्सिएको चीनको बढ्दो सामथ्र्यलाई प्रतिकार गर्दै एसियामा अमेरिकी क्षमता वृद्धि गर्ने सुरक्षा रणनीति नै हो  आठ पृष्ठको यो महत्त्वपूर्ण दस्तावेजका दुइटा बुँदा नेपालका लागि सामरिक महत्त्वका छन् 
	 क्षेत्रीय शक्तिको रूपमा चीनको उदयले दीर्घकालीन रूपमा अमेरिकाको आर्थिक र सुरक्षामा विविध ढङ्गमा प्रभाव पार्न सक्छ   क्षेत्रीय आर्थिक स्थायित्वको लङ्गर बन्ने र हिन्द महासागरको व्यापक सुरक्षा दिने सामथ्र्य हासिल गर्न भारतमा लगानी तथा दीर्घकालीन सामरिक हिस्सेदारी बनाइनेछ  
	यसरी एसिया र प्रशान्त महासागर क्षेत्र विश्व आर्थिक र सुरक्षा गुरुत्वाकर्षण केन्द्र बनेको पुष्टि भएको छ  न्युयोर्क टाइम्सका अनुसार ओबामा प्रशासनले चीनलाई खतरा र भारतलाई हिस्सेदारको रूपमा परिभाषित गर्दै एसियालाई आफ्नो सुरक्षा नीतिको प्राथमिकता तोक्नु सम्भाव्य द्वन्द्व एसियामा स्थानान्तरण हुनथालेको जनाउ हो  यसबाट भारत र चीनको वैदेशिक स्थिति र सामरिक नीतिमा पेचिलो अन्तरण आउनेमात्रै होइन दक्षिण एसिया अमेरिकी चिनियाँ र भारतीय शक्तिहरूको रणनीतिक त्रिकोणमा पनि पर्नेछ  परिणाममा यहाँको सुरक्षास्थितिमा नयाँ तरङ्ग आउनेछ  नेपालको लागि यो सामरिक बेचैनी ल्याउने घटनाक्रम हो  अमेरिकी सामरिक अर्जुनदृष्टि उदीयमान यी दुई शक्तिहरूमा केन्दि्रत भएकै अवस्थामा नेपालमा अहिले भारत र चीनको सुरक्षा चासो तीव्र गतिमा चिन्तामा विकास भइरहेको छ  यसैले नेपालको राष्ट्रिय हितको व्यापक फाँटमा गम्भीर चुनौती प्रस्तुत हुनथालेको निष्कर्ष निस्किएको हो  छिमेकीहरूको सुरक्षा चिन्ता र अमेरिकाको सामारिक रुचिलाई बुझ्ने र राष्ट्रियहितको लक्ष्मणरेखाभित्र बसेर प्रभावकारी ढङ्गमा सम्बोधन गर्ने क्षमता नेपालको शासकीय नेतृत्व र राज्यका प्रमुख संयन्त्रमा विकास गर्न निकै ढिलो भइसकेको छ   
	तीन शक्तिहरूको यो रणनीतिक त्रिकोण शक्ति सन्तुलन र कूटनीतिक संलग्नताको जटिल ढाँचा भूमण्डलीय रंगमञ्चका अन्य खेलाडीहरूका लागि रुचिको र भारतचीनका छिमेकीहरूका लागि चासोको मामिला बनेको छ  विश्व इतिहासको यो संक्रमणकाल हो  अहिले विश्वकै सामरिक वातावरण अनिश्चित अवस्थामा छ  दोस्रो विश्वयुद्धपछि स्थापित भएका बहुराष्ट्रिय आर्थिक मौदि्रक र राजनीतिक संस्थाहरू यसैलाई पछ्याएर चोला फेर्ने अवस्थाबाट गुजि्रन थालेका छन्  यस्तो अवस्थामा आफ्नो श्रेष्ठता बनाउन अथवा तादात्म्य कायम गर्न शक्तिशाली देशहरू आपसको सम्बन्धलाई समायोजन गर्ने अपि्रय घटनामा पनि संयम र परिस्थितिसित तालमेल कायम गर्ने परिमार्जित कूटनीतिको अभ्यासमा लागेका छन्  उदाहरणका लागि भारतले तीन हप्ताअघि आफ्नो सैनिक प्रतिनिधिमण्डलको चीन भ्रमणमा तेर्सिएको छेकबार हटाउन र चीनले दुई भारतीय व्यापारीसम्बन्धी झमेलालाई सुल्झ्याउन देखाएका तदारुकता र संयम उल्लेखनीय थिए  अतीतमा यस्ता घटनाले वाक्युद्ध नै सुरु गरेको सम्झँदा यी दुई उदीयमान महाशक्तिहरू अब आपसी सम्बन्धलाई स्थायित्व दिने पक्षमा उभिएको प्रस्ट हुन्छ   
	भारतीय प्रधानमन्त्रीका सुरक्षा सल्लाहकारले चिनियाँ दूतावासमा आयोजित समारोहमा बोल्दै भारत चीनलाई एकअर्कोको सामरिक वैरी ठान्नु सही होइन टाइम्स अफ इन्डिया पुस  भन्नु र चिनियाँ विदेशमन्त्रीले भारतचीन सम्बन्धमा स्थायित्व आइरहेको बताउँदै एकअर्काको सामरिक सोच बुझ्न एकअर्कोबाट सिक्न र सहयोग गर्नसक्ने आशा व्यक्त गर्नु ग्लोबल टाइम्स पुस  यी शक्तिहरू नयाँ परिस्थितिसित तादात्म्य मिलाउन तत्पर भएको पुष्टि हो   
	अमेरिकी दबाब विपरीत इरानबाट तेल आयात गर्नेे अडानले पनि भारत र चीन आफ्नो हैसियत स्थापित गर्न अग्रसर भएका पुष्टि गरेको छ  वास्तवमा मतभेद व्यवस्थापन शङ्का निवारण र साझा हितको क्षेत्र फराकिलो पार्न भारत र चीनले देखाइरहेको इच्छाशक्ति उत्कृष्ट छ  यसै सिलसिलामा हालै काठमाडौंको छोटो भ्रमणमा चिनियाँ प्रधानमन्त्रीले भारतसँग राम्रो सम्बन्ध राख्न र चीनसँग राम्रो सम्बन्ध राख्न भारतका प्रधानमन्त्रीले हाम्रा गृहमन्त्रीलाई दिनुभएको भनिएको सल्लाहलाई बढी बुझ्ने अथवा न्युनीकरण गर्ने दुवै प्रवृत्ति गलत हुन्छ  यो सल्लाहमा कुन सन्दर्भ र कसको अग्रसरतामा आएको थियो भन्ने प्रस्ट छैन  सतर्कतापूर्वक छानिएका शब्दहरूबाट बनेको वाक्यांशमार्फत विदेशी नेताहरूले दिने कूटनीतिक अभिव्यक्तिलाई सही रूपमा अथ्र्याउन समान तहको परिपक्वता र अनुभव आवश्यक हुन्छ  युरोपबाट एसियामा सरेको विश्व शक्तिराजनीतिको गुरुत्वाकर्षण र आफ्नो हैसियतमा आएको उल्लेखनीय वृद्धिप्रति चीन र भारत जानिफकार छन्  यसै अनुकूल उनीहरू तात्कालिक खतराको स्रोतको पुनःमूल्याङ्कन र साझा खतराको पहिचान गरेपछि आपसी हितमा आपसी सम्बन्धको पुनःसन्तुलनमा संलग्न भएका हुनुपर्छ  नेपालले बुझ्नैपर्ने तथ्य के हो भने भारत चीन वा अमेरिका सबै शक्तिहरू आफ्नै राष्ट्रिय स्वार्थबाट सञ्चालित हुन्छन्  मित्र र प्रतिद्वन्द्वी सहयोग र जोखिमको मूल्याङ्कन आफ्नै आवश्यकता अनुभव र लक्ष्यअनुसार गर्छन्  नेपालमा यी तीनवटै देशहरूको चाहना र सामरिक सोचमा मेल छैन  
	भारत र चीन बीचको सम्बन्ध अहिले नयाँ चरणबाट गुजि्ररहेको छ  समझदारी र सहकार्य बढिरहेको छ तर अविश्वास घटेको छैन  कूटनीतिको शैली फेरिएको छ विश्व मामिलामा साझा हितमा संयुक्त अडान लिने दृढता देखिएको छ संवेदनशील क्षेत्रमा समेत हिस्सेदारी पनि जोडिँदै गएको छ  सँगसँगै सुरक्षा चासो फराकिलो आशङ्का बाक्लो र सामरिक प्रतिद्वन्द्विता पनि बढिरहेको छ  उदाहरणका लागि भारत र चीन संयुक्त लगानीमा  अर्ब रुपैयाँको लागतमा विश्वको सबैभन्दा लामो टेलिस्कोप बनाउन थालेका छन््  अर्कोतिर  अर्ब डलरको लागतमा विश्वको उच्चतम उचाइको विमानस्थल निर्माण लगायत तिब्बतको आधारभूत ढाँँचा र सामरिक संरचना विकासमा चीन संलग्न भएको जानकारी सिन्ह्वाले दिएको छ  भारतले पनि  हजार करोड रुपैयाँको सैनिक शक्ति वृद्धि योजना बनाएको छ  
	राष्ट्रिय सुरक्षा र आत्मपरीक्षणको लागि परिपक्व कूटनीति अनिवार्य हुन्छ  व्यवहारशील परराष्ट्र नीति र प्रभावकारी कूटनीतिका लागि लहड वा आवेग वर्जित छ  तर छिमेकीहरूसितको सम्बन्धमा पटकपटक हन्डर भोग्दा पनि नचेतेको नेपाल आफ्नो ढोकैमा उभिएको अमेरिकी चिनियाँ र भारतीय शक्तिहरूको सामरिक त्रिकोणको जटिलता बुझ्न तत्पर भएको छैन  छिमेकीहरूसँगको सम्बन्धमा सक्रिय हुन छाडेर नेपाल प्रतिक्रियात्मक हँुदै पहलकदमीको हैसियत नै गुमाएको अवस्थामा निचोरिएको छ  अन्तर्राष्ट्रिय मोर्चामा भइरहेको फेरबदलप्रति सतर्क रहेर आफ्नो अवस्था कमजोरी र जोखिम बुझेर वैदेशिक मामिला सञ्चालन गर्ने आवश्यकता त आकासको फल नै भएको छ  तर एसियाको शक्ति सन्तुलनमा भइरहेको उल्लेखनीय परिवर्तन दक्षिण एसियाको सुरक्षा स्थितिमा थप जटिलतासँगै आफ्नो अपरिवर्तनीय भौगोलिक स्थापनका कारण नेपालको सामरिक प्रासङ्गकिता अमेरिका चीन र भारतका लागि ह्वात्तै बढेको छ  यस्तो धारिलो अवस्था बुझेर आफ्नो कमजोरी सच्याउन र सामथ्र्य बढाउन अब समय थोरै छ भन्ने हामीले बिर्सिनु हुँदैन   
	हाम्रा नेताहरूलाई विदेशीसमक्ष पनि एकअर्का विरुद्ध कुरा गर्ने बानी लागेको छ  यो कुलतले नेपाली जनतामात्रै होइन विदेशीलाई पनि पत्यारिलो नेतृत्वको अभाव खट्किएको छ  यता केही वर्षदेखि अन्तर्राष्ट्रिय मामिलामा आवेगमा बगेर राष्ट्रिय हितमा अनावश्यक तथा आफ्नो हैसियत नसुहाउने अडान लिने प्रवृत्ति पनि देखिन थालेको छ  दुवै छिमेकीले विरोध गरेको लिबियामा नेटोको सैनिक कारबाहीलाई समर्थन गर्ने राष्ट्रसंघीय महासभाको पछिल्लो अधिवेशनमा प्यालेस्टाइनको सदस्यताको प्रस्ताव आउँदैन भन्ने सामान्य अनुमान पनि गर्न नसकेर समर्थनको विवादास्पद घोषणा गर्ने जस्ता अन्तर्राष्ट्रिय मामिलामा उत्ताउलो देखिने अथवा छिमेकीहरूको मनमा शङ्का उब्जिने गल्ती भएका छन्   
	दुवै छिमेकीको पत्यार चिन्तापूर्ण गतिमा घट्दै गएको छ  चिनियाँ प्रधानमन्त्रीको चार घन्टाको भ्रमण सम्पन्न गर्न सुरक्षाको कारण बताएर अघोषित कफ्र्यु लगाउँदै सेना लगायत  सुरक्षाशक्तिको घेरामा राखेर अतिथिलाई स्वागत गर्नबाट जनतालाई बञ्चित गर्नुपर्यो  यो तीतो अपि्रय अनुभवपछि आफ्नो सुरक्षा चासो सम्बोधन गर्ने ल्याकत नेपाल सरकारमा छ भन्ने अनुभूति पनि चीन र भारत दुवैलाई हुनै सक्दैन   
	यसैगरी नेपालमा आफ्नो सुरक्षा चिन्ता बढ्दै गएकोमा भारतले प्रधानमन्त्रीकै ध्यान आकषिर्त गराएको तीन महिनापछि गृहसचिव स्तरमा पछिल्लो साता भएको दिल्ली बैठकमा नेपाली भूमि भारतको हितविरुद्ध दुरुपयोग भएका बुँदागत विवरणमात्र होइन सुरक्षामा आघात पार्ने क्षेत्र थपिँदै गएको सिकायत पनि गरेको छ  दुवै छिमेकीको चासो चिन्तामा रूपान्तरण हुनु र वचन पालन गर्ने पत्यार नेपालले जोगाउन नसक्नु अनिष्टकारी हुनसक्छ  आफ्नो हित हेर्न छिमेकीहरू आफैं क्रियाशील हुने अवस्था सुरु भयो भने नेपालको भविष्य अँध्यारो हुनेछ 
"
