 तराईमधेसमा आरक्षण नीति कस्तो हुनुपर्छ तराईमा विभिन्न जाति र उपजातिको बसोबास रहे"
	तराईमा विभिन्न जाति र उपजातिको बसोबास रहे तापनि तिनीहरूको सामाजिक आर्थिक सांस्कृतिक र शैक्षिक स्तर भिन्न छ  एउटै जातिभित्र आर्थिक सांस्कृतिक र शैक्षिक स्तरले गर्दा वर्ग सृजना भएको छ  एउटै जातिभित्रका कोही धनी सम्पन्न छन् भने कोही अत्यन्त गरिब र विपन्न छन्  आर्थिक सम्पन्नताले गर्दा एउटै जातिका केही व्यक्तिहरूको जीवनशैली उच्च देखिन्छ भने विपन्नहरूको स्थिति दयनीय छ   
	हिन्दु वर्णव्यवस्थाको सामाजिक संरचनामा सामन्ती प्रवृत्ति छ  समाजका उपल्लो जाति सामाजिक आर्थिक र सांस्कृतिक दृष्टिकोणले सम्पन्न हुँदा समाजका तल्लो जातिमाथि हैकम चलाउँछन्  तल्लो जाति परम्परागत रूपमा शोषित पीडित भई अभावग्रस्त जीवन विताइरहेका छन्  तराईमा पहाडभन्दा बढी शोषण उत्पीडन र विभेद छ  हिन्दु धर्मको कट्टरतामा बाँचेको तराई समाजमा छुवाछूत अपहेलना र घृणा बढी छ  सांस्कृतिक रूपले उच्च जातिले निम्न जातिलाई बढी हेपेका छन् भने भूसामन्ती प्रथाले गर्दा निम्न जातिलाई उच्च जातिले शोषण दमन गर्दै आएका छन्   
	तराईको अधिकांश जमिन उच्च जातिले ओगटेका छन्  निम्न र दलित जातिहरू सुकुम्बासी नै छन्  तराईको सामाजिक र आर्थिक व्यवस्थाको आधार नै भूमि हो  भूमिमात्र उत्पादनको स्रोत भएकाले भूमिपतिहरू भूमिहीनहरूमाथि परम्परागत रूपमा शोषण गर्दै आएका छन्  त्यसैले तराईमा पहाडभन्दा बढी शोषण छ  जहाँ सम्पत्ति हुन्छ त्यहाँ शोषण हुन्छ  तराईमा प्रकृति प्रदत्त उर्वर भूमि अमूल्य वनस्पति र जडीबुटीको स्रोत वनजङ्गल तथा जलस्रोत जस्ता सम्पत्तिहरू भएर पनि त्यसबाट समान रूपमा सबै लाभान्वित हुनसकेका छैनन्   
	यसरी एकातिर सम्पत्तिले गर्दा आर्थिक शोषण बढी देखिएको छ भने अर्कोतिर सांस्कृतिक सामाजिक र राजनीतिक शोषण छ  तराईमा शोषणको मूल आधार असमान वितरण अवसरको कमी शिक्षा र सचेतनाको कमीकमजोरीहरू छन्  शोषण र विभेद अन्त्यका लागि लोककल्याणकारी लोकतान्त्रिक व्यवस्थाको आवश्यकता पर्छ  यसका लागि नीति र दीर्घकालीन कार्यक्रमहरू संचालन गर्नुपर्छ  तर राज्यले यस्ता कार्यक्रमहरू संचालन नगर्दा समस्या विकराल बन्दै गएको छ   
	तराईका उपेक्षित शोषित जातिहरूको उत्थानका लागि राज्यले विशेष आरक्षण नीति ल्याउनुपर्छ  त्यो नीति तराईका उपल्लो जातिका लागि नभई तल्लो सीमान्तकृत दलित अछूतका लागि हुनुपर्छ  यस्तो नीति लागु गराउन सकियो भनेमात्र तिनीहरू लाभान्वित हुनेछन्  तराईका सम्पन्न उच्च जाति र तल्लो अशिक्षित दलित जातिहरूलाई मधेसी भनेर एउटै डालोमा हालेर राज्यका सबै निकायमा यसरी आरक्षण दिंदै जाने हो भने त्यसले तराईको सामाजिक सद्भावमा द्वन्द्व पैदा गर्नेछ  अहिलेको एउटै मधेसी नामबाट तराईका सम्पन्न मैथिली बाहुन भूमिहार राजपुत कायस्थ लगायतका जातिले फाइदा उठाउँदै जाने हो भने विपन्न अछूत दलित मसुहर चमार दुसाध डोमजस्ता जातिले यस आरक्षणबाट सधैंका लागि वञ्चित हुनुपर्नेछ   
	तराईमा आरक्षणको नीति लागू गराउनु अघि भारतमा लागू गरिएको आरक्षण पद्धतिको अध्ययन गर्नुपथ्र्यो  भारतमा भएको दलित हरिजन पिछडा वर्गहरू तराई समाजमा पनि छन्  भारतीय हिन्दुको सामाजिक संरचनाजस्तै तराईका हिन्दुहरूको पनि संरचना छ  भारतको विहार राज्यमा मण्डल आयोगद्वारा सिफारिस गरिएका दलित अछूत हरिजन अनुसूचित जाति र जनजातिहरू तराईमा पनि छन्  त्यसबाट शिक्षा लिएर नेपाल सरकारले आरक्षण नीति लागू गर्नुपथ्र्यो  त्यसो गरेको भए तराईका दलितहरू अन्यायमा पर्ने थिएनन्   
	तराईका मधेसवादी दल र नेताहरूको दबाबमा परेर मधेसीको नाममा बाहुनदेखि डोमसम्मलाई एउटै मापदण्डमा राखेर आरक्षण दिनु एक्काइसौं शताब्दीको लोकतान्त्रिक व्यवस्थामा कहाँसम्मको न्याय हो   
	तराईका दलितहरूको बोली बोलिदिने मधेसवादी दलका सम्भ्रान्त नेताहरूलाई कुनै संवेदनशीलताले छुँदैन  सिर्फ चुनावका बेला हात जोडेर दलितको घरमा पुगेर भोट माग्नुसित मात्र मतलब हुन्छ  तराईका नेता बेइमान र स्वार्थी हुँदैमा राज्य पनि त्यस्तै हुनुहुँदैन  राज्य सबैको अभिभावक हुनुपर्छ  राज्यले अभिभावकत्व लिएन भने त्यसको विरुद्घ विद्रोह हुनु स्वाभाविक नै हो  तसर्थ राज्यले तराई मधेसका सर्वाङ्गीण समाजशास्त्रीय अध्ययन र अनुसन्धान गरी तदनुकूल विशेष आरक्षण नीति लागु गर्नुपर्छ  तराई समाजलाई निम्नानुसार वर्गीकरण गर्न सकिन्छ उच्च आर्य हिन्दु समूह यसमा हिन्दु धर्मावलम्बी तागाधारी जातिहरू बाहुन मैथिल र कान्यकुब्ज भूमिहार राजपुत देव र कायस्थहरू पर्छन्  सांस्कृतिक र आर्थिक दृष्टिकोणले यी जातिहरू सम्पन्न छन्   
	मध्यम आर्य हिन्दु समूह यादव धानुक केवट कुर्मी कोइरी कुम्हार कथ बनिया तेली सुडी कलवार रौनियार वर्णवाल नुनिया भौर राजधोवी धोवी सोनार कमार बढईसुतिहार आदि   
	अछूत दलित समूह मुसहर चमार दुसाध हलखोर हाडी डोम आदि   
	मुसलमान समूह शेख शैयद मुगल पैठान धुनिया जोलहा कुजरा दर्जी आदि   
	व्यापारिक समूह मारवाडी बंगाली पञ्जाबी शिख बनिया आदि   
	यसरी तराई समाजको समाजशास्त्रीय सामाजिक संरचनाले तल्लो सीमान्तकृत जातिहरूलाई आरक्षणको आवश्यकता छ  वास्तवमा तराईमा सबै मधेसीभन्दा आरक्षणको असली हकदार दलित अछूत जातिहरू नै हुन्  तर सरकारले सगोल रूपमा नै तराईमधेसका सबै जातिलाई मधेसी भनेर आरक्षणको नीति लागू गरेको छ  सरकारी कार्यालय र संघसंस्थाहरूमा प्रकाशित विज्ञापनहरूमा मधेसी भनेर छुट्याएको हुन्छ जसमा एउटा पनि तराई दलितहरू मुसहर चमार दुसाध डोमहरूका दरखास्त पर्दैनन्  तिनीहरूमा शिक्षा र चेतनाको अभाव हुन्छ  पढ्नुपर्छ र जागिर खानुपर्छ भन्ने तिनीहरूमा सोच हुँदैन  त्यस्ता विज्ञापनहरूमा तराईका उच्च र मध्यम जातिहरूकै उम्मेदवारहरूले मौका पाउँछन्  त्यही मधेसीको आरक्षण कोटामा तराईका झा मिश्र ठाकुर सिंह देव कर्ण यादव मण्डल साह र चौधरीहरू आरक्षित रूपमा सफल हुन्छन्  तिनीहरू त खुल्ला प्रतिस्पर्धाबाट पनि सफल हुनसक्छन्   
	एक किसिमले राणाकालदेखि नै तराईका झा र सिंहहरूले बडाहाकिम न्यायाधीश र अधिकृतहरू हँुदैआएका थिए भने पञ्चायतीकालमा प्रधानन्यायाधीश अञ्चलाधीश मन्त्री र राजदूतहरू भएका थिए  त्यसपछि प्रजातन्त्र हुँदै लोकतन्त्र र गणतन्त्रसम्म आइपुग्दा पनि मन्त्री संासद राजदूत र विभिन्न संघसंस्थाहरूमा कार्यकारी प्रमुखहरू हुने मौका पाएका छन्  तर तराईका दलितहरूले भने अवसर पाएका छैनन्  लोकतन्त्र आएर पनि दलितहरू अवसरबाट वञ्चित हुनुपरेको छ  वास्तवमा तराईका यी भूमिहीन जाति जो सांस्कृतिक र सामाजिक दृष्टिकोणले सीमान्तकृत छन्  राज्यले मधेसीको नाममा जुन आरक्षण दिइराखेको छ त्यसबाट दलित मधेसीहरू बन्चित भइराखेका छन्  यो अत्यन्त अवैज्ञानिक र आधुनिक लोककल्याणकारी राज्यको सिद्धान्तको प्रतिकूल छ  तराईबासी मधेसीमुख्य रूपमा राष्ट्रिय राजनीतिको मूलधारबाट मात्र बञ्चित छ  तिनीहरूलाई राजनीति र प्रशासनिक रूपमा मात्र सशक्तीकरणको आवश्यकता छ  तराईका तल्लो दलित जातिहरू आर्थिक राजनीतिक र सांस्कृतिक सबै क्षेत्रमा विपन्न छन्   
	तसर्थ सरकारले विशेषगरी दलित र अल्पसंख्यकका लागि आरक्षणको नीति ल्याउनुपर्छ  अनिमात्र मुलुकका यी असली सिमान्तकृत वर्गले लोकतान्त्रिक गणतन्त्रको अनुभूति गर्नेछ र तराईले न्याय पाउनेछ  नत्र तराईमा उपल्लो र तल्लो दलितहरूबीच नयाँ द्वन्द्वको सृजना हुनेछ   
"
