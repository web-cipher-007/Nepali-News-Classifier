नेपाली लेखनमा मधेस र उलारको स्थितिउलारपछि पछिल्लो साता लू उपन्यास लेखेर नयनराज पाण्डे यतिखेर चर्चामा छन्  "
	उलारपछि पछिल्लो साता लू उपन्यास लेखेर नयनराज पाण्डे यतिखेर चर्चामा छन्  लूमा पनि तराईका सीमावर्ती क्षेत्रका सवालहरूलाई उनिएको छ  परशु प्रधान र नारायणी तिवारीले एक वर्ष पहिला तराई मधेसका कथा संग्रहमा बयालीसवटा कथाको सम्पादन गर्नुभएको छ  त्यो संग्रहमा कथा छनौटका आधारहरूबारे भनिएको छ तराई मधेसको पृष्ठभूमिमा लेखिएको स्थानीय बोलिने भाषाहरूको प्रयोग भएको शोषण उत्पीडन र विसंगति आदिलाई उजागर गरिएको त्यहाँको स्पष्ट चित्र आउनेछ  यसरी पछिल्ला समयमा तराईमधेसका पृष्ठभूमिमा केन्दि्रत रही साहित्य लेखनको काम फक्रिँदै गएको छ   
	उसो त मधेसका जनजीवनलाई लिएर नेपाली साहित्यमा पहिला पनि लेखिएका छन्  तर यतिखेर भइरहेका प्रयत्नहरूलाई आधुनिक राष्ट्रनिर्माणको प्रकृयासंँग जोडेर पनि हेरिने गरिएको छ  नेपालको भविष्य सुनिश्चित गर्न सामूहिक रूपमा सबैको दूरदृष्टि आवश्यक छ  यसबाट सामाजिक र राजनीतिक धु्रवीकरणलाई न्यून गरी समावेशी राष्ट्रनिर्माणमा टेवा पुर्याउन सकिन्छ  हो पनि समाज एकातिर अग्रसर हुँदा स्रष्टा लेखक अर्को दिशामा प्रवृत्त हुनसक्दैनन्  आफ्नो माटो वा भनौं आफ्नो कालखण्ड सापेक्ष नरहने स्रष्टालाई समाजले विस्मृतिको गर्भमा थन्क्याएर  
	सुरक्षित राख्ने गर्छ  साहित्यको क्षेत्रबाट भइरहेका प्रयासहरूको लेखाजोखा भविष्यले गर्ला तर अहिले यतिमात्र भन्न सकिन्छ मधेसको कथ्यलाई यसले राष्ट्रियकरण गर्छ   
	बहसको अर्को कोण पनि छ इतिहासमा कतै पनि त्यस्तो समाज उँभो लागेको छैन जहाँ सांस्कृतिक र साहित्यिक प्रयासहरू भएको छैन  कतै पनि यस्तो भेटिंदैन  त के हामी पहिलोपटक यस्तो गर्न खोज्दैछौं त  केवल राजनीतिकर्मी र राजनीतिलाई आलोचना गरेर समाज विकसित हुनसक्दैन  तराईमा विविधता छ र यहाँ अनेकौं प्रयत्न पनि भइरहेका छन्  तर फर्केर हेर्ने हो भने मधेसी समाजका बारेमा थोरै लेख्ने काम भएका छन्  लेखनलाई अनेकौ कोणबाट हेर्नुपर्ने हुन्छ साहित्य इतिहास पत्रकारिता  अहिलेसम्मको स्थितिमा नेपाली लेखनलाई नियाल्दा मधेस र मधेसीलाई केन्द्रीय तत्त्व मानेर पुस्तक लेखनको काम अत्यन्त कम भएको छ  तराईतिर टाँगा वा गाडामा पछाडितिर मात्र बोझ एकत्रित भएर सन्तुलन नमिल्ने बिग्रने प्रक्रियालाई स्थानीय भाषामा उलार भन्ने गरिन्छ नेपाली लेखनमा पनि कथ्य र परिवेशको दृष्टिले असन्तुलन छ  गैरआख्यानतिरको लेखनमा दुइटा धार देखिन्छ एउटा राजनीतिक उद्देश्यसाथ नियोजित रूपमा पुस्तक लेखनको काम दोस्रो सोधकर्मीका रूपमा पुस्तकको प्रस्तुति  संविधानसभाको पृष्ठभूमिमा मधेसको मुद्दा र राज्य पुनसर्ंरचना आधारित पुस्तकहरू बाहिरिएका छन्  उपेन्द्र यादव जयप्रकाश गुप्ता लगायत मधेसका बारेमा लेख्ने राजनीतिकर्मीहरू पनि छन्   
	जुन समाजका बारेमा जति बढी लेखिएको छ शोध भएको छ त्यहाँ परिवर्तनको गति तीव्र हुन्छ र त्यो समाजलाई अगाडि ल्याउन लेखकहरूको योगदानको ठूलो हिस्सा मानिन्छ  जातीय भाषिक तथा क्षेत्रगत समुदायबाट राज्यप्रदत्त विभेदका विरुद्ध र राज्ययन्त्रमा न्यायपूर्ण सहभागिताका लागि आवाज उठाएको नेपालकै पहिलो क्षेत्र मधेस हो  तर मधेसी विद्रोहले पारेको सामाजिक आर्थिक र राजनीतिक असरहरूका बारेमा बहुकोणीय अध्ययनका साथ प्राज्ञिक पुस्तक आउन सकिरहेको छैन  मधेश केन्दि्रत प्राज्ञिक तहमा शोधहरूको अत्यन्त खाँचो छ  मौलिक लेखनको दृष्टिले मधेस शोधार्थीहरूका लागि उर्वर मैदान रहेको छ  प|ेडरिक गेजले चार दसक पहिला अंग्रेजीमा लेखेका रिजनलिजम एन्ड नेसनल युनिटी इन नेपाल पुस्तक विदेशीहरूले लेखेको तराईकेन्दि्रत पुस्तक कोशेढुंगा नै मानिन्छ  तर मधेसी विद्रोहपछि नेपालमा त्यसको पुनर्प्रकाशन गरिंदा त्यो पुस्तक खासै बिक्री भएन  त्यस्तै सोसल साइन्स उहाँले पाँच वर्ष पहिला मधेस समस्या र सम्भावना पुस्तक निकालेको थियो  त्यतिखेर मधेसजस्तो सारै थोरैमात्र अध्ययन गरिएको र कमैमात्र छलफल हुने विषयमा यो पुस्तक एउटा गहकिलो सामग्री थियो   
	मूलधारको पत्रकारितामा मधेससँग जोडेर गरिने अखबारी लेखन एउटा पाटो हो तर समाजलाई समुन्नत बनाउन तथा न्यायको खोजीको क्रमलाई सन्तुलित बनाउन प्राज्ञिक कार्यहरूको खाँचो छ  राजनीतिक नाराहरूलाई बोकेर कार्यपत्र लेख्नु ससानो पुस्तिकाहरू प्रकाशन गर्नु भनेको तात्कालिक कार्यसिद्धी मात्र हो  मधेसमा कार्यरत प्राध्यापकहरूमा मधेस केन्दि्रत अनुसन्धानप्रति उदासीनता रहेको भन्नु वेमुनासिव नहोला  जसले जाँगर देखाउँछन् ऊ पनि आवश्यक स्रोत र साधनहरूको सीमाले चेपिन पुग्छन्  दाताहरूले तराईतिर नजर राख्न थालेपछि केही अध्ययनका काम हुने गरेका छन्  तर त्यो कतिको प्राज्ञिक र तथ्यपरक हुनसकेको छ त्यसको परीक्षण हुन बांँकी छ  त्यसैले आवश्यकता छ मधेसका इतिहास सामाजिक विकास अर्थतन्त्र आप्रवासन खुला सिमाना दाताहरूको सहयोग आन्दोलनको रसायन भूराजनीति अधिकारको राजनीति केन्द्रीय राजनीतिमा पहुँच सामाजिक विविधता र सम्मिलीकरण पर्यावरण कृषि राजमार्ग संस्कृति भारतीय राज्यहरूसंगको अन्तरनिर्भरता सामाजिक सुरक्षा लैङ्गकि चेतना सामुदायिक सम्बन्ध दलित सन्दर्भ नगरीय संस्कृतिको विकास र त्यसका आयामहरूजस्ता अनेकौं पक्षबारे प्राज्ञिक अध्ययनको खाँचो छ  मधेसका बारेमा वैज्ञानिक इतिहास लेखनको काम बाँकी छ  तराईमधेस आफैमा विविधतापूर्ण छ सन्थाल राजवंशी विराट क्षेत्र मिथिला लुम्बिनी वा नयाँ मुलुकका क्षेत्रगत रूपमा जिम्मेवार र सरोकारी इतिहास लेखनको काम गर्नु पर्नेछ   
	विगतमा विभिन्न गैरसरकारी संस्थाहरूमार्फत पनि अध्ययनहरू भए तर त्यसमा हिमाल र पहाडलाई प्राथमिकता भन्दै समथल भूभागका पक्षहरू किनारामा परे  मधेशसंँग जोडिएका तमाम पक्षका बारेमा अहिले पनि ठूलो रिक्तता छ  सामग्रीहरूको खोजी गर्दा सन्दर्भहरू फेला पार्नु अत्यन्त दुष्कर हुन्छ  मधेस भनेको नेपालका लागि सघन जनघनत्व भएको सामाजिक विविधता बोकेको फरक भूगोल भएको तथा दक्षिण एसियाका खुला सिमाना भएको अन्तर्राष्ट्रिय सेतु पनि हो  यसका लागि राष्ट्रियस्तरमै पहलको खाँचो छ  प्राज्ञिक अध्ययन भन्नु सजिलो छ तर त्यसका मान्यताहरूलाई अनुपालन गर्नु अत्यन्त गारो हुन्छ  उसो राजनीति खेतीकै नाममा यतिखेर लेख्नेहरू हौसिएका छन् कमसेकम मौन रहनुभन्दा बोल्नुलाई राम्रो मान्नुपर्छ  तथापि थारुका बारेमा पनि थोरै काम भएका छन् तर जेजति भएका छन् तुलनात्मक रूपमा थोकमा मधेसभन्दा बढी गुणात्मक भएका छन्   
	केन्द्रीय अखबारका पानाहरू पल्टाउँदा प्रायः मधेसीहरू यो छैन त्यो छैन भनेर गुनासा गरिरहेका भेटिन्छन्  उद्योगका रूपमा स्थापित भइसकेको नेपाली मिडियाले आफ्नो बजार केन्दि्रत सामग्री पस्किनु उसको स्वार्थ हो  यहींनिर प्रश्न उठ्छ तराईका मधेसी बहुल क्षेत्रमा पत्रिका किन्ने र पढ्ने कतिको बानी छ  त्यस्तै केन्द्रीय अखबारहरूको खपत कतिको छ  पाठक प्रतिक्रिया लेख्ने कतिको सोच छ  मधेसीहरू जबसम्म अखबारका लागि थोक बजार हुँदैनन् तबसम्म उसका रुचिकर कुराहरू कम फेला पर्नु अनौठो होइन  अहिले पनि यस्ता पेसाकर्मीहरूको कमी छ जो उपहारमा पाएका पुस्तकलाई पनि गम्भीरतापूर्वक पढुन्  छिमेककै पश्चिम बंगालमा पुस्तक संस्कृतिको गहिरो तादात्म्य छ  मधेसमा जबसम्म पढ्ने र लेख्ने आन्दोलन हुँदैन यो समाज उँभो लाग्दैन  खासगरी मधेसका युवाहरूले यो पक्षलाई बुझ्न जरुरी छ  चारपाँच दशक पहिला तराईका प्रमुख बजारहरूमा गतिला पुस्तकालयहरू थिए ती पुस्तकालयहरू लगनशील युवाहरूले संचालन गरेका थिए  तीमध्ये कैयौं पुस्तकालय त राष्ट्रियस्तरमै चिनारी पाएको थियो  तर तीमध्ये आज धेरै पुस्तकालय बन्द भइसके वा जनकपुरको रेलजस्तै छुकुछुकु हिंड्दैछन्  
	यहाँनिर तीनटा कुरा छन् एउटा त गम्भीर पाठकको ठूलो सङ्ख्या भयो भने लेखकहरूको बढोत्तरी हुन्छ वा जब मधेस र मधेसीको अन्तर्राष्ट्रिय रणनीतिक महत्व हुन्छ त्यतिखेर लेख्ने र लेखाउनेहरूको घुइँचो लाग्छ वा स्वयम् आफ्नो इतिहास परम्परा र विशिष्टता जान्दै ऊध्र्वमुखी हुन सामाजिक प्रवृत्ति संस्कृतिकै रूपमा विकसित हुन्छ  त्यतिखेर लेखनको बाढी आउँछ  तराईका भाषामा आफ्नो साहित्य र संस्कृतिको पक्षमा लेखनहरू भएका छन् त्यसको सामाजिक मूल्य पनि छ  तर यतिखेर तराईको समाजका बारेमा लेखनको अत्यन्त खाँचो छ  तराईका भाषाहरूमा भइरहेका लेखनलाई अन्य भूगोलका नेपालीमाझ फिँजाउन पनि त्यतिकै आवश्यक छ जो नेपालीमा अनुवाद गरेर हुनसक्छ  साहित्यिक माध्यमहरूमा तराईको परिवेश पस्किंँदा यसले सम्बन्धित समाजलाई सशक्त बनाउँछ र आफ्ना समयका कमजोरीहरूसंँग जुझ्न ऊर्जा दिन्छ  यो कार्य मधेसकै मान्छेले गर्नुपर्छ भन्ने छैन  तर मधेससँग परिचितहरूले यस विषयमा गहिरो अनुभूति राख्ने भएको हुनाले सटिक अभिव्यक्ति दिनसक्छन्   
	तराईमधेस क्षेत्रको नाम लिंदैमा एकातिर संस्कृति सभ्यता इतिहास र ज्ञानचिन्तन सबैको तस्विर खडा हुन्छ अर्कोतिर वर्तमानमा परस्पर विरोधी परिस्थिति पनि झल्किन्छ  त्यसैले अतीतको स्मरण र वर्तमानमाथि गम्भीरतापूर्वक विचारले नै तराईमधेसले आफ्ना समस्याहरूको समाधान गर्नमा समर्थ हुन्छ  मधेसको अतीत गतमात्र होइन त्यो ऊध्र्वमुखी हो र वर्तमान चुनौतीपूर्ण छ  मधेस ऊध्र्वमुखी भएर आफ्ना वर्तमानका चुनौतीहरूसँग सामना गर्न सकुन् त्यो राष्ट्रिय मूल प्रवाहीकरण र समृद्धिका लागि पनि आवश्यक छ  यस दूरदृष्टिका साथ मधेसका प्रत्येक पक्षका बारेमा बहुआयामिक लेखन हुन जरुरी छ  लेखनका साथ साथै गम्भीर पाठक पनि चाहिने हुनाले यस सम्बन्धमा सामाजिक विमर्शको आवश्यकता छ  त्यस्तै मूलधारको मिडियाले सामाजिक उत्तरदायित्व पालना गर्दै समावेशी स्वरलाई पछिल्ला समयमा स्पेस दिंदै गएको छ  त्यो अवसरलाई पनि सामुदायिक सशक्तीकरणमा अनुवाद गर्न सामाजिक अभियानकै माग राख्छ  
	 
"
