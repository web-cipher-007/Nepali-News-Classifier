" सगरमाथा संरक्षण र सम्मान"यहाँ लेखिएको गाथा  वर्ष अघिको हो  ललितपुरको शान्ताभवन अस्पतालमा बेल्जियम मूलकी "
	यहाँ लेखिएको गाथा  वर्ष अघिको हो  ललितपुरको शान्ताभवन अस्पतालमा बेल्जियम मूलकी आमाको कोखबाट जन्मेका दावा स्टेभेन शेर्पा स्कुले बिदा मनाउन पहिलोपटक दुईजना दाजुभाइका साथ  वर्षको उमेरमा खुम्जुङको यात्रा गर्दै थिए  काठमाडौंबाट लुक्लासम्म टुइनटरमा आउने तीनजना नाति छोरा र विदेशी बुहारीसहित  जनालाई लिन  सय मिटर उचाइको खुम्जुङबाट उनका हजुरबा कोनछुम्बी शेर्पा एउटा घोडा ल्याई लुक्ला झरेका थिए   
	कोनछुम्बीले तीनवटै नाति दावाका दाइ र उनीमुनिका भाइ लाई एउटा घोडामा चढाए  अनि डोर्याउँदै लुक्लादेखि  किलोमिटर उत्तरपूर्वको हिमाली गाउँ खुम्जुङ उकाले  पर्यटकलाई तीन दिन लाग्ने बाटोमा डेढ लगाउँदै दावा बुवा आङछिरिङ जन्मेहुर्केको खुम्जुङको घर पुगे   
	 सय मिटर उचाइको काठमाडौंबाट पहिलोपटक खुम्जुङ पुग्दा दावाका आँखाले संसारकै प्रख्यात सगरमाथासहित दर्जन हाराहारी चुचुरा देखे  पर्वतारोहणलाई जीवन धान्ने पेसा बनाएका हजुरबा जो बितिसके कोनछुम्बीले त्यसबेला बालसुलभ स्वभाव भएका उनलाई अर्ती दिंदै भनेका बाबु यी हिमाल शेर्पा समुदायका सम्पत्ति हुन्  यी संकटमा परे हामीमात्र होइनौं हिमाली र पहाडी भेगका बासिन्दाको जीवन नै संकटमा पर्छ   
	पहिलो सगरमाथा आरोहीमध्येका सर एडमन्ड हिलारीका घनिष्ठ मित्र पनि रहेका ती हजुरबाको अर्ती सुनेर पुख्र्यौली पेसा पर्यटन र पर्वतारोहणलाई च्याप्प समातेर  वर्षदेखि हिमाली भेगतिर उक्लिरहने दावालाई मंगलबार विश्व वन्यजन्तु कोषले यस वर्षदेखि थालेको विश्वव्यापी पुरस्कार डब्लुडब्लुएफ इन्टरनेसनल्स पि्रसिडेन्ट्स अवार्ड प्रदान गरेको छ  डब्लुडब्लुएफ नेपालका निर्देशक घनश्याम गुरुङका अनुसार करिब सय मुलुकमा फैलिएको संस्थाले दावालाई नेपालबाट छनोट गरेको थियो   
	स्विजरल्यान्डमा मुख्यालय रहेको संस्थाले नेदरल्यान्डमा आयोजना गरेको विश्वव्यापी संरक्षण कार्यक्रममा उक्त पुरस्कार प्रदान गरेको हो  त्यहाँ समारोह भइरहँदा दावा मंगलबार केही कामदारका साथ सगरमाथा आधार शिविरको सरसफाइमै जुटिरहेका थिए  उनको अनुपस्थितिमा विश्व वन्यजन्तु कोषकी अध्यक्ष योलान्डा काकाबाद्सेले दावाकी आमा जो लोग्हे शेर्पा र कान्छा भाइ तेन्जिङ ग्याविजलाई पुरस्कार हस्तान्तरण गरिन्  पृथ्वी बचाउने अभियानमा दावाजस्तो प्रेरणादायी व्यक्तिलाई मेरा हातले पुरस्कृत गर्न पाउदा गौरभ महसुस भइरहेको छ अध्यक्ष काकाबाद्सेले समारोहमा भनेकी थिइन् यी तन्नेरीले यो पुरस्कार पाउनुअघि विश्वभरका धेरै तन्नेरीलाई वातावरण क्षेत्रमा समर्पित हुन धेरै प्रेरणा दिइसकेका छन्  प्रकृतिसँग नजिक रहेर संरक्षणको क्षेत्रमा लाग्ने तीस वर्ष मुनिका किशोरकिशोरीलाई लक्षित यो पुरस्कारले आफूलाई धेरै हौस्याएको दावाले पनि बताए   
	सन्  ताका स्कटल्यान्डको हेरिवाट विश्वविद्यालयबाट बिजनेस एडमिस्ट्रेसनमा स्नातक गर्नुअघि नै अर्थात्  मा दावाले आफ्नै बुवाले ठमेलमा थालेको कम्पनी एसियन टे्रकिङमा आबद्धता जनाइसकेका थिए  दावा जन्मनुभन्दा दुई वर्ष अघिदेखि खुलेको त्यही कम्पनीमा उनी सानै छँदादेखि पर्वतारोहीको आउजाउ भइरहन्थ्यो  त्यसताका उनी जाउलाखेलको सेन्टजेभियर्समा स्कुले शिक्षा लिंदै थिए  घरमा आउने आरोही गाइड र शेर्पाहरूले हिमालबारे गफ गरिरहँदा उनी एकतमासले सुन्थे   वर्षदेखि पर्यटन क्षेत्रमा लागेका उनका बुवा आङछिरिङका अनुसार दावा त्यसबेलादेखि नै हिमालबारे जिज्ञासा राख्थे  जब उनी काठमाडौंमा एसएलसी सकेर उच्च शिक्षाका लागि स्कटल्यान्ड पुगे त्यहाँ उनले सानातिना हिमाल चढ््ने एकल अभियान थाले   मा नेपाल फर्केपछि उनी आफ्नो कम्पनीबाट विदेशी पदयात्रीसाथ भारतको लद्दाख पुगे  फर्किंदा घरमा कोही थिएनन्  बुवा बेइजिङ गएका थिए भने आमा युरोपतिर  कसैलाई खबर नगरी उनी  हजार  सय  मिटर उचाइको छोयु चढ्न तिब्बततिर हानिए  तालिम बिना तिब्बतको मोहडा हुँदै छोयु चढ्न गएका उनलाई फर्काउन त्यसबेला बेइजिङबाट ल्हासा हुँदै आङछिरिङ अत्तालिंदै आधार शिविर पुगेका थिए  तर उनी छोयुको पहिलो क्याम्पमा पुगिसकेका रहेछन्  म जिप रिजर्ब गरेर बेसक्याम्प पुगें छोरो माथि उक्लिसकेछ भेट भएन  हजारभन्दा ठूलो हिमाल नचढेका आङछिरिङले स्मरण सुनाए निराश भई घर फर्के  दिनपछि उसैले बुवा मैले छोयु चढें फर्किंदैछु भन्यो  त्यसपछि दावाले सन्  मा सगरमाथा  मा ल्होसे र फेरि  सगरमाथा चढे   
	चारपटक हिमाल चढ्दा उनले सानोमा आरोहीहरूले व्याख्या गर्ने हिमाली सौन्दर्य भेटेनन्  हिलारीसँग यतीको पाइलाबारे प्रचार गर्न विश्वका  मुलुकको यात्रा गरेका हजुरबाको अर्तीले उनको मस्तिष्कमा छेलो हान्न थाल्यो   वर्षको उमेरदेखि हिमालतिर रमाउन थालेका उनले सौन्दर्यको ठाउँमा फोहोरको डंगुर देखे  यसले उनको मन कुँडियो  एकपटक सगरमाथा चढ्दा उनले गाडेको टेन्ट मानवशौचको रासमाथि परेछ  त्यसैैगरी बेसक्याम्पमा सानासाना हिमटाकुराको उचाइ घटेको  हिमताल सुक्दै गएको दृश्यले उनलाई चिमोटिरह्यो  त्यसपछि मैले सफाइ अभियान इको एभरेस्ट एक्सपिडिसन थालें उनले यसो भनिरहँदा शुक्रबार बेसक्याम्प नजिकै हिमपहिरो जाँदै रहेछ  कुराकानीलाई एकछिन बिट मार्दै भने सुरजजी  एकछिन होल्डमा बस्नुहोस् ल  केही सेकेन्डपछि फेरि संवादलाई निरन्तरता दिंदै भने हाम्रा साथीहरू यता सफाइमा जुटिरहेका छन् सावधान हुनैपर्यो हिमपहिरो गइरहेको छ  अभियानका साथ उनले आधार क्षेत्रमा सोलार कुकर अभियान पनि चलाएका छन्  यसको उद्देश्य प्रदूषण र फोहोर कम गर्ने हो  यता काठमाडौंमा रहेका उनका बुवा आङछिरिङका अनुसार उनको कम्पनीले थाल्ने आरोहण दलले दिसापिसाब गर्ने ब्याग प्रयोग गर्छ  दावाले अमेरिकी कम्पनीसँगको साझेदारमा थालेको अभियानको लक्ष्य हिमाली भेगमा मानवीय फोहोर घटाउने हो  अहिले अरू आरोहण गराउने कम्पनीले पनि एसियन टे्रकिङले वातावरणमैत्री अभियानमा थालेका उपाय अपनाउँदै आएका छन्   
	डच र जर्मन भाषामा पनि पकड भएका अनि नेपाली र अंग्रेजी पनि राम्रो बोल्ने दावाले टेलिफोनको खराब सिग्नलले चुनौती दिइरहेको संवादका क्रममा जलवायु परिवर्तन र यसले विशेषगरी असर पारेको हिमाली र पहाडी क्षेत्रमा लाग्नुको कारण भने हिमाल रहे हामी छौं यो नाशिए हाम्रो अस्तित्व पनि संकटमा पर्नेछ   पटक सगरमाथा चढिसकेका आप्पा शेर्पाका साथ त्यहाँ पुगेका उनी सरसफाइ अभियानका साथै  जना आरोहीलाई पनि सँगै लिएर गएका छन्   
	आरोहणको मध्यसिजन चलिरहेका बेला उनले भने सके यसपटक तेस्रोपटक सगरमाथा चढ्ने मुडमा छु  दुई वर्षअघि विश्वकै अग्लो स्थानमा बेकरी सप पनि खोलेर विश्व रेकर्ड कायम गरेका दावाले हालै पग्लिँदै गरेका हिमालको सौन्दर्य कायम राख्न र हिमालमा बसोबास गर्ने समुदायलाई परेको असरबारे बुझ्न र बुझाउन ग्रेट हिमालय पदयात्रा पनि गरेका थिए  
"
