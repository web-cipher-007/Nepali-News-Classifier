राष्ट्रियता उपयोगितावाद होइनप्रधानमन्त्री भट्टराई र उनको दल माओवादीका लागि "
	प्रधानमन्त्री भट्टराई र उनको दल माओवादीका लागि राष्ट्रियताको अवधारणा विदेशीसँग लम्पसार पर्ने उपयोगितावादमा परिणत हुँदै छ   
	राष्ट्रियताबारे प्रधानमन्त्रीको हालै कान्तिपुरमा प्रकाशित छोटो लेख राष्ट्रियता कसैको मागी खाने भाँडो हुन सक्दैन साउन  टिप्पणीयोग्य छ  उनको पदको कारणले पनि उनको भनाइ चासोको विषय हुन आउँछ   
	राष्ट्रियता कुनै दलविशेषको स्वार्थसिद्ध गर्ने यन्त्र हुन नहुने प्रधानमन्त्रीको तर्क जायज छ र यसमा विमति गर्नुपर्ने कारण छैन  तर अहिले उनकै प्रधानमन्त्रीत्वकालमा उनले भनेकै तर्कको घोर अवहेलना हुनु सबै नेपालीका लागि गम्भीर चिन्ताको विषय हो  यो अवहेलनालाई उनले विदेशी मित्रराष्ट्रसँगको सम्बन्ध सामान्यीकरणका लागि गरिएको तर्क पेस गरेका छन्  
	ठेट नेपाली भाषामा यो दहीचिउरे तर्क हो र यसबाट राष्ट्रियताको अवधारणालाई सत्ताकेन्दि्रत अवसरवाद र उपयोगितावादमा परिणत गरेको देखापर्छ  यसबारे एउटा उदाहरण हेरौं  माओवादीले जनयुद्ध सुरू गर्नुअघि राखेको  बुँदे मागमा महाकाली सन्धिलाई राष्ट्रघाती भनी घोषणा गरिएको छ र यसलाई तुरून्त खारेज गर्नुपर्ने माग छ  समयसमयमा यो  बुँदे मागको लेखक आफू भएको कुरो पनि प्रधानमन्त्रीले अप्रत्यक्ष रूपमा भन्दै पनि हिंडेका छन्  यो सन्धि राष्ट्रघाती भएको र खारेज गर्नुपर्ने भन्दै माओवादी पार्टीले विगतका सरकारले राष्ट्रघाती काम गरेको नेपाली राष्ट्रियता तहसनहस पारेको नेपाली जनताको हकअधिकारलाई तिलाञ्जली दिएको जस्ता नारा दिएर यस्तो सत्ताविरूद्ध आन्दोलन गरी राष्ट्रियताको रक्षा गर्न जनतालाई आह्वान गरेकै पनि हुन्  
	थुप्रै मानिसले राष्ट्रियतासम्बन्धी माओवादीको यो आवाजमा विश्वास गरे र युद्धभूमिमा प्राण पनि त्यागे  तर हेरौं माओवादी सरकारमा आएपछि के भयो  यदि त्यो सन्धि माओवादीले भनेजस्तै राष्ट्रघाती थियो भने त्यसका एउटामात्र पनि दफा परिवर्तन गर्न के बाबुराम भट्टराईबाट अहिलेसम्म कुनै प्रयास भएको छ  त्यो सन्धिको धारा  को दफा  मा स्पष्ट के लेखेको छ भने यदि सन्धिको कुनै दफामा कुनै एक पक्षलाई परिवर्तन गर्न इच्छा लागे  वर्षपछि या त्यसभन्दा अगाडि पनि छलफलबाट गर्न सकिनेछ  यो सन्धि भएको अहिले  वर्ष भइसक्यो   सालमा राष्ट्रघातको त्यत्रो नारा दिने प्रधानमन्त्रीले यो सन्धि नेपालीको हितबमोजिम नभएको भए यसलाई परिवर्तन गर्नुपर्यो भनी कहिल्यै पत्राचार गरेका छन्  यदि गरेको भए जनतालाई भन्नुपर्यो   
	विशेषतः आफ्नो अध्यक्षतामा बसेको लगानी बोर्डको बैठकबाट नेपालको सबैजसो हवाई अड्डाको व्यवस्थापन एउटा मित्रराष्ट्रको स्वामित्व भएको विदेशी कम्पनीलाई नेपालको परराष्ट्र नीति र भूराजनीतिक संवेदनशीलतालाई पूरै उपेक्षा गरेर सुम्पिन बाबुराम सक्रिय देखिए  तर आफूले राष्ट्रघाती भनेको र खारेज गर्नुपर्ने भनेको सन्धि आफू स्वयं सत्तामा हुँदा एक शब्द उच्चारण गर्न नसक्ने या यसलाई यो दफामा यसरी परिवर्तन गर्नुपर्यो भनी लेख्न नसक्ने मनस्थितिलाई कसरी ब्याख्या गर्ने   
	स्पष्ट छ सबै नेपालीको मनोभावनासँग खेलवाड गरेर राष्ट्रियतालाई सत्तामा पुग्ने र टिक्ने उपयोगितावादमा वर्तमान प्रधानमन्त्रीले प्रयोग गरिरहेका छन्  राष्ट्रियताको अवधारणालाई यसरी सामान्यीकरणको नाममा अवसरवाद र उपयोगितावादमा रूपान्तरित गर्नु बौद्धिकमात्र नभई राजनीतिक बेइमानी हो  नेपाली जनताको भावनासँग खेलवाड हो   
	राज्य र राष्ट्र 
	प्रधानमन्त्रीले राज्यराष्ट्रबारे देखाएको भिन्नता र यसको व्याख्या ठीक छ यसमा विमति नगरे हुन्छ  नेपाल बहुराष्ट्रिय एकल राज्य हो  तर कुनै पनि नेपालको अब हुने संघीयता अन्तर्गतको प्रान्तमा भित्र पनि बहुराष्ट्र रहनेछन्  अर्थात् नेपालको मिश्रति बसोबासको संरचनाको परिवेशमा सबैजसो प्रान्त बहुराष्ट्रिय छन्  उदाहरणका लागि उनको पार्टीले प्रस्ताव गरेको लिम्बुवान प्रान्त लिउँ  लिम्बुवानलाई आन्तरिक राष्ट्रियताको परिभाषाबाट हेर्ने हो भने उक्त प्रान्तभित्र लिम्बु नेपालीमात्र नभई अरू राष्ट्रियता पनि छन्   
	तथ्यांकको दृष्टिकोणले लिम्बुवान प्रान्तमा लिम्बुको जनसंख्या प्रान्तको जनसंख्याको  प्रतिशत छ भने खस आर्यको  प्रतिशत र राईको  प्रतिशत छ  यस्तै खाले विविधतापूर्ण संरचना अहिले प्रस्ताव गरिएका हरेक प्रान्तमा छ  अब यस्ता प्रान्तलाई एकल राष्ट्रियताको दृष्टिकोणबाट मात्र व्याख्या गर्न मिल्छ र  यसको अर्थ जातीय पहिचान निषेध गर्नु होइन तर त्यो प्रान्तको बहुराष्ट्रिय जातीय चरित्र पनि नामांकनदेखि सबै पक्षमा प्रतिविम्बित हुनु उपयुक्त होइन र  यो पक्षलाई विघटित संविधानसभाको राज्य पुनःसंरचना समितिले समेत स्पष्ट रूपमा नामांकन गर्दा सबैलाई चित्त बुझ्ने र कसैलाई कसैलाई चित्त नदुख्ने हुनुपर्छ भनी प्रतिवेदनमा समेत किटेको छ  हेर्नुहोस् राज्य पुनःसंरचना समितिको प्रतिवेदन पृष्ठ यो यथार्थलाई नजरअन्दाज गरेर प्रान्तभित्र रहने बहुराष्ट्रिय संरचनाको वास्तविकता बिर्सेर अल्पमतमा रहेको एउटा समूहबाहेक अरूको नामांकनमा कुनै ठाउँ रहँदैन भनी अड्डी लिनु कसरी राष्ट्रिय हित अनुकूल हुन्छ  यसको अर्थ आन्तरिक बहुल राष्ट्रियताको परिवेशमा जातीय पहिचानका साथै त्यस प्रान्तभित्र रहेको बहुराष्ट्रिय चरित्रलाई पनि राजनीतिक सहभागिता नामांकन लगायत सबै क्षेत्रमा कसरी प्रतिविम्बित गराउने भन्ने प्रश्नमा सिर्जनात्मक सोचको आवश्यकता छ  तर यसबारे विचार नगरी अरू सबैलाई अन्धराष्ट्रवादी या मूर्ख भनी आलोचना गर्नु एकातिर समाज विज्ञान र बुद्धिको सबै ठेक्का मेरो हो भन्ने फुस्रो अहं हो भने अर्कोतिर क्यान्टोनमेन्टमा रहेका सेनाको धाकधम्की अब सकिएकाले जसरी भए पनि जातीय राजनीतिको हाँगो समातेर जे भए पनि आँखा चिम्लेर आफ्नो राजनीतिक टेको जोगाऔं भन्ने नितान्त अवसरवादी प्रयासमात्र हो   
	बाह्य शक्ति र सत्ताको चाबी 
	प्रधानमन्त्रीले आफूलाई बाह्य शक्तिको दलाली गरेको आरोप लागेकोमा चित्त दुखाएका छन् र यस्तो आरोप लगाउनेहरू राजनीतिक रूपमा सिद्धिसकेको जिकिर गरेका छन्  प्रधानमन्त्रीमाथि अहिले कसले शंका गरेको छ  एकपटक विचार गरौं   
	प्रधानमन्त्रीले नेपालको राष्ट्रिय स्वार्थलाई सत्तासँग सम्झौता गरेको भनी आशंका गर्नेमा सबैभन्दा अग्रपंक्तिमा उनले नेता मानेको मोहन वैद्य किरण रहेका छन्  किरण माओवादीको हरेक संघर्षमा अग्रपंक्तिमा खटेका र बाबुराम दिल्लीमा झन्डै खुला रूपमा चलखेल गर्दा पनि भारतीय जेलमा रहेका व्यक्ति हुन्  यस्ता थुपै्र व्यक्तिहरू प्रधानमन्त्रीले सत्ताको लागि सम्झौता गरेका त छैनन् भन्ने आशंकाले त्रसित देखिन्छन्   
	दुई देशसँगको सम्बन्धमा उनको जुवा खेल्ने मनस्थितिले स्वभावतः सबैलाई सतर्क गराएको छ  स्वयं उनकै मन्त्रिपरिषद्मा बसेका उनकै उपप्रधानमन्त्री र यो देशका परराष्ट्रमन्त्री नारायणकाजी श्रेष्ठ प्रधानमन्त्रीले गरेका सम्झौता नेपालको राष्ट्रिय हितमा नभएको भनी खुला आलोचकको रूपमा देखिएका छन्  अर्थात् प्रधानमन्त्रीको नियतमाथि उनकै दलका उपप्रधानमन्त्रीले शंका गरेका छन्  आफ्नै परराष्ट्रमन्त्री र उपप्रधानमन्त्रीको समर्थन र विश्वास पनि आर्जन गर्न नसकेका प्रधानमन्त्रीले उनको समर्थन अरू दलले गरेनन् भनेर अरू दललाई आलोचना गर्नु अनुचितमात्र नभई हास्यास्पद हुन आउँछ   
	लगानी प्रवर्द्धन गर्न विदेशी राष्ट्रसँग जुवा खेलेर सम्झौता गरेको र यसले लगानी वृद्धि गर्छ भन्ने प्रधानमन्त्रीको तर्क सारमा गलत छ  कुनै पनि विदेशी लगानीकर्ताले लगानी गर्दा सम्बन्धित देशको राजनीतिक जोखिमको अन्दाज गर्छ  पुँजीवादका कट्टर समर्थकका रूपमा आफूलाई स्थापित गर्न लालायित प्रधानमन्त्रीले बुझ्नु के पर्छ भने विदेशी पुँजी नेपालमा आकर्षण गर्नका लागि सबभन्दा पहिलो पाँच सर्त छन्  ती हुन्  
	क संविधान निर्माण  
	ख कानुनी शासनको प्रत्याभूति  
	ग सरकारी प्रसाशनयन्त्र र संस्थानहरूमा राजनीतीकरणको अन्त  
	घ सत्तामा बस्नेहरूको नीतिगत भ्रष्टाचारमा नियन्त्रण र  
	ङ उद्योगका मजदुरलाई राजनीतिको हतकण्डा बनाउने राजनीतिक संस्कारमा नियन्त्रण  यी पाँचै बुँदामा भट्टराई सरकार ब्यापक रूपमा असफल भएको छ  संविधान नबनेको मात्र होइन संविधान बनाउने संविधानसभालाई नै भट्टराईले लेनिन शैलीमा विघटन गरे  यद्यपि लेनिनकै अनुसरण गरेर आफ्ना सबै विरोधीलाई लखेटेर या मासेर सत्ताकब्जा गर्न भने सकेका छैनन्   
	जहाँसम्म कानुनी शासनको प्रत्याभूति छ सर्वोच्च अदालतले ज्यानमारा भनेका व्यक्ति भट्टराई सरकारको संरक्षणमा छन्  त्यस्तै भ्रष्टाचारले महान उचाइ हासिल गरेको छ र देश सामन्तवादबाट माओवादी नेतृत्वमा नवसामन्तवादतिर गएको छ  सरकारी कर्मचारीको सरूवा हेर्दा अब राणा सरकारको समयको पजनी प्रथालाई आलोचना गर्नु पनि व्यर्थ छ  वास्तवमा आफूले देशभित्र राजनीतिक जोखिम घटाउने कुनै काम नगर्ने तर विदेशी सरकारसँग जुवा खेलेको मनस्थितिबाट गरेको सम्झौताले अब नेपालमा लगानी ओइरिन्छ भन्नु राजनीतिक बेइमानीमात्र नभई  
	बालहठसमेत होइन र  
	नेपालको विदेश सम्बन्धबारे भट्टराई र माओवादी दलको दोहोरो चरित्र अब जनताले बुझ्न थालेका छन्  एकातिर विस्तारवादका विरूद्ध नेपाली जनतासमक्ष सुरूङ युद्धको उद्घोष गर्ने र अर्कोतिर विदेशी राष्ट्रका जासुसी संस्थासँग साँठगाँठ र कबुलियत गर्ने नीतिलाई राजनीतिको उत्कृष्ट चिन्तन भन्ने या राजनीतिक अनैतिकता र पाखण्डीपनको नाङ्गो अनुहार  भट्टराईबाट जनताले जवाफ खोजेका छन्  यो पृष्ठभूमिमा प्रधानमन्त्री भएका भट्टराईले हालसालै नेपालको चाबी अरूकै हातमा रहेछ भनी जुन अभिव्यक्ति दिएका छन् त्यसबाट जनतामा झन् आशंका बढेको छ   
	तर एक किसिमले भट्टराईको अभिव्यक्ति स्वाभाविक हो किनभने उनी र उनको दलले विदेशी जासुसी संस्थासँग नेपाली जनतासमक्ष झूटो बोलेर गरेको गोप्य साँठगाँठ र कबुलियतनामाले उनको निरीहता सुनिश्चित गरेको छ  उनले नेपालको चाबी वर्षौ पहिले विदेशी जासुसी संस्थालाई बुझाइसकेको देखियो  अब अहिले आएर मेरो देशको चाबी मसँग छैन भन्ने खालको अभिव्यक्तिको के तुक छ र  आफैंले चाबी अरूलाई बुझाउने अनि फेरि किन गुनासो  तर देशको प्रधानमन्त्रीको हैसियतले उनीबाट आएका चाबीसम्बन्धी अभिव्यक्तिले नेपाली जनताको मनोबलमा नराम्ररी प्रहार गरेको छ र उनको राष्ट्रियताको चिन्तनबारे अहं प्रश्नचिन्ह खडा गरेको छ   
	यथार्थमा राष्ट्रियताको अवधारणा भट्टराई र उनको दल माओवादीका लागि विदेशीसँग लम्पसार परेर चाबी बुझाएर भए पनि सत्ताकब्जा गर्ने उपयोगितावादमा परिणत हुँदैछ  अरूलाई गाली गरेर यो सत्य अब देश र जनतासामु लुक्दैन  
	लेखक पूर्व परराष्ट्रमन्त्री तथा राष्ट्रिय जनशक्त्ति पार्टीका सहअध्यक्ष हुन्  
	 
	 
	 
	 
	
"
