इजलासमा  वर्षअचेल उनका दिन फुर्सदिला छन्  बिहानै अड्डा जाने हतार छैन  बेलुका घर फर्किन"
	अचेल उनका दिन फुर्सदिला छन्  बिहानै अड्डा जाने हतार छैन  बेलुका घर फर्किन ढिलो पनि हुँदैन  कारण उनी घरमै हुन्छन्  त्यसो भएपछि घर र्फकने कुरो पनि भएन   
	साढे चार दशक सक्रिय जीवन बिताएपछि अचानक फुर्सदिलो हुनुपर्दा कस्तो अनुभव हुँदो हो  हालै विशेष अदालतबाट निवृत्त भएका गौरीबहादुर कार्की भन्छन् यस्तै त हो अचेल योग र व्यायाम ज्यादा गर्न थालेको छु  जागिरे हुँदा कति पुस्तक पढ्छु भन्दा पनि समय मिलेको थिएन अचेल तिनका पाना पल्टिन थालेका छन्  तपबहादुर मगर मोहनप्रसाद सिटौलाहरू उनीजस्तै विशेष अदालतका न्यायाधीश थिए र तिनलाई न्यायपरिषदले सर्वोच्च अदालतमा लगेको थियो  
	विशेषको इतिहासमा सबभन्दा बढी भ्रष्टाचारका मुद्दा छिन्ने र अबौं रुपैयाँ राज्यको पोल्टामा हालिदिने कार्कीचाहिँ यस मामिलामा बेग्लै दरिए  उनलाई परिषदले सर्वोच्च बोलाएन  जागिर खाएको  वर्ष पुगेका दिन मंसिर  गते कार्की घर फर्किए कहिल्यै अदालत जान र इजलाशमा बस्न नपर्नेगरी  जसरी फुटबल खेलाडीको गोल गर्ने सपना हुन्छ सिपाहीको युद्ध जित्ने सपना हुन्छ एउटा न्यायाधीशको पनि सपना हुन्छ सर्वोच्च अदालतमा पुग्ने  न्याय प्रशासनको सर्वोच्च निकायमा पुग्न न्यायप्रतिको चाहिने निष्ठा इमानदारी र अनुभव तथा योग्यता संविधानले नै व्यवस्था गरिदिएको छ  कार्की संविधानले व्यवस्था गरिदिएको यी योग्यता र मापदण्ड पूरा नभएकाले सर्वोच्च नलगिएका भने होइनन्  भ्रष्टाचारीविरुद्ध खरो उत्रिएका उनको न्यायसम्पादनमा कसैले औंलो ठड्याएको छैन   
	विशेष अदालतमा आएको पौने चार वर्षमा उनले भ्रष्टाचारका ठूला खाले  मुद्दाको फैसला गरे अकुत सम्पत्तिको  मुद्दा हेरे नक्कली प्रमाणपत्र र अन्य साना मुद्दा  वटा हेरे  उनी अघिको भूपध्वज नेतृत्वको विशेष अदालतले भ्रष्टाचारका अभियोग लागेकालाई कि सफाइ दिने कि तिनको मुद्दा नै खारेज गरिदिने फैसला गरेर कानुनको लिनुसम्म हुर्मत लिएका थिए  कतिसम्म भने सर्वोच्चको दुईदुईवटा इजलाशले भूपध्वजकालीन विशेष अदालतका न्यायाधीशलाई कारबाही गर्न न्यायपरिषदलाई लेखिपठाएको पनि छ  भलै परिषदले कारबाहीका भागिदार न्यायाधीशलाई पदोन्नति गर्ने हल्ला चलेको किन नहोस्   
	तर कार्कीको नेतृत्वकालमा भ्रष्टाचारका प्रायः मुद्दाका अभियुक्त दोषी ठहरिने फैसला भयो  विराटनगरको रानीबारीस्थित राष्ट्रिय वाणिज्य बैंकको शाखामा भएको एक अर्ब सड्तीस करोडको मुद्दादेखि सबभन्दा धेरै अभिक्त भएको  करोड घोटाला भएको भनिएको सुडान काण्डसमेत उनले छिटो र छरितो गरी फैसला गरिदिए  त्यसमा राज्यका ठूला निकायमा बसिसकेका प्रतिवादी थिए  कार्कीलाई अनेक प्रलोभन आए  उनका आफन्तमार्फत पनि कुरा लगिए  यो सतीले सरापेको देश राम्रो गर्नेको भलो हुँदैन कमाउने मौका यही हो विचौलिया र अभियुक्तहरू घुमाउरोगरी उनको कान भर्न आइपुग्थे भोलि जागिर सकिएपछि कसले हेर्छ  लौ है श्रीमान कमाउने मौका यही हो  
	तर कार्कीले तिनको कुरा एक कानले सुने अर्को कानले उडाइदिए  उसै पनि ढिलो हुने अदालती प्रक्रियामा मुद्दाहरू वर्षौं लम्बिनु स्वाभाविकै हो  उसमाथि पनि राज्यको उपल्लो निकायसम्म पहुँच भएका र प्रशस्त पैसा भएका भ्रष्टाचार अभियुक्तहरू भएको भ्रष्टाचारको मुद्दा त छिनोफानो चाँडो भएको सायदै देखिएको छ  कार्कीले अति तीव्रताका साथ मुद्दाहरूको सुनुवाइ अघि बढाए  सबै खालका मुद्दा उनले  महिनामै टुंग्याए  लगातार सुनुवाइ गराए  अहिले विशेष अदालतमा भ्रष्टाचारका ठूला मुद्दा छैनन्  कार्कीले आफू जानुअघि फटाफट आफूले हेरेका मुद्दा सके  कतिपय झगडियाले उनी जाने चाल पाएपछि मुद्दा लम्बाउन खोजेका थिए  तर उनले त्यो हुन दिएनन्   
	न्यायालयको आफ्नो कामलाई राज्यले सुम्पेको ठूलो जिम्मेवारी ठान्ने कार्की सबै कोणबाट सर्वोच्चका लागि योग्य न्यायाधीश थिए  तर पनि उनी गोलपोष्टसम्म बल लगेर गोल नहानी फर्किएको खेलाडीजस्ता बनाइए  जागेश्वर सुवेदी हरिबाबु भट्टराईजस्ता अरु धेरै न्यायाधीश पुनरावेदनबाट जसरी बाहिरिनुपरेको थियो कार्कीको नियतिमा पनि त्यही दोहोरियो  यस मामिलामा न्यायपरिषद नराम्ररी चुकेको छ  प्रधानन्यायाधीशको नेतृत्व पनि चुकेको छ  सर्वोच्चमा भएका न्यायाधीशलाई परिषदले बेलामा निर्णय नगरिदिएको भए ती अहिले कहाँ हुन्थे  प्रधानन्यायाधीश खिलराज रेग्मीलाई पनि त परिषदले कार्की र सुवेदीहरूलाई जस्तै पुनरावेदनबाटै विदा गरिदिन सक्थ्यो   
	तर तीनतीन वर्षसम्म न्यायाधीश नियुक्त नगरिदिएर परिषदले धेरै न्यायाधीशहरूको करिअर चौपट पारिदियो  सर्वाेच्चमा मुद्दामामिला हेर्न र छिन्नसक्ने काविल न्यायकर्मीहरू अचेल घरमा पट्यारलाग्दा दिन बिताइरहेका छन्  यो विडम्बनापूर्ण स्थितिको कटु आलोचना न्यायाधीशबाटै हुनथालेको छ  हालै न्यायपरिषद दिवसमा प्रधानन्यायाधीशकै अघिल्तिरसर्वोच्चका अर्का प्रभावशाली न्यायाधीश रामकुमारप्रसाद साहले भनेका थिए पुनरावेदनका योग्य र अनुभवी न्यायाधीश अवकाश पाएर घर गएका छन्  वास्तवमा ती त सर्वोच्च अदालतको पो सम्पत्ति थिए  यसलाई परिषदले किन गुमाएको  
	परिषदले संसद छउन्जेल नियुक्ति र सिफारिस गरेन  जेठ  गते संविधान जारी होला र पछि फुर्सदमा काम गरौंला भन्ने सोचे होलान् प्रधानन्यायाधीशले  तब उनले डेढ वर्षको अमूल्य समय सिन्को नभाँची बसे  आफ्नै आदेशअनुसार जेठ  मा संसदको पनि काम गरेको संविधानसभाको विघटन भएपछि भने उनी भनिरहेका छन् यस्तो होला भन्ने परिकल्पनै गरेको थिइन  संविधान जसरी पनि जारी होला भन्ने लागेको थियो  
	कुनै कुरा परिकल्पना गर्नु र नगर्नुले कति महत्व राख्छ कुन्नी  तर बेलैमा भाँचेको सिन्कोले पनि निकै महत्त्व राख्दो रहेछ  यसपाला उत्कृष्ट ठहरिएका पुनरावेदन अदालत पाटनका मुख्य न्यायाधीश केशरीराज पण्डित पनि अवकाशको उल्टो दिनगन्ती गरिरहेका छन्  सारा योग्यता र क्षमता पुगेर पनि केशरीको नियति कार्की र भट्टराईहरूको जस्तै  
	हुने खतरा छ   
	कार्की भक्तपुरको गुन्डुमा जन्मेहुर्केका थिए  अहिले अवकाश जीवन पनि त्यहीँ बिताउन थालेका छन्  एउटा सामान्य किसान पविारमा जन्मेहुर्केका उनको जीवन अहिले पनि सामान्य नै छ   चैत  गते उनी जन्मिँदा गुन्डु अहिलेको रोल्पा वा डोल्पाको कुनै दुर्गर्म गाउँभन्दा पनि दुर्गम थियो जहाँ बिजुली पाठशाला र बाटो कुनै पनि सुविधा हुन्थेन  यसैले गर्दा उनी भक्तपुरबाट काठमाडौं डेरामा बसे पढ्नका लागि  क्षेत्रपाटीको जेपी हाइस्कुलबाट एसएलसी गरेका उनलाई उनका सैनिक पिता सैनिक नै बनाउन चाहन्थे  तर कार्कीले चाहिँ त्यसमा उति चासो देखाएनन्  उनले आईएल र पछि बीएल गर्न पाउने पुनारो शिक्षाका उनी अन्तिम वर्षका विद्यार्थी थिए   
	पितामात्रै होइनन् उनका छिमेकी र आफन्त पनि सैनिक पेसाका थिए  कार्कीले चाहिँ निजामती सेवा रोजे  नगर विकास योजनामा उनले  सालमा पहिलोपटक जागिरे जीवनको अनुवभ बटुल्दै सामान्य प्रशासनका अधिकृत भए  त्यसको दस वर्षपछि  साल असोज  गते उनी न्यायसेवाको सहायक सचिवमा नियुक्त भएका थिए  पछि महान्यायाधिवक्ताको कार्यालयमा पुगे   वर्ष सरकारी वकिल भएर काम गरे  अनि  सालमा कार्की जिल्ला न्यायाधीश भएर डोटी पुगे  बर्दिया बारा रौटहट हुँदै  चैतमा पुनरावेदनका न्यायाधीश भए  बाजुरा जुम्ला राजविराज हेटौंडाका पुनरावेदन अदालतमा उनी पुगे  जुम्लामा उनी पुनरावेदनको मुख्य न्यायाधीश हुँदा माओवादीको आक्रमणमा पनि परेका थिए   
	कार्कीको सम्झनाबाट  कात्तिक  गतेको मध्यरात कहिल्यै हराउने छैन  कार्कीको मध्यनिद्रा बन्दुक र बारुदको आवाजले बिथोल्यो  छानामा चढेर हेर्दा त खलंगा पूरै जलिरहेको थियो स्मृतिको सुदूर पश्चिममा पुगेर उनी बोले अदालत काठले बनेको थियो त्यो जल्न थाल्यो  मलाई त त्यसैत्यसै रुन मन लागेर आयो  राति  बजेतिर माओवादी ढोका फोरेर उनको कोठामा पसे  दुई घन्टा केरकार गरे  अनि  हजार रुपैयाँ तिनले मागे जो कार्कीसँग थिएन  सबै टाकटुक पार्दा खल्तीबाट  सय निस्कियो  साथमा एउटा जापनिज मिनोल्टा क्यामेरा पनि थियो  पैसा र क्यामेरा दुबै लिएर माओवादी जंगल फर्किए  कार्की भने रातभरि सुत्न सकेनन्  इमानदार न्यायाधीशका रूपमा जुम्लीमाझ चर्चा पाएका हुनाले कार्कीलाई माओवादीले छाडिदिएका थिए   
	कार्की न्यायिक पुस्तक प्रकाशनमा पनि निकै चिनिएका छन्  उनले नजिर संग्रहमात्रै तीनवटा प्रकाशित गरिसकेका छन्  अबको फुर्सदिलो दिन पनि उनी त्यही संग्रहलाई अद्यावधिक गर्नमा खर्चिनेछन्  नेपालको वर्तमान संविधान विचार र व्याख्या जनयुद्धको सेरोफेरो दोसाँधका राउटेजस्ता उनका पुस्तक पनि उनले लेखेका छन्  गतवर्ष उनले नेपाली शुद्ध लेख्ने तरिका भन्ने हाते पुस्तिका प्रकाशित पनि गरे  अवकाश जीवनले दिने फुर्सदिलो समय अब कार्की यिनै कुराहरूमा लगाउनेछन्   
	 
	 
	
"
