क्रान्ति र प्रतिक्रान्तिको दोसाँधमासमय छोटिँदै जाँदा संविधान बन्छ कि बन्दैन भन्ने फेरि उही पुरानै प्रश्न दोहोरिन थालेको छ  आन्तरिक कचिङ्गल पालेर बसेको सत्तारूढ माओवादीलाई आफ्नो एजेन्डामा झुकाउन प्रतिपक्षी दलहरू तथा कथित भारदारी नागरिक समाज नाभीदेखिको बल प्रयोग गरिरहेका देखिन्छन्  "
	समय छोटिँदै जाँदा संविधान बन्छ कि बन्दैन भन्ने फेरि उही पुरानै प्रश्न दोहोरिन थालेको छ  आन्तरिक कचिङ्गल पालेर बसेको सत्तारूढ माओवादीलाई आफ्नो एजेन्डामा झुकाउन प्रतिपक्षी दलहरू तथा कथित भारदारी नागरिक समाज नाभीदेखिको बल प्रयोग गरिरहेका देखिन्छन्  प्रतिपक्षहरू यही मौकामा माओवादीसँग मोलमोलाइ गर्ने र सकेसम्म आर्थिक सामाजिक सांस्कृतिक तथा राजनीतिक रूपान्तरणका मुद्दाहरूलाई यथास्थितिमै थाती राखेर सारमा पुरानै संविधानको नयाँ संस्करण प्रस्तुत गर्नका लागि उद्यत देखिन्छन्  उनीहरूले राखेका प्रस्तावलाई माओवादीले सहमति नजनाए बरु संविधान नै बन्न नदिने वाणीहरू सुन्न पाइन्छ  सेना समायोजन होस् या शासकीय स्वरूपको निर्धारण गर्ने कुरा राज्य पुनःसंरचनाको कुरा होस् या आर्थिक पुनःवितरणको विषय यदि यी विषयहरू त्यत्तिकै थाती राखेर संविधान घोषणा गर्नुको अर्थ बाँकी रहने छैन  वस्तुपरक परिवर्तनलाई एजेन्डाभित्र नपारिने हो भने विगतमा भएको जनयुद्ध र जनउभारयुक्त जनआन्दोलनले उठाएका मुद्दाहरूको औचित्य लगभग समाप्तिमा पुग्नेछन्  त्यो समाप्तिमा पुग्नु भनेको फेरि पनि पुराना मुद्दाहरूको प्राप्तिका लागि नयाँनयाँ द्वन्द्वतर्फ मुलुक अग्रसर गराउनु हुनेछ  जसलाई रोक्न वा नियन्त्रण गर्नसक्ने सामथ्र्य अहिलेको शक्ति सन्तुलनभित्र कसैले राख्न सक्ने देखिँदैन   
	सहमतिमा पुग्न नसकेका एजेन्डाहरू मिल्नै नसक्ने विन्दुमा थिएनन् छैनन्  तर अविश्वासका पर्खालहरू उभ्याउँदै एजेन्डाहरूलाई थप जटिल बनाउँदै लगियो  पहिलो विशेष शान्ति सम्झौतामार्फत सेना समायोजन गर्ने सैद्धान्तिक सहमतिमा तत्कालीन सरकार र माओवादीबीच पाँच वर्षअघि हस्ताक्षर भएको थियो  यो विषयलाई नघुमाएर बुझ्ने हो भने माओवादीले विगतमा युद्ध लडेर आयो र ऊसँग सेना छन् भन्ने कुरालाई सबै पक्षले स्वीकार गरेको विषय हो र शान्ति प्रक्रियापछि नेपाली सुरक्षा अंगहरूबीच समायोजन गरिनेछ भन्ने नै हो  समायोजन भन्ने शब्दको अर्थ सम्मानपूर्वक भन्ने नै हुन्छ  यद्यपि माओवादी नेतृत्वले वर्तमान सेनाको सर्वोच्चतालाई स्वीकार गरेको छ र उसकै नेतृत्वमा समायोजनको अर्थ लाग्नेगरी सम्मान खोजेको छ  तर कांग्रेस र एमाले छाती नापेर शैक्षिक योग्यताको प्रमाणपत्र खोजेर नयाँ भर्तीमा समावेश हुनपर्ने अड्को थापिरहेका छन् नत्र ज्यान गए पनि समायोजन हुन नदिने भनिरहेका छन्  मानिलिउँ उनीहरू नेपाली सेनाका दुईमात्र हकदार हुन् सहमतिमै तोकिएको संख्या समायोजन गर्दा दिइने तलबभत्ता दलको ढुकुटीबाट रकम पड्ताल गर्नुपर्नेछ झैं गरिरहेछन्  लगभग एक लाख सेनामा साढे  हजार सेना समायोजन हुनु भनेको लगभग बिलाउनु हो  त्यसमाथि सेनाको कमाण्डमा रहने र प्रचलित कानुन नियमअनुसार चल्ने हुँदा त्यत्रो ठूलो आशंका पाल्नुको कुनै तुक रहँदैन  तर उनीहरू आफूले भनेझैं भएन भने संविधान लेखन प्रक्रिया अगाडि बढ्नै नसक्ने बताइरहेका छन्   
	दोस्रो शासकीय स्वरूपको विषयलाई पनि त्यही गतिमा अड्काइएको छ  नेपाली कांग्रेसका बहुमत सदस्यको नजरमा राष्ट्रपतीय शासन पद्धति माओवादीले अगाडि सारेकै कारणले अप्रजातान्त्रिक ठान्ने तर्क सारिरहेका छन्  प्रत्यक्ष निर्वाचन पद्धतिबाट निश्चित अवधिका लागि निर्वाचित हुने राष्ट्रपतीय प्रणाली वास्तवमा कम्तीमा एक कार्यकालको स्थिरताका लागि प्रस्तावित विषय हो  कोही पनि व्यक्तिका लागि पचास प्रतिशतभन्दा बढी मत ल्याएर जितेर आउने सम्भावना कुनै व्यक्तिका हकमा रहन्छ भने त्यसका विरुद्ध टाङ अडाउनुपर्ने जरुरतै किन पर्छ  माओवादीका पदाधिकारीले नै जित्छन् ऊ निरंकुश हुने सम्भावना रहन्छ एकतन्त्रीय व्यक्तिवाद लाद्छ भन्ने तर्क अगाडि सार्ने हो भने आम मानिसको मताधिकारलाई अवहेलना गर्ने कामलाई कसरी लोकतान्त्रिक ठहर्याउन सकिन्छ  जबकि त्यस्तो सम्भावना नै देखिन्न  मुलुकका जनताले तानाशाही लाद्नेलाई नामेट हुनेगरी लखेट्छन् भन्ने नजिर त हामी आफैंले चार वर्ष अगाडि प्रमाणित गरिसकेकै विषय हो   
	तेस्रो विषय राज्य पुनःसंरचनामा संघीयताका आधारहरू खोज्दै अगाडि बढ्ने कुरामा सैद्धान्तिक सहमति एकदुई साना दलबाहेक सबै प्रमुख दलहरूले स्वीकार गरिसकेको विषय हो  मुखले बाहिर जे भन्ने र लेख्ने गरे तापनि जातविशेषका आधारमा भ्रातृ तथा भगिनी संगठनहरू सबैजसो प्रमुख दलहरूले बनाएर पहिचानको मुद्दा अपरिहार्य भएको स्वीकार गरिसकेका छन्  मूल पार्टीभित्रै पनि सबै जातजातिको प्रतिनिधित्व होस् र पार्टी समावेशी बनोस् भन्ने हेतुले पार्टीको केन्द्रीय समिति तथा अन्य उच्च कमिटीहरूमा केही सिट निर्वाचित बनाउने र केही आरक्षण गर्ने प्रचलन लगभग बितेका आधा दसकदेखि सबै दलले प्रचलनमा ल्याएका छन्  विधायिकासंसदसंविधानसभामा समेत ककस तयार भएर तिनै पार्टीसँग आबद्ध व्यक्तिहरूले महत्त्वपूर्ण भूमिका निर्वाह गरेको पनि देखिएको छ  यस्को अर्थ नेपाल धेरै जाति भाषा धर्म संस्कार संस्कृति मान्ने सानाठूला अल्पसंख्यकहरूको मुलुक हो भन्ने कुरा परोक्ष र व्यावहारिक रूपमा स्वीकार गरिएको विषय हो  जब अरू पनि अस्तित्वमा छन् भन्ने स्वीकार गर्नैपर्ने खण्ड खातिर आउँछ भने दिगो र भरपर्दो हुनेगरी संघीयताका अन्य आधारभूत अवयवहरूलाई समेत जोडेर राज्य पुनःसंरचनामार्फत संघीयतामा जान किन अप्ठ्यारो मान्ने  हाम्रो मुलुकमा रहेका अनेकन सामाजिक अन्तरविरोधहरूमध्ये पहिचानको भाषा जाति धर्म संस्कृति र क्षेत्रीयता अन्तरविरोध घनिभूत रूपमा उठेको छ र विगतमा भेदभाव भएकै कारणले ती मुद्दा उठेका हुन् र सामाजिक न्याय हुनेगरी हल गर्नैपर्छ भन्ने ठान्ने हो भने संघीयतामा जाँदाका आधारहरूमध्ये एउटा प्रमुख आधार मान्न किन अप्ठ्यारो मान्ने  संसारमा विभिन्न मुलुकमा भएका सफलतम अभ्यासहरूबारे अध्ययन गरेका पारखीहरूले सुझाएका सुझावहरूलाई मनन गर्न किन हिचकिचाउने   
	पहिचानको मुद्दा प्रखर बनेर उठ्नुको मूल कारण वर्गसँग जोडिएर आएको विषय हो भन्ने बुझ्न जरुरी छ  अनेकन करणले विगतमा पछाडि पारिएका वा सिमान्तकृत बनाइएका मानिसहरूको राज्यमा पहँुच हुनसकेन र पहुँच नभएकै कारणले उनीहरू आर्थिक सामाजिक तथा सांस्कृतिक रूपमा सिमान्तकृत बन्न पुगेको कुरालाई कसैकसैले बुझपचाउँदैमा मुद्दा ओझेलमा परिरहन सक्दैन  समान तथा सन्तुलित रूपमा क्षेत्रीय आर्थिक र सामाजिक विकासको मार्ग पहिल्याउन सामाजिक न्यायलाई जीवन्त राख्न वितरण प्रणालीलाई सहज बनाउन र केन्द्रीकृत प्रशासनिक झन्झटबाट आममानिसलाई राहत पुर्याउन नै संघीयताको आवश्यकता ठानिएको हो  अझ थप राष्ट्रनिर्माणका अधिकांश तर महत्त्वपूर्ण निर्णयहरूमा सम्पूर्ण जनताको सहभागिता बढोस् भन्ने कुराले नै संघीयताको आवश्यकता ठानिएको हो  तर नवउदारवादी अर्थराजनीतिका पृष्ठपोषक रहँदै आएका पुराना राजनीतिक दलहरू न सम्पत्तिको पुनःवितरणमार्फत सामाजिक न्याय दिलाउन तत्पर देखिन्छन् नत सबैको सम्मानभाव झल्कने संघीय राज्यको पक्षमा उभिन  
	चाहन्छन्  उनीहरू कुनै तर्साउने सिनेमामा देखाइने नियमित दृश्यहरूमा बताइरहेझैं संघीयतामा गएपछि राष्ट्र टुक्रने अतिवादीहरूले राज्य हडप्ने र तानाशाही शासन लाद्ने जस्ता काल्पनिक तथा मनगढन्ते कुराहरू लाम लागेर बताउँदै आइरहेका छन्  
	लामो समयदेखि संविधानमा सहमति जुटाउनका लागि राजनीतिक दलहरूबीच छलफल जारी भए तापनि सहमति जुटाउन आआफ्नातर्फबाट उठाइएका अडचनका कारण सम्भव देखिएको छैन  यता सम्मानित सर्वोच्च अदालतले समयसीमा तोकिदिएको छ  समयभित्रै संविधान घोषणा नहुने अवस्थामा राज्यका सम्पूर्ण विधि र प्रक्रियाहरू अवरुद्ध हुनगई भविष्य अनिश्चित्त हुनसक्ने सम्भावना बढेको छ   को जनआन्दोलनको भावनाअनुरूप परिवर्तनलाई समेट्नेगरी न यी दलहरू वैकल्पिक कार्यक्रम लिएर उपस्थित भएका देखिन्छन् नत अरूले प्रस्तावित गरेका विषयहरूमा सहमति जनाउन नै चाहन्छन्  हामीलाई थाहा छ नेपाली समाजमा देखिएका अन्तरविरोधहरूको हल निख्लो राजनीतिक स्वतन्त्रताको अवधारणाको एकल वकालतले मात्र समाजमा रहेको आर्थिक सामाजिक तथा राजनीतिक विषमतालाई सम्बोधन गर्न सम्भव छैन  हुने थियो भने  सालपछि यति विघ्न अन्तरविरोधहरू बढ्ने नै थिएनन्  समाजको समग्र विकासका लागि गतिलो सामाजिक तथा आर्थिक परिवर्तनका लागि तत्कालीन मध्यकालीन तथा दीर्घकालीन कार्यक्रमहरूलाई अगाडि सार्नुपर्ने हुन्छ  तर आफूले भनेजस्तो आफ्नो वर्गीय हितमा नहुँदा दलहरू एकरति अगाडि बढ्ने मुडमा देखिएका छैनन्  
	सबैले थाहा पाएको कुरा हो माओवादीले जनयुद्ध सुरु गर्दा जनवादी क्रान्ति सम्पन्न गर्ने उद्देश्यले नयाँ परियोजना बनाएर अगाडि बढेको थियो  त्यसका लागि उसले सेना निर्माण गर्यो क्रान्तिकारी चरित्र भएका करिस्मायुक्त नेताहरूलाई समाजमा स्थापित गर्यो  युद्ध लड्दै जाँदा ऊ समाजमा विद्यमान शक्ति सन्तुलनमा आफूलाई अपरिहार्य शक्तिका रूपमा स्थापित गर्न पुग्यो  तर भूराजनीतिक अवस्था मुलुकभित्रको शक्ति सन्तुलनको अवस्था आदिलाई ध्यानमा राखेर उसले  सालमा स्थापित गरेको क्रान्तिकारी परियोजनालाई साठी सालमा बदल्न पुग्यो र नयाँ शिराबाट संविधानसभामार्फत अगाडि बढ्ने निधो गर्यो  तर पछिल्लो बाटोलाई परियोजनाका रूपमा विकास र व्यवस्थित गर्न ऊ त्यति धेरै सफल देखिएन  अघिल्लो परियोजनाको मूलभूत उद्देश्य पूरा गर्न पछिल्लो परियोजनाले परिपूरकको भूमिका निर्वाह गर्न सक्छ भन्ने विश्वासलाई दरोसँग आफ्नो पार्टी पंक्तिमा स्थापित गर्न त्यसको नेतृत्वले सकेको देखिएन  त्यसैले गर्दा माओवादीका कतिपय नेता कार्यकर्ताहरूलाई नेपालको  को आन्दोलन रूसको फेब्रुअरी क्रान्तिझैं लागिरह्यो र बुर्जुवाहरूले कमजोरी गर्दै जान्छन् र त्यस फेब्रुअरी क्रान्तिलाई अक्टोबर क्रान्तिमा बदल्न सकिन्छ भन्ने कल्पनामा रमाइरहे  बोल्सेभिकहरूले  को फेब्रुअरी क्रान्तिलाई अक्टुबर क्रान्तिमा सफलतापूर्वक बदल्नका लागि क्रान्तिको भ्यानगार्ड शक्तिको पहिचान सहकार्य गर्ने वर्गीय शक्तिहरूको जुझारू संगठन तथा परिचालन तथा प्रत्येक क्षण तथा वस्तुथितिको मूल्यांकन तथा विश्लेषण गरेर सोअनुरूप कार्यक्रम अगाडि सारेर बढेका थिए भन्ने नेपालका माओवादीहरूले गहिरो गरी विश्लेषण गरेकोे देखिन्न  त्यसैले उसले आफ्ना कार्यक्रममा एकरूपता र समग्र जनतामा विश्वसनीयता कायम गर्न धौधौ परिरहेको थियो  पछिल्लो समय माओवादी नेतृत्वले आफ्ना तमाम कमजोरीलाई मनन गरेरै शान्ति र संविधान निर्माणको एकल कामलाईर् प्रमुखता दिन पुग्यो  ऊ अत्यन्त लचकदार भएर एकपछि अर्को सम्झौता गर्दै विपक्षका अडानहरूमा सहमत हुँदै आइरहेको देखिएको छ र नै धेरै विषयमा समझदारी पनि बन्नसकेको हो  तैपनि अहिलेको यो अत्यन्त संवेदनशील घडीमा सम्भावित निकासका सारा प्वाल थुनेर सारा एजेन्डालाई थाती राखेर सहमतिका नाममा आत्मस्वाभिमान नै गिर्नेगरी निहुर्याउन खोज्ने हो भने तत्कालका लागि मुलुक अनिश्चयताको बन्दी बन्न पुग्नेछ  वर्तमान शक्ति सन्तुलनका हिसाबले त्यो अनिश्चितता अत्यन्त दुःखदायी बन्न पुग्ने कुरामा कसैको दुईमत नहोला  एक्काइसौं शताब्दीका जनता आफूले खोजेको परिवर्तनका निम्ति सुरुमै आन्दोलनमा होमिएका थिए  यदि उक्त आन्दोलनका विपक्षमा प्रतिक्रान्ति हुन्छ भने पनि पुनः नयाँ क्रान्तिको झण्डा बोकेर बढ्ने सम्भावना रहिरहन्छ भन्ने कुरालाई नबुझ्ने हो भने प्रतिक्रान्तिको पछ्यौरा ओढ्न जोसुकैका लागि हाललाई छुट हुनसक्छ   
"
