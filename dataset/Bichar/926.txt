कोइराला नै किन "कोइरालासँग अतिवादको अभ्यास गर्ने सामथ्र्य छैन त्यसैले उनी उपयुक्त हुनसक्छन् ""
	राष्ट्रपति डा रामवरण यादवले सहमतीय सरकार गठन गरी संविधानसभाको निर्वाचन गर्न दललाई सुझाएको म्याद तेस्रोपटक सकियो र चौथो मौका बिहीबार दिएका छन्  नेतालाई शंकाको सुविधा दिँदै विश्वास राखौं नागरिकको चाहना सन्निहित राष्ट्रपतीय आह्वानले मूर्तरूप पाउनेछ  अन्यथा यथास्थितिवादको सीमा अप्रिय ढंगबाट तोडिनेछ जसका परिणाम भयावह हुन्छन्   
	निर्वाचनमा असफल भएको प्रधानमन्त्रीकै भाषामा भ्रष्टाचारीबाट घेरिएको र सत्ता संयन्त्रको चाबी अन्तै रहेको सरकारको बहिर्गमन आवश्यक भएपछि बहुमत घरेलु समर्थनमा राष्ट्रपतिको   को आह्वानपछिका यी साताले निकास दिएनन् तर ब्यर्थ भएनन्  राजीनामा राष्ट्रपतिलाई बुझाएको तर उहाँले राख्नुहोस् सहमति भएपछि मात्र दिनुहोस् भनेको जस्तो गलत सन्देश मर्यादित संस्थाविरुद्ध प्रवाह गरेर प्रधानमन्त्री थप खस्केका छन्  किनकि राष्ट्रपतिका प्रेस सल्लाहकार राजेन्द्र दाहालले प्रधानमन्त्रीलाई खण्डन गर्दै भनेका छन् राजीनामा बुझाएको भए स्विकृत हुन्थ्यो   
	त्यतिमात्र होइन भ्रष्टाचारीले सिध्याउलान् भन्ने डर छ भन्ने प्रधानमन्त्रीको भनाइकै दिन प्रथम महिला हिसिलाद्वारा आफ्नी दिदी तिमिला यमीलाई केयुकेएलको अध्यक्ष बनाइएको र त्यसमा अनियमितताको फेहरिस्तै आयो  प्रधानमन्त्रीले जुन मन्त्रालय भ्रष्टाचारीका अखडा भएको भनेका छन् ती उनकै पार्टीका मन्त्रालय हुन्  प्रधानमन्त्रीले यथार्थ सार्वजनिक गरेकै हुन् जसलाई ट्रान्सपरेन्सीको प्रतिवेदनले पनि पुष्ट्याइँ गर्छ  तर भ्रष्टाचार विरुद्धको शून्य सहनशीलताबाट त्यसकै संरक्षक बन्नुपर्दाको पीडा अनुभूति अलंकारमा भयो व्यवहार पटक्कै देखिएन   
	यसरी हेर्दा बरु गोली खान तयार छु सत्ता छाडिन्न भन्ने प्रधानमन्त्री पार्टीभित्र र बाहिर क्रमशः स्खलित भएको देखिएका छन् भने सहमतीय प्रधानमन्त्री खोज्न उद्यत राष्ट्रपति सहानुभूति पाइरहेका छन्  उता भट्टराई र यादवबीच दोहोरो मापदण्ड अपनाउने प्रचण्ड पार्टीभित्र पकड जमाइरहेका छन् भने सत्तामै भट्टराईको बचेको थोरै प्रतिष्ठालाई पनि धुलिसात बनाउन सहयोग गरिरहेका छन्  यही पृष्ठभूमिमा राष्ट्रले निकास खोजेको बेला कांग्रेसका तर्फब्ााट सभापति सुशील कोइराला प्रधानमन्त्रीमा प्रस्तावित भएका छन् जसलाई एमाले लगायतले समर्थन गरे  उता सत्तारुढ गठबन्धनले भने कोइरालालाई प्रधानमन्त्री त्यतिकै बन्न नदिने भन्दै सर्तहरु राखेका छन्  
	भट्टराई कि कोइराला  भन्ने यी दुई राजनीतिक लाइनका बीच एमालेका केही नेताद्वारा सुझाइएको प्रधानमन्त्रीमा आलोपालो प्रणाली अध्यक्षमण्डल र एमालेभित्रैबाट प्रधानमन्त्रीका दाबीसमेत बहसमा छन्  त्यस्तै प्रचण्डद्वारा सुझाइएको स्वतन्त्र व्यक्तिको नेतृत्वदेखि केही कोभर्ट फोर्सद्वारा फालिएको राष्ट्रपतिको अध्यक्षतामा निर्वाचनका लागि पूर्व सुरक्षा अधिकारी सम्मिलित मन्त्रिपरिषद्सम्म डिस्कोर्समा छन्   चाखलाग्दो के छ भने यी समाधानका स्वार्थी एजेन्डाले प्रस्तावक बाहेक अरुको समर्थन पाएको देखिँदैन  जस्तो प्रचण्ड स्वतन्त्र नेतृत्वको मुद्दा राख्छन् तर उनकै पार्टीका उपाध्यक्ष प्रधानमन्त्री र अर्थमन्त्री पुन त्यसलाई दलहरु असफल भएको प्रमाणित गर्ने षड्यन्त्र देख्छन्  अर्थात भट्टराई र पुनको बुझाइमा प्रचण्ड दलहरुलाई असफल बनाउने षड्यन्त्रका नेतृत्वकर्ता हुन्  किनकि त्यस्तो प्रस्ताव कांग्रेस र एमालेबाट आएको छैन  सम्भवतः यसै बीचमा दक्षिणी एजेन्डा पनि प्रवेश गर्नेछ वा यीमध्ये कुनैमाथि उसले स्वामित्व ग्रहण गर्नेछ  अहिलेसम्म यही सरकारको निरन्तरतामा उसको लगाव हो   
	समाधानका लागि प्रस्तावहरु आउनुलाई सकारात्मक मान्नुपर्छ  तर ती मध्येबाट सर्टलिष्ट गरी मनासिवलाई बहसमा केन्द्रीकृत नगरे बैसाखमा निर्वाचन हुँदैन त्यसो नभए दल र अन्ततः नेपाल नै कार्यमूलक प्रजातन्त्रको अभावमा असफल राष्ट्र हुने बाटोमा जानेछ  किनकि इकोसोकमा नेपाल र राष्ट्रसंघमा ज्ञानचन्द्र आचार्यको सफलताबाहेक नेपालले पछिल्लोपटक अन्तर्राष्ट्रिय छवि उँचो बनाउनसकेको छैन  ब्राजिलका लागि नेपाली राजदूत पीबी शाहको रोमान्स कूटनीति त प्रतीकमात्र हो भारतमा  महिनादेखि राजदूतविहीनताले बाह्य मुलुकबाट काठमाडौ बुझ्ने दृष्टिकोण अनुमान गर्न सकिन्छ  कूटनीतिक आचारसंहिता पालना गराउन खोज्ने र विदेशी हस्तक्षेपलाई नियन्त्रण गर्न खोज्ने परराष्ट्रमन्त्री नारायणकाजी श्रेष्ठले बेहोर्नुपरेको मानसिक पीडाले संकेत गर्छ वर्तमान गठबन्धनको चरित्रलाई   
	त्यसैले नेपालको प्रणाली राजनीतिक संवैधानिक कूटनीतिक लाई कोल्याप्स हुनबाट उद्धार गर्न मुख्य दलको सहमति र उनीहरुकै सहभागिताको राष्ट्रिय सरकारको विकल्प छैन  जब भट्टराई गठबन्धनमा कांग्रेसएमाले सहभागी हुने बाटो समाप्त भइसकेको हो भने अब उपयुक्त उम्मेदवार स्वाभाविक रूपमा कोइराला हुन्  तर भट्टराई सरकारको प्रतिस्थापनमात्र कोइरालाले गर्ने तर एमाओवादीले समर्थन नगर्ने वा संविधानसभाको निर्वाचनको सुनिश्चितता नहुने हो भने समस्या झन् जटिल बन्छ  त्यसैले संविधानसभाको निर्वाचन संघीयताबाट पछि नर्फकने लगायतका परिवर्तनका एजेन्डामा लिखित सैद्धान्तिक सहमति गरी निर्वाचन गराउने सरकारको नेतृत्व कोइरालाले गर्दा उपयुक्त हुन्छ  
	किन कोइराला  यसका केही कारण छन्   
	एम्ााओवादी र विशेषगरी अध्यक्ष प्रचण्डको बारम्बारको सार्वजनिक प्रस्तावलाई स्विकारी कांग्रेसले कोइरालालाई प्रधानमन्त्रीको उम्मेदवार बनाएको हो  प्रचण्ड स्वयम्ले बारम्बार भनेका छन् कि दुईपटक एमाले दुईपटक एमाओवादीले सरकारको नेतृत्व गरिसकेकाले अबको पालो कांग्रेसको हो  तर बोलीमा ठेगान नभएको र धोका दिएको विगतका कारण तर्सेको कांग्रेसले  पटकसम्म प्रधानमन्त्री निर्वाचन लडेर पराजित भएका तत्कालीन संसदीय दलका नेता रामचन्द्र पौडेलकै जस्तो हालत सामना गर्नुपर्ला भन्ने त्रास पाल्यो  किनकि त्यसरी नाम सार्वजनिक गर्दा एकातिर चरम महत्वाकांक्षा जाग्ने अर्कोतिर पार्टीभित्र र बाहिरबाट अपमानित भइरहने शृङखला पुनरावृत्त हुनसक्छ भन्ने त्रास कोइरालालाई थियो  कोइरालालाई प्रधानमन्त्री प्रस्ताव गर्दा पौडेलद्वारा व्यक्त हलेदोको प्रसंग कम्ती पीडादायी छैन  अहिले प्रचण्डकै आग्रहमा नाम आएकोले अबको सहमति त्यसैमा हँुंदा स्वाभाविक पनि हुन्छ  तर कांग्रेसभित्र प्रधानमन्त्रीको प्रस्ताव सहमतीय ढंगबाट हुँदैन र त्यही निहुँमा रडाको मच्चिन्छ जसको प्रकारान्तर लाभ आफ्नो पोल्टामा आउँछ भन्ने प्रचण्डले ठाने कि  यतिबेला उनी फरक धार समात्दैछन्  
	त्यसो भए त्यतिकै मान्ने  यो पनि उचित हुँदैन  सत्ता गठबन्धनले उठाएको एउटा सर्त न्यायोचित देखिन्छ सहमति भएका मुद्दालाई लिपिबद्ध गरेर बाँकीलाई आगामी संविधानसभाबाट टुंगो लगाउने  कांग्रेसएमाले त यो मुद्दालाई माओवादी जेठ  अघिको हाम्रो एजेन्डामा फक्र्यो भन्दै विजयीभावका साथ स्विकार्नुपर्ने हो  किनकि जेठ  को राति  बजेसम्म पनि मिलेका विषयलाई समेटेर मस्यौदा ल्याउने र बाँकीलाई रूपान्तरित संसदमा लैजाने मुद्दा कांग्रेसएमालेले उठाइरहेका थिए  तर प्रश्न उठ्छ मिलेका मुद्दा केके हुन्  यदि जेठ  को सहमतिलाई आधार मान्ने हो भने  प्रदेश मिश्रति शासकीय स्वरुपसमेत विवादका मुद्दा रहँदैनन्  तर अहिले एमाओवादीले संघीयतालाई आउँदो संविधानसभा निर्वाचनमा लैजाने तर शासकीय स्वरुप भने त्यही सहमतिअनुसार अधिकार बाँडफाँडसहितको निर्वाचित राष्ट्रपतिमा जानुपर्ने उठाइरहेको छ  यो तार्किक छैन  सहमतिलाई मान्दा सबै टुंगो लाग्छ त्यसैले संविधानसभाको निर्वाचनमा जानैपरेन आंशिक मान्दा सहमतिमा हुनुपर्यो एमाओवादीले चाहेरमात्र हुँदैन   
	चार वर्षमा सहमति जुटाउन नसकेको मुद्दा चार दिनमा जुटाए मात्र कोइराला प्रधानमन्त्री नत्र हुँदैन भन्ने एमाओवादी धारणा उपयुक्त छैन  माथि भनेजस्तै कोइरालाले  बुँदेलाई पूर्ण आत्मसाथ गरी परिवर्तनलाई स्विकार्ने लिखित सैद्धान्तिक सहमति गरेमा एमाओवादी मान्न तयार हुँदा निकास निस्कन्छ  एउटा यथार्थ के हो भने अब कोइरालामात्र होइन ज्ञानेन्द्र र कमल थापाहरु पनि नेपालमा आएको तर संस्थागत हुन नसकेको परिवर्तनबाट पछि र्फकन सक्दैनन्  नत प्रचण्डबाबुराम वा वैद्यबादलले सत्ताकब्जा नै गर्न सक्छन्  अतिवादको आयु क्षणिक हुन्छ भन्ने बुझ्न विगतका जनयुद्ध र संसदीय फोहोरी खेल नै पर्याप्त छन्  कोइरालासंँग अतिवादको अभ्यास गर्ने सामथ्र्य छैन त्यसैले पनि उनी उपयुक्त हुनसक्छन्  अर्को समकालीन राजनीतिक नेतृत्वमा तुलनात्मक कम सत्तालोलुपता प्रदर्शन गरेका र सत्तारोहणका लागि नाजायज घरेलुबाह्य धापलाई स्विकार गरेको सार्वजनिक भएको छैन  
	मुद्दा कोइरालाको प्रधानमन्त्री हुनेमात्र होइन प्रधानमन्त्री भट्टराईको ग्रेसफुल एक्जिटको पनि हो  संविधानमा असफल भए पनि शान्ति प्रक्रियामा सफल भएको भ्रष्टाचार नियन्त्रणमा असफल भए पनि काठमाडौका बाटा फराकिलो बनाउने हर्कुलियन टास्क गरेको जस्ता मुद्दाका कारण भट्टराई सम्मानजनक बहिर्गमनका हकदार हुन्  भट्टराईसँंग आर्थिक विकासको भिजन नभएको होइन उनले देङ सियाओ पिङले चीन र मनमोहन सिंहले भारतमा ल्याएको आर्थिक उदारीकरण र विकासमा केन्द्रीकृत गर्न खोजेका हुन् तर उनी प्वाल परेको खराब जहाजका असल पाइलट हुन खोजे र असफल भए  यद्यपि अझै पनि रिजर्भ फोर्स भने अवश्य हुन्   
	 
"
