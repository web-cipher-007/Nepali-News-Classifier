अबको विकल्प"आखिर जे नहुनुपर्ने थियो त्यही भयो  दलीय हठ सत्ता संघर्ष र अदूरदर्शिताका""
	आखिर जे नहुनुपर्ने थियो त्यही भयो  दलीय हठ सत्ता संघर्ष र अदूरदर्शिताका कारण जनताले आफ्नो संविधान आफंै बनाउन पाउने ऐतिहासिक अवसर गुमेको छ  धेरै विषयमा सहमति भएर पनि राज्य पुनर्संरचनाका विषयमा परेको गाँठो फुकाउन नसक्दा संविधानसभा संविधान नै नबनी विघटित हुन पुगेको हो   
	संविधानसभा स्वतः विघटन भएलगत्तै राष्ट्रपति सरकार र दलहरूबीच बहुपक्षीय द्वन्द्व सुरु भएको छ  माओवादीमधेसी गठबन्धनले सरकार कामचलाउ भएको हेक्का नराखी नयाँ निर्वाचनको घोषणा गर्ने एकलौटी निर्णय गरेको छ  यो गठबन्धनले नयाँ बन्ने संसद्ले मात्र आपनो सरकार विस्थापित गर्न सक्ने तर्क सुरु गरेको छ  संविधानको धारा   ख मा व्यवस्थापिका संसद्को सदस्य नरहेमा प्रधानमन्त्री आफ्नो पदबाट मुक्त हुने उल्लेख छ  यसरी प्रधानमन्त्री पदमुक्त भए पनि अर्को मन्त्रिपरिषद् गठन नभएसम्म सोही मन्त्रिपरिषद्ले कार्यसञ्चालन गर्ने   को व्यवस्था छ   
	राष्ट्रपतिले संविधानको धारा   अनुसार राजनीतिक सहमतिको सरकार गठनका लागि दलहरूलाई आह्वान गर्ने अर्को व्यवस्था पनि छ  संविधानसभा रहेकै बेलामा पनि राष्ट्रपतिले यस्तो आह्वान गर्दै आएकै हुन्  तोकिएको समयमा राष्ट्रिय सहमतिको सरकार बन्न नसकेपछि उनले संसद्लाई बहुमतको प्रधानमन्त्री चुन्न पत्राचार गर्दै आएका थिए  संविधानले सरकार गठनको पहिलो विकल्पमा राजनीतिक सहमतिका आधारमा प्रधानमन्त्री र निजको अध्यक्ष्ातामा मन्त्रिपरिषद्को गठन हुनेछ भन्नेमात्र व्यवस्था गरेको छ  यसको व्याख्यामा राजनीतिक शक्ति केन्द्रहरूबीच विवाद निकै चर्को हुनेछ  धारा   मा प्रधानमन्त्री हुनका लागि संसद् सदस्य हुनुपर्नेलगायतका कुनै योग्यता उल्लेख छैन  तर संसद् सदस्य नभएमा प्रधानमन्त्री पदमुक्त हुने प्रावधान रहेकाले यी दुवै प्रावधानको आआफ्नो ढंगले व्याख्या हुन सक्नेछ   
	अन्तरिम संविधानमा संविधानसभाबाट जारी हुने संविधान प्रारम्भ नभएसम्मका लागि राष्ट्रपतिको कार्यकाल रहने स्पष्ट व्यवस्था छ  धारा  ग को यस्तो व्यवस्थाले संविधानसभाको रिक्ततामा पनि राष्ट्रप्रमुख नै वैधानिक अधिकारी हुनेछन्  संविधानको संरक्षण र पालना गर्नु राष्ट्रपतिको प्रमुख कर्तव्य हो संविधानको धारा   मा उल्लेख छ  तर संवैधानिक राष्ट्रपतिलाई संविधानले कुनै कार्यकारी अधिकार नदिई मन्त्रिपरिषद् र अन्य निकायको सिफारिसमा काम गर्ने औपचारिक पदाधिकारीमा सीमित गरेको छ  संसद् नभएको अवस्थामा कामचलाउ प्रधानमन्त्रीको कुनै पनि निर्णयमा राष्ट्रपतिको परामर्श र सहमति आवश्यक पर्छपर्दैन भन्नेमा पनि राजनीतिक ध्रुवीकरण हुनेछ  संविधानले राष्ट्रपतिलाई नै नेपाली सेनाको सर्वोच्च कमान्डर रहने व्यवस्था गरेकाले उनको वैधानिक स्थिति बलियो हुन्छ भन्ने तर्क गर्नेहरूको पनि कमी छैन  राष्ट्रपतिले राजीनामा दिएमा संविधानसभाको दुई तिहाइले महाअभियोग प्रस्ताव पारित गरेमा वा मृत्यु भएमा मात्र पदमुक्त हुने संवैधानिक व्यवस्था  ज छ  तर निर्वाचनको प्रक्रियाबाट पदासीन व्यक्ति अनन्त कालसम्म रहिरहँदैन भन्ने सर्वमान्य लोकतान्त्रिक सिद्धान्त हो   
	राजनीति सञ्चालन खालि संविधानका धारा र कोरा कानुनी सिद्धान्तले मात्र हुन सक्दैन  मुलुकको शक्ति सन्तुलनको यथार्थताले नै राज्य सत्ता सञ्चालन गर्छ  माओवादीमधेसी मोर्चाको सांगठनिक शक्ति र राष्ट्रिय तथा अन्तर्राष्ट्रिय विश्वास बढी भएका कांग्रेसएमालेको शक्तिका कारण एउटा पक्षले अर्कोलाई निषेध गरेर अघि बढ्न सक्ने स्थिति छैन राजनीतिक सन्तुलन रहिरहनेछ   
	अन्तरिम संविधानले संविधानसभाले नयाँ संविधान जारी नगर्ने कल्पना नगरेकाले भोलिदेखिको राजनीति यही संविधानले मात्र निर्दिष्ट नगर्ने निश्चित छ  कानुनी छिद्र खोजी गर्ने र शक्ति हत्याउने प्रयास संक्रमण र अस्थिरताकै बीचमा झन् बढी हुन सक्छ  कामचलाउ सरकारलाई कसैले विस्थापित गर्न सक्दैन वा संविधानसभा नहुनासाथ सबै कार्यकारी अधिकार राष्ट्रपतिमा निहित हुन्छ भन्ने अतिवादी तर्कले मुलुकलाई राजनीतिक मुठभेडमा लैजान्छ  त्यसअघि नै अन्तरिम संविधान संशोधन गरी नयाँ संक्रमणकाल व्यवस्थाका लागि दलहरूले सतर्कतापूर्वक प्रयास गर्नु र राजनीतिक वैधता जोगाइराख्नु मुलुक र लोकतन्त्रको हितमा हुनेछ  राष्ट्रपति वा प्रधानमन्त्री क्षणिक रूपमा बलियो हुँदाको सम्भावित लाभहानिको मोलतोल छोडेर दलहरूले नै नयाँ संविधानमा सहमति गर्न नसके पनि असहमतिबीच सहमति खोजेर वर्तमान संविधानमा नयाँ संक्रमणकालीन व्यवस्था गर्नुको विकल्प छैन  दलहरूबीच विवाद र हानाथाप नहोस् भनेर सरकार कस्तो र कसरी बनाउने भन्ने व्यवस्थासमेत संविधानको संक्रमणकालीन प्रावधानमा गर्नुपर्छ   
	समय भड्किनै लागेकाले अब दलहरूले संविधानसभाको बाँकी केही घन्टाको कार्यकाल सदुपयोग गरी अन्तरिम संविधान संशोधनमार्फत नयाँ संक्रमणकालीन व्यवस्था गर्नतर्फ पनि दलहरूले ध्यान दिएनन्  संसद् सचिवालयमा दर्ता भएको संविधान संशोधन विधेयकलाई परिमार्जन गरी धारा  मा उल्लिखित निर्वाचनसम्बन्धी व्यवस्थालाई समयसापेक्ष बनाई मुलुकलाई निकास दिन सकिन्थ्यो  नयाँ निर्वाचन नभएसम्मका लागि रूपान्तरित संसद् रहने व्यवस्था पनि यसै संशोधनमा समेट्न सकिने सहज बाटोका लागिसमेत दलहरू तयार भएनन्   
	यस्तो संक्रमणकालीन व्यवस्था गरिएको भए त्यसले राष्ट्रपति र प्रधानमन्त्रीबीचको अधिकारक्षेत्रको सम्भावित शक्ति संघर्षलाई टार्नेमात्र होइन अब मुलुकमा केही हुँदैन भन्ने निराशा र अन्योलको अँध्यारोमा जुनकिरीको काम गर्न सक्थ्यो  यस्तो संक्रमणकालीन व्यवस्थामा आगामी निर्वाचनको व्यवस्थापन र त्यतिन्जेलका लागि राजनीतिक शक्ति बाँडफाँडको प्याकेज पथ्र्यो  तर विवादित विषयलाई आफैं हालिमुहाली हुने रूपान्तरित संसद्ले टुंग्याउने गरी संविधान जारी गर्नसमेत सहमत नभएका शक्तिहरूबाट यस्तो दूरदर्शिताको अपेक्षा गर्नु आफैंमा अतिशयोक्ति हुथ्यो आखिर त्यही भयो  संविधान जारी नहुँदाको जोखिम व्यवस्थापन र विकल्प पनि दलीय सहमतिमा नै तय गर्नुपर्ने बाध्यात्मक अवस्था छ  
	संविधान जारी नगरी संविधानसभा विघटन भएको अवस्थामा सर्वोच्च अदालतको आदेशमा उल्लेख भएजस्तो संविधानको धारा  अनुसार ताजा जनादेशमा जानुको विकल्प थिएन  तर यसका लागि दलहरूबीचको सहमति खोज्नेसम्मको प्रयास सरकारले गरेन  दुई वर्षका लागि निर्वाचित निकायले आफ्नो कार्यकाल आफैंले बढाएर चार वर्षमा पनि संविधान नबनाएकाले निर्वाचन केका लागि भन्ने नैतिक र राजनीतिक यक्ष प्रश्नको जवाफ भने दलहरूले नै दिनुपर्छ  निर्वाचन जतिसुकै लोकतान्त्रिक विकल्प भए पनि अहिलेकै शक्ति सन्तुलनमा मुलुकमा निर्वाचन होला त  चार वर्षमा सहमति नभएको संघीयताको मुद्दालाई जनमत संग्रहमार्फत सार्वभौम जनता स्वयंले फैसला गर्ने बाटामा किन नजाने  
	 
"
