उदार तानाशाह को खोजीयुवादेखि वृद्धसम्मका सबैको मुखबाट एउटा उदार तानाशाह चाहिएको आवाज उठ्न थालेको छ "
	मुलुकलाई ठीक ठाउंमा राख्न र सही मार्गमा हिँडाउन मुलुकको ग्रामीण तथा सहरी क्षेत्रमा धनीगरिब तब्काका नागरिकबीच युवादेखि वृद्धसम्मका सबैको मुखबाट एउटा उदार तानाशाह चाहिएको आवाज उठ्न थालेको छ  एउटा त्यस्तो नेता जसले अहिलेको जटिल परिस्थितिलाई सामान्य बनाउन सकोस् मुलुकलाई सही मार्गमा ल्याउन सकोस्  जनताको यस्तो आवाजलाई गम्भीरतापूर्वक मनन गर्ने हो भने यसको मुख्य कारण मुलुकमा विद्यमान कानुनविहीनता र दण्डहीनताको अवस्था हो  जनताले जबसम्म कोही व्यक्ति फलामको मुठीजस्तो मजबुत हात लिएर शक्तिमा आउंँदैन तबसम्म हामी मुलुक बन्दैनौं शासन सत्तामा तथाकथित शक्तिशाली पहुंँचवालाको बोलाबाला समाप्त हुंँदैन  
	सायद यसैकारण प्रायः हामी सबैले एउटा यस्तो नेतृत्व्ा चाहेका छौं जसले कानुन र शासन व्यवस्थालाई सही ढंगबाट कार्यान्वयन गर्न सकोस् दोषको मात्रालाई आधार मानेर दोषीलाई दण्ड देओस् नकि राजनीतिक संरक्षण जातीयता वा आर्थिक हैसियत हेरेर  तर दुर्भाग्यवश हाम्रो वर्तमान राजनीतिक नेतृत्वको असक्षमता र त्यसको परिणामको कारणले नै सर्वसाधारण जनता एउटा उदार तानाशाहको आवश्यकता रहेको विश्वास गर्नथालेका छन्  
	कहाँबाट त्यस्तो उदार तानाशाह स्थापित हुनसक्छ  चारवटा मध्येे कुनै पनि माध्यमबाट त्यस्तो तानाशाह चाहे त्यो उदार होस् या अनुदार स्थापित हुनसक्छ  पहिलो जन्मसिद्ध रूपमा राजतन्त्रजस्तै सामान्यतः सैनिकको समर्थन प्राप्त गरी आउन सक्छ जसले मुलुकको सम्पूर्ण शासनसत्ता हातमा लिंँदै मुलुक हाँंक्नेछ  दोस्रो सैनिकवृत्त भित्रैबाट मुलुकको सम्पूर्ण सत्ताको बागडोर हातमा लिनेगरी तानाशाह आउन सक्छ  तेस्रो आन्तरिक विद्रोह र गृहकलहका बीच कुनै क्रान्तिको माध्यमबाट सम्पूर्ण शासनसत्ता हातमा लिई मुलुक परिवर्तन गर्ने सोचका साथ र चौथो लोतान्त्रिक पद्धतिमा पनि जनताले आफ्नो मतपत्रको माध्यमबाट अत्यधिक बहुमत प्रदान गरी मुलुकको शासनभार सञ्चालनका लागि कुनै उदार तानाशाहलाई जिम्मा दिन सक्छन्  
	म्ााथि उल्लेख गरिएको मध्ये पहिलो प्रकृतिको तानाशाह वंशानुगत राजतन्त्र हो जसमा ईश्वरले जनताको नेता चयन गरी रानीको गर्भमा राखिदिन्छन् र रानीको गर्भबाट अर्को राजा सम्राट वा नेता जन्मन्छ  हामी सबैले यस प्रकारको नेतृत्वलाई अहिले पनि बिर्सेका छैनौं किनभने हामीले दुई शतकदेखि मुलुकमा नेतृत्व गरेको यस्तो राजतन्त्रात्मक प्रणालीलाई भर्खरै किनारा लगाइदिएका छौं  
	अधिकांश दक्षिण एसियाली मुलुकमा माथि उल्लेख गरिएको दोस्रो प्रकृतिको तानाशाहलाई पनि हेरिसकिएको छ जो युनिर्फमका साथ ब्यारेकबाट बाहिर निस्केर राजनीतिक नेतृत्वको इतिहासमा स्थापित हुने प्रयास गर्छ  सैनिक नेतृत्वपछि कहीं मुलुकको विकासको गति पनि अगाडि बढेको देखिएको छ भने कतिपय यस्ता नेताहरू धनसंग्रह गर्ने काममा लिप्त रहेको पनि देखिएका छन्  जे भए पनि यस्तो प्रकृतिको नेतृत्वको कमजोरी भनेको पहिलो त युनिर्फममा रहेको मानिसलाई ब्यारेकमा फर्काउन सहज नहुने र दोस्रो नागरिक समाजमा सैनिक शासन टिक्न नसक्नु हो  तेस्रो प्रकृतिको तानाशाहको जन्म क्रान्तिको माध्यमबाट भएको देखिन्छ र हामीले लगभग साढे एक दशकको आन्तरिक विद्रोहपछि राजनीतिक शाासन प्रणालीमा परिवर्तन ल्याउने आधा प्रयासलाई पनि भोगिरहेकै छौं  तथापि क्रान्तिको नेतृत्व गर्ने योग्यता र प्रतिबद्धताभन्दा राष्ट्रको नेतृत्व गर्ने कार्यलाई फरक रूपमा बुझ्न आवश्यक छ  
	चुनावले हामीलाई तानाशाहलाई शक्तिमा स्थापना गर्ने मार्गप्रशस्त गराउंँछ एउटा त्यस्तो तानाशाहलाई जो साँंच्चिकै उदार छ र जसको आफ्नो परिवार तथा आफन्त भन्नु नै मात्रै जनता हुन्  तर यस कठिन पक्षको यथार्थ के हो भने उदार तानाशाहलाई शक्तिमा विराजमान गराउने कार्य हाम्रो आफ्नै हातमा छ अर्थात जनताकै हातमा छ  सामूहिक रूपमा जनताले मतपत्रको माध्यमबाट निर्वाचित व्यक्तिलाई शक्ति र सत्तामा पुर्याएमा उदारतापूर्वक हामीलाई शासन गर्नेछ  उसका हरेक कार्यहरू उसको निजी प्रयोजन वा उसको निजी वृत्तभन्दा मुलुकको बृहत्तर हितका लागि चालिनेछन्  
	अबको प्रक्रियाको सुरुवात हाम्रो राष्ट्र प्रमुखबाटै हुनुपर्छ  संविधानको संरक्षक तथा नेपालको पहिलो राष्ट्रपतिको हैसियतमा उहांँले आफू नेपालका राजनीतिक दलहरूको मात्रै राष्ट्रपति होइन अपितु उहांँ नेपाल र नेपाली जनताको पनि राष्ट्रपति हो भन्ने यथार्थलाई आत्मसात गर्नु अत्यन्त आवश्यक छ  त्यसैले उहांँले सर्वदलीय सरकारको खोजी गरिरहनुको सट्टा सर्वसम्मत सरकारको लागि पहल गर्नुपर्छ  अर्को शब्दमा भन्दा दैनिक प्रशासनिक मामिलाहरू सञ्चालन गर्दै स्वतन्त्र र निष्पक्ष निर्वाचन गर्न सकोस् र त्यस्तो निर्वाचनमा सर्वसम्मत सरकारका कुनै पनि सदस्यहरू उम्मेदवार हुन नसकुन्  राष्ट्रपतिले निर्वाचनको मिति घोषणा गरी वर्तमान राजनीतिक दलहरू तथा अन्य इच्छुक व्यक्ति वा समूहलाई निर्वाचनमा भाग लिन आह्वान गर्नैपर्छ  
	नेपालको लागि उदार तानाशाहको आवश्यकता रहेको चर्चा गरिरहेका सबैले सोच्नुपर्ने बेला आएको छ के सांँच्चै हामी त्यस्तो व्यक्ति वा व्यक्तिहरूको समूहलाई अत्यधिक बहुमतका साथ निर्वाचित गर्ने जिम्मेवारी बहन गर्न तयार छौं  ताकि त्यस्तो व्यक्ति वा समूह उदार तानाशाह हुनका लागि निर्वाचनको माध्यमबाट सत्तामा पुग्न सकोस्  यदि हामी जनता कुनै व्यक्ति वा समूहका लागि बहुमतको समर्थन र मतदानका लागि समहत हुनसक्दैनौं भने हाम्रो उज्ज्वल भविष्यका लागि नेतृत्व गर्न आकाशबाट उदार तानाशाह उत्रियोस् भन्ने कामना गर्ने अधिकार हामीसंँग छ त  त्यसैले हाम्रा नेताहरू जनताका लागि केही गर्न सक्दैनन् र फेरि सत्ताको कुर्सीमा टांँसिनका लािग सुस्तगतिमा सहमतिको राप अलाप्छन् भने तपाईंहामीजस्ता समान सोच राख्ने जनताले अब उदार तानाशाहको भूमिका निर्वाह गर्ने व्यक्ति वा व्यक्तिहरूको समूहका लागि सोच्ने र पहिचानका लागि प्रयास गर्ने बेला भएन  यदि हामीले यस कार्यका लागि समय दिएनौैं र प्रयास पनि गरेनौं भने मलाई लाग्छ हामीले निकट भविष्यमै एउटा तानाशाह उदाएको पाउनेछौं तर ऊ नेपाली जनताले निर्वाचित गरेको व्यक्ति हुने छैन 
"
