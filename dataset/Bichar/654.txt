तँ त साह्रै बिग्रि‍स् नि बद्री बाबुराम भट्टराईले प्रधानमन्त्रीको हैसियतमा राष्ट्रको नाममा सम्बोधन गर्दा आफ्नो उत्कृष्ट नमुना पेस गरेका छन् "
	बाबुराम भट्टराईले प्रधानमन्त्रीको हैसियतमा राष्ट्रको नाममा सम्बोधन गर्दा आफ्नो उत्कृष्ट नमुना पेस गरेका छन्  आफ्ना प्रस्तुतिमार्फत उनले सम्भिनभन्दा बिर्सनलायक उपलब्धिहरूमध्ये  दिनमा केही गर्न सकिन भने सत्ता त्याग्ने प्रतिबद्धता गरे पनि केही उपलब्धिमूलक कार्य नगरिकनै आफ्ना अध्यक्ष प्रचण्डको  महिने शासनकाललाई नै माथ गर्नेगरी एक वर्षभन्दा बढी सत्ता लम्ब्याउन सक्नु अवश्य पनि प्रशंसनीय रहेको छ  उनका उपलब्धिहरूको फेहरिस्तमध्ये उनकै शब्दमा शान्ति संविधान सुशासन र समृद्धिका चार सको प्राथमिकताको साथ अघि बढेको सरकारले शान्ति र संविधान निर्माण प्रक्रियामा फड्को मारेको छ  हुन त यी कार्य अझै टुंगिएका छैनन्  तैपनि यी दुई विषयमा जति ठूलठूला उपलब्धि हासिल भए त्यो मेरै नेतृत्वको सरकारको पालामा भए भनी प्रधानमन्त्रीले ठोकुवा गरेका छन्  तर मेरो विचारमा उपलब्धि शब्दको अर्थ त उक्त कार्यको प्रतिफलको सकारात्मक मूल्यांकनबाट गरिन्छ  सो मूल्यांकनकर्ताले स्वयम् नभई अवलोकनकर्ताले गर्छन्  यसबारे हाम्रा पत्रपत्रिकाहरूमा दिनहुँजसो पाठक मञ्चमा प्रकाशित हुने प्रतिक्रियाहरूबाटै बाबुराम भट्टराई सरकारको नाडी छाम्न सकिन्छ कुनै औपचारिक सर्वेक्षण गर्नै पर्दैन  रह्यो चार समध्ये बाँकी रहेका दुई स जुन जनताको दैननदिन्यसित अविछिन्न रूपले सम्बन्धित छ  उनको कार्यभारका सुशासन र समृद्धिबारे भने उनी चुप छन्  सायद उनको कार्यकालमा जुन गतिबाट कामको खोजीमा राष्ट्रिय युवाको विदेश पलायन भएको छ र त्यही अनुपातमा नभए पनि विप्रेषण मुलुकमा ओइरो लागेको छ त्यसले गाउँघरको जनजीवनमा समृद्धि जोडिदिएको छ  विप्रेषणले उपभोक्तावादलाई प्रोत्साहित गरेको छ  तसर्थ मुलुकमा सुशासन कायम भएको ठम्याइले यसबारे कुनै विश्लेषणको आवश्यकता परेन  
	प्रधानमन्त्री भट्टराईको सरकारको एकवर्षे आत्मसमीक्षाको अर्को पाटो भने सत्ता र प्रतिपक्षसित सम्बन्धित छ  लोकतान्त्रिक अवधारणा र वैधानिक पद्धतिबाट विधिवत सञ्चालित मुलुकमा सत्ता र प्रतिपक्षको सम्बन्ध मर्यादित प्रतिस्पर्धाबाट सञ्चालित हुन्छ  तर एमाओवादी दलको नेतृत्वको सरकारले प्रतिपक्षको महत्ताको अवमूल्यन गरी सदैव आफ्नो सर्त लाद्ने प्रयासमा उन्मुख भयो  फलस्वरूप सत्ताप्रतिपक्षबीच समझदारीको प्रत्याभूतिसमेत गरिएन  हरेक सन्दर्भ र मुद्दालाई लेनदेनको परिप्रेक्ष्यमा तौलियो  दबाबमूलक व्यवहारबाट एकअर्काप्रति अविश्वसनीयता बढाउँदै लगियो  त्यस परिपे्रक्ष्यमा सत्ता र प्रतिपक्षबीच मुलुकका अति गम्भीर तथा महत्वपूर्ण मुद्दाहरूमा निर्णायक सहमतिको निम्ति औपचारिक संवाद र वार्ता गरिए जुन अनिणिर्त हुने दुवै पक्षलाई अगावै जानकारी थियो  र त्यस्तै भयो  तर प्रधानमन्त्री भट्टराईले भने आफ्नो कार्यकर्ता झुलाउने प्रशिक्षण स्तरको भाषण ठोकेर सबै दोष प्रतिपक्षको थाप्लोमा खन्याएर आफू भने पानीमाथिको ओभानो हुन खोजेका छन्  यो उनको राष्ट्रलाई झुक्याउने क्रूर उपहासबाहेक केही होइन  
	राष्ट्रिय मुद्दाको रूपमा अति गम्भीर तवरबाट उठेको प्रश्न त बहुसांस्कृतिक समाज राष्ट्रिय संविधानको ढाँचा र त्यसै अन्तर्गतको संघीयताको स्वरूपजस्ता संवेदनशील विषय हुन्  तर बहुसांस्कृतिक परिवेशलाई समेत अपरिपक्व तवरबाट व्याख्या गरी राष्ट्रिय स्थिरता सामाजिक सम्मिलन र सामञ्यजस्यतामा समेत आँच आउन सक्ने अनि पहिचानको मुद्दालाई नै द्वन्द्वको चुरो बनाउने विवादित निर्णयहरूबाट बञ्चितीकरणको मारमा परेका तथा सीमान्तकृत वर्गको स्वाभिमानमा गम्भीर आघात पुर्याइएको छ  पहिचानको नाममा अति विष्मयकारी किसिमले जातीयताको भंगालोमा मुलुकलाई फसाउन र त्यसको समाधानका लागि कुनै सर्वसहमतिद्वारा स्वीकृत उपाय नपहिल्याउनुबाट सो मुद्दामा एमाओवादी नेतृत्वले भड्काववाद र उपयोगितावादको कुटिल चाल अपनाएको देखिन्छ  
	बहुसांस्कृतिक समाजमा पहिचानको आकांक्षालाई सकारात्मक सहअस्तित्वको निम्ति सुस्पष्ट गर्नुको सट्टा त्यसलाई प्रतिस्पर्धात्मक तवरबाट अलग्याएर द्वन्द्वात्मक परिस्थितिको सिर्जना गरी एमाओवादीले सामाजिक विचलनलाई प्रबलता दिई वैमनस्यता निम्त्याएको छ  जातीयताको संवेदनशील मुद्दालाई संघीयताको अवधारणामा मिसाएर एमाओवादीले आफ्नो वामपन्थी पहिचानसमेत अघोर दक्षिणपन्थी अवसरवादमा रूपान्तरण गरेको छ  यस परिवर्तित अवतारको फलस्वरूप संघीय लोकतान्त्रिक गणतान्त्रिक मोर्चाको प्रारम्भ र प्रबर्द्धन गरिएको छ  जता गए पनि अचेल कालो झण्डाले पछ्याउन थालेपछि प्रधानमन्त्री भट्टराईले अब रातो झण्डाप्रति आक्रोश पोखेका छन्  उनको हुकुमवासी सनकको मारमा परेका सुकुम्वासीको रूवाबासी अझै रोकिएको छैन  गत वैशाख  गते वाग्मती किनारमा बसोबास गरेका सुकुम्वासी हटाउन प्रयोग गरिएको राज्यशक्तिका प्रतीक डोजरहरू र प्रहरीको तैनाथीमा पिल्सिएका नेपालीहरूको आर्तनाद अझै थामिएको छैन  असहाय हुनुको अनुभूति पीडा र त्रास पोतिएको ती जनताको अनुहार कसैप्रतिको आशले अझै टोलाएको छ  उनीहरूको व्यवस्थापनको जिम्मा लिएको सरकार सुकुम्वासीजस्तै अलपत्र परेको  
	छ  के गरूँ  रातो झण्डा बोकेका कम्युनिष्टहरूले अड्को थापे राष्ट्रलाई सम्बोधन गर्दै प्रधानमन्त्रीले आफ्नो निरीहता व्यक्त गरे  म त्यसैले यतिबेला हानाह आरेन्टलाई झल्झली सम्भिन्छु  उनी भन्छिन् हिंसा शक्तिबर्द्धक हुँदैन हिंसाले त शक्ति कमजोर पार्छ  जनउत्तरदायित्व बहन गरी सर्वहारा वर्गको उत्थानका लागि कम्मर कसेका बाबुराम भट्टराईले आफ्नो कुण्ठाग्रन्थि फुकाउन खोलाछेउ घरजम गरी बसेका निरीह जनतामाथि कुनै वैकल्पिक प्रबन्धबिना वर्षेझरीको बेला अमानवीय तवरबाट जुन निर्मम प्रहार गरेर उनीहरूको गाँस बासको उठिबास र विचल्ली गरे त्यस्तो हिंसाजन्य व्यवहार त वर्गशत्रुप्रति पनि विरलै गरिन्छ  राज्यशक्तिको उन्मादपूर्ण उपभोग र उपयोग गरेर राज्यआतंक फैलाउन सफल भए पनि सुकुम्वासी समस्या समाधान गर्न नसक्नाले आफ्नो शक्तिहीनता स्वीकार्नुपर्ने अवस्था आउनु भनेको प्रधानमन्त्रीको पतन्नोमुख प्रवृत्तिको द्योतक भएको छ  सायद यसैले होला उनी अब रातो झण्डाको स्वामित्व पनि गुमाउँदैछन्  र साथै आफ्नो सार्थकता पनि हराउँदैछन्  
	उनको आफ्नै दल विभाजित हुनु पनि आफैंलाई प्रधानमन्त्रीको पदमा स्थापित गराउने गुटसितै शक्तिको दम्भमा कृतघ्न हुनु नै एउटा प्रमुख कारण थियो  यसले गर्दा प्रधानमन्त्रीको शक्ति सञ्चय हुनुभन्दा ह्रास नै भएको छ  नेकपामाओवादी सत्ता विपक्षीको अग्रपंक्ति भइरहेको छ  तसर्थ शक्तिका पुजारीहरूले बुझ्नुपर्ने त के हो भने शक्ति सम्बर्द्धन सौहार्दताले मात्र हुन्छ सहनशीलताले शक्ति प्रबर्द्धन गर्छ  अरूको कुरा सुन्ने बुझ्ने र त्यसमा मनन गर्ने सार्थक संवाद र समझदारी कायम गर्ने शिष्टाचारबाट हुन्छ  डर धाक धम्की शक्तिको आडमा प्रदर्शन गरे पनि त्यसको प्रभाव क्षणिक हुन्छ र दूरगामी असर नकारात्मक हुन्छ  सरकारलाई राज्यको हिंसात्मक शक्तिको प्रयोग गर्ने एकलौटी अधिकार जनताले नै सुम्पेको हो  तर बर्बरता प्रदर्शन गर्न भने होइन  यसैले कार्यकारी अधिकारको दुरूपयोगको दम्भ मुते न्यानो हुन्छ  
	प्रधानमन्त्री भट्टराईले आफू मुलुकको हर्ताकर्ता भए पनि विपक्षी दलका नेताहरूको घरघर चहारेर शान्ति प्रक्रिया र संविधान निर्माण कार्य पूरा गर्न निणर्ायक अग्रसरता लिएको तर परिवर्तनको सम्पूर्ण प्रक्रियालाई नै अवरुद्ध पार्ने षडयन्त्रले गर्दा आफ्नो प्रयास असफल भएको सम्बोधनमा उल्लेख गरेका छन्  उदाहरणका लागि कुन परिस्थितिमा गएर शान्ति प्रक्रियाको महत्वपूर्ण पक्ष लडाकु समायोजनको क्रम  को भर्ती संख्यामा गएर टुंगियो तर उनीहरूको उचित व्यवस्थापन नै नगरी जनमुक्ति सेनाको शिविरहरू एक्कासि राष्ट्रिय सेना अधीनस्थ गरिए र फलस्वरूप लडाकुहरूबीच तथा लडाकु र एमाओवादीबीच नै विषमता बढ्यो  सो तथ्यबाट सबै अवगत छन्  सेना समायोजन विशेष समितिको म्याद तीन महिना थपेर समायोजन कार्य थालनी गरिने भएको छ  तर यी प्रक्रियाहरू अघि बढ्नु र रोकिनुमा प्रतिपक्षमा रहेका दलहरूभन्दा सत्तामा रहेको एमाओवादी नै बढी जिम्मेवार छ  किनकि उक्त दलकै प्रधानमन्त्री लडाकु समायोजन विशेष समितिका पनि हर्ताकर्ता छन्  आफूलाई प्रधानमन्त्रीको हैसियतसम्म पुग्न जीउज्यानले सघाउने लडाकुहरूलाई समेत न्याय दिन भने उनी अधिकांश लडाकुहरूकै नजरमा असफल रहे  
	त्यस्तै जेठ  गतेको सहमतिअनुसार बहुपहिचानसहितको संघीयताका साथ संविधान जारी गर्ने प्रक्रिया आदिवासी जनजातिको दबाबका कारण एमाओवादीले आफ्नो पूर्वनिर्णयमा परिवर्तन गर्नासाथ अवरुद्ध भएको तथ्य कसैबाट लुकेको छैन  तर दोषी भने प्रतिपक्षमा रहेका प्रमुख दलहरूलाई बनाइन्छ  किनभने नेपाली कांग्रेस र एमाले बहुदलीय प्रजातन्त्रप्रति प्रतिबद्ध रहेकाले यथास्थितिवादी दल भनी चिनाइन्छ र त्यसैले अग्रगामी प्रक्रियाको बाधकको टाँचा लगाइन्छ  प्रधानमन्त्री भट्टराईले राष्ट्रको नाममा सम्बोधन गर्ने प्रचार भएपछिको राष्ट्रिय अपेक्षा भनेको उनले आफ्नो एकवर्षे कार्यकालको अडिट जनतासमक्ष पेस गरी विगतका त्रुटिहरूलाई सच्याएर प्रतिपक्षसित हातेमालो गरी अगाडि बढ्न आह्वान गर्छन् कि भन्ने थियो  तर उनी इमानदार भएनन्  मुलुकको अधोगतिको सहस्र दोष प्रतिपक्षीमाथि थुपारेर अनाहकमा मनोमालिन्य बढाएर उनी प्रतिपक्षीलाई म सहयोगी हुन्छु आउ भनेर अपिल गर्छन्  अर्काेतिर आफ्नै दलको अध्यक्षलाई अघि सारेर संघीय लोकतान्त्रिक गणतान्त्रिक मोर्चाको गठबन्धन गरेर द्वन्द्व बढाउने जुक्ति पनि गर्छन्  
	प्रचण्डबाबुरामको यो दुर्नितिबाट भने प्रतिपक्षीहरू प्रभावित भएका छन्  यसैले उनीहरू संघीयतामा सहमति जुटाउन फेरि तम्सिएका छन्  प्रचण्डले बडा चतुर्याइँपूर्वक प्रतिपक्षलाई वार्तामा संलग्न गराएका छन्  तर प्रतिपक्षले जेठ  को प्रतिबद्धता किन पालना गरिएन भनी अझै प्रश्न गर्न बाँकी नै छ  
	प्रधानमन्त्री भट्टराईको राष्ट्रको नाममा सम्बोधनपछि पत्रपत्रिकामै छापिएको समाचार र प्रतिक्रियाको निचोडअनुसार उनी आफू बेथितीको साक्षी र दर्शक बन्न प्रधानमन्त्री नबनेको जिकिर गरे पनि वास्तविकता त्यही भएको छ  उनी आर्थिक रूपमा अपव्ययी हुनुका साथै विधिवत ज्यानमारा ठहरिएका र कहलिएकाहरूको संरक्षक बन्न राज्यशक्तिको दुरूपयोग गर्न अति नै सफल तर निमुखा राष्ट्रवासीहरूको दयनीयता र पीडाबोध गरी उक्त शक्ति र अधिकारको सदुपयोग गर्न नितान्त असफल ठहरिएका छन्  भलै उनका भजनमण्डलीले जयघोष किन नगरून्  यो निष्कर्षबाट म झस्केको छु   असार  को कान्तिपुरमा प्राध्यापक पिताम्बर शर्माको अनुभूति पढेको थिएँ  परेवा बिराला र सिंहदरबार शीर्षकको उक्त स्मरणमा प्रा शर्माले राजनीतिक नियुक्तिको आफ्नो छोटो जागिरे अवस्थामा सिंहदरबारको कार्यालयको करिडोरमा ओहोरदोहोर गर्दा रातको अन्धकारमा बिरालाले झम्टेर लुछेर मारेका परेवाका रगतका टाटा लागेका प्वाँखहरू यत्रतत्र छरिएको सधैं देखेर विचलित हुँदैको अवस्थाको स्मरण गर्छन् र भन्छन् सिंहदरबार नेपालको शासनसत्ताको प्रतीक  परेवाजस्तै साधारण जनता सिंहदरबारबाट राज गर्ने मन्त्री र हाकिमको पोल्टामा आफ्नो विश्वास सुम्पन्छन्  सिंहदरबारको मन्त्री र हाकिमले बिरालोको सिको गर्छन् कि बिरालोले उनीहरूको सिको गर्छन् भन्न गाह्रो छ  निर्विवाद तथ्य के हो भने सिकार सधैं निरीह परेवा र जनता नै हुने गर्छन्सिंहदरबारमा म रातको अँध्यारोमा लुकेर परेवाको सिकार गर्ने बिरालामात्रै देख्छु  नेपालको सामाजिक आर्थिक राजनीतिक रूपान्तरणको जुन हामी कुरा गर्छाैं त्यसको मर्म सिंहदरबारबाट यी ढाडे बिरालाहरूलाई धपाउनु पो हो कि  
	मेरो भन्नु यो सानो स्मरण पढेर बाबुरामले अवश्यै पनि लामो सुस्केरा हाले होलान्  कारण यो अनुभूति संविधानसभाको नृशंस हत्यापछि प्रकाशित भएको हो  प्रा शर्माको यो अनुभूति नितान्त स्वयंमा निहित छ कतै कसैप्रति लक्षित छैन  न आक्रोशयुक्त नै छ  यथार्थ भने के हो भने सिंहदरबारमा बसेर देश हाँक्नेहरूको अकाट्य प्रवृत्तिको भने यो स्मरणले पुष्टि गर्छ  चाहे त्यो सिंहदरबारकै अधिपति श्री  महाराजा चन्द्रशमशेर जबराको पालामा होस् चाहे सर्वहारा प्रधानमन्त्री डा बाबुराम भट्टराईको पालामा किन नहोस्  तर उनी आफूलाई साधु बिरालो भन्नचाहिँ  
	चुक्दैनन्  साधु बिरालोको कथा त सबैले पढेकै छन्  
	यो लोकप्रिय शीर्षक मैले सापटी लिएर राखेको हुँ  
"
