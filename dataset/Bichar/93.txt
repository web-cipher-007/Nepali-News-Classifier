"राजनीति सेना र न्यायपालिकामा प्रतिस्पर्धा""दक्षिण एसियाको राजनीतिक मौसम अचानक फेरिन खोजेको छ  राजनीति न्यायपालिका र सेना प्रजातन्त्रको संस्थागत सुदृढीकरणका लागि सहयात्री हुने अथवा प्रतिस्पर्धी भन्ने जोखिमपूर्ण विवाद दुई दसकपछि फेरि सुरु भएको छ  ""
	दक्षिण एसियाको राजनीतिक मौसम अचानक फेरिन खोजेको छ  राजनीति न्यायपालिका र सेना प्रजातन्त्रको संस्थागत सुदृढीकरणका लागि सहयात्री हुने अथवा प्रतिस्पर्धी भन्ने जोखिमपूर्ण विवाद दुई दसकपछि फेरि सुरु भएको छ  प्रजातान्त्रिक राजनीतिमार्फत स्थायित्व हासिल गरेर क्षेत्रीय सहयोग र समझदारीको माध्यमबाट आर्थिक विकासलाई गति लिन खोजेको दक्षिण एसियाको आकाशमा अनिश्चय र आशङ्काको कालो बाक्लो बादल मडारिन थालेको छ  
	अहिले भूमण्डलीय शक्ति सन्तुलन परिवर्तनको चरणमा छ   वर्ष पहिलेसम्म भूमण्डलको जीडीपीमा  प्रतिशत रहेको अमेरिकी हिस्सा आगामी पाँच वर्षमा पाँच भागको एक भागमात्रै र अहिले  प्रतिशतमात्रै रहेको एसियाको हिस्सा एक तिहाइ पुग्ने बताइएको छ  यसैले भूमण्डलीय सामरिक राडारको केन्द्रमा एसिया परेको मात्र होइन अमेरिका चीन र भारतको सामरिक त्रिकोण सक्रिय पनि हुनथालेको छ  आगामी दस वर्षसम्म चीनको नेतृत्व गर्ने भावी राष्ट्रपति सि जिनपिङले अमेरिकाको भ्रमण गरेर वासिङटनलाई चीनको मूल मुद्दा तिब्बत र ताइवान को सम्मान गर्न सचेत तुल्याउनुभएको छ  राष्ट्रपति हु जिन्ताओ चैत  गते बि्रस्क बैठकका लागि भारत आउँदै हुनुहुन्छ   
	विश्वशक्ति बन्नथालेका छिमेकीहरू अमेरिकासितको सम्बन्धलाई पुनःसमायोजन र आपसी सम्बन्धलाई साझा हितमा ऊर्जा दिनखोजेका घटनाहरू नेपालका लागि अर्थपूर्ण हुन्  क्षेत्रीय अथवा अन्तर्राष्ट्रिय समदूरी फेरिन थालेपछि अनिश्चय र द्वन्द्वको चरण सुरु हुन्छ  यस्तो अवस्थामा राजनीतिक मौसममा हुनथालेको परिवर्तनले समयको गतिबाट दक्षिण एसिया फेरि पछि पर्ने चिन्ता बनेको छ  शक्ति समदूरी फेरिन थालेको अवस्था भूमण्डलीय संक्रमणकाल नै हो  यस्तो नाजुक मोडमा दक्षिण एसियाको राजनीतिक मौसम परिवर्तन हुन खोज्नु भारत चीन र अमेरिकाको सामरिक एसियाली त्रिकोणकै लागि असहज हुन्छ  उनीहरूको असजिलोले दक्षिण एसियाका साना तर सामरिक भूस्थापन भएका देशहरूको जोखिम बढाउँछ   
	एक्कासि राजनीतिक मौसम परिवर्तन हुनथालेका पाकिस्तान माल्दिभ्स र बंगलादेश तानाशाही व्यवस्थाका भुक्तभोगी हुन्  प्रजातन्त्रको अभ्यास पुनः सुरु गरेको चार वर्ष पनि नभएका यी देशमा प्रजातान्त्रिक संस्थाहरू निर्धो हुन स्वाभाविकै हो  राज्यका सबै निकायमा प्रजातान्त्रिक संस्कार तथा आफ्नो अधिकार क्षेत्रबाहिर नजाने अनुशासन हुर्किन समय लाग्छ  तर यो संक्रमणकाल संवेदनशील हुन्छ  आफ्नो सामरिक लक्ष्यरचनाका लागि सहायक बन्ने शासनमात्रै रूचाउने वैदेशिक शक्तिहरू र प्रजातन्त्र नरुचाउनेहरू राजनीति सेना र न्यायपालिकालाई जुधाएर स्थिति भाँड्न सक्रिय हुन सक्छन्  साना देशहरूलाई गृहकलहमा फँसाएर क्षेत्रीय सङ्कट खडा गर्दै आएका ठूला शक्तिहरू र पञ्चतन्त्रको गङ्गादत्त भ्यागुतोको कथा दोहोर्याउन तल्लिन नेताहरूले दुर्घटनाको इतिहासमात्रै दोहोर्याउँछन्   
	डेढ सय वर्ष बेल्जियमको उपनिवेश रहेको अफ्रिकी देश कङ्गोमा  सालमा प्रजातन्त्रको अभ्यास सुरु भएको थियो  तर राष्ट्रपति र प्रधानमन्त्रीहरूबीच अधिकारको झगडाले सात महिनामै प्रजातन्त्रको मृत्यु भयो राष्ट्रपति र प्रधानमन्त्री दुवै मारिए अनि मध्यअफ्रिकाको यो देशले  वर्ष सैनिक शासन र दरिद्रता भोग्नुपर्यो  यसैले स्थापित वा पुनःस्थापित प्रजातन्त्रको प्रारम्भिक चरणमा राजनीति सेना र न्यायपालिका तीनवटै अङ्गका अगुवाहरू सामान्य अवस्थामा भन्दा बढी संयमी विवेकशील र परिपक्व हुनु अनिवार्य ठानिएको हो  यो आवश्यकता पालन गरेकोले नै भारतमा प्रजातन्त्रले निरन्तरता पाएको छ तर यसको अभावमा पाकिस्तानमा अधिकांश समय प्रजातन्त्रले कैदमा बस्नुपर्यो  बंगलादेशको पनि अनुभव यस्तै रह्यो  वर्षसम्म बि्रटेनको उपनिवेश रहेको माल्दिभ्सले पनि स्वतन्त्रता पाएपछि  वर्ष तानाशाही भोग्नुपर्यो  पुनःस्थापनापछि पनि राजनीतिक हिंसा सैनिक विद्रोह र प्रतिक्रान्ति भोग्दै आएको  वर्षमा  वर्ष सैनिक तानाशाही सहनुपरेको बंगलादेशको प्रजातन्त्र अझै तरल अवस्थामै छ   
	पाकिस्तानमा चार वर्षअघि तत्कालीन सैनिक शासक परवेज मुसर्रफ र पूर्वप्रधानमन्त्री बेनजिर भुट्टोबीच सत्ता साझेदारीका लागि भएको सम्झौता अन्तर्गत बेनजिर उनका पति जर्दारी र सहयोगीहरू विरुद्ध चलिरहेको भ्रष्टाचारको मुद्दा खारेज गर्न राष्ट्रिय मेलमिलाप अध्यादेश जारी गरिएको थियो  सर्वोच्च अदालतले राजनीतिक लेनदेनको यो अध्यादेशलाई गैरकानुनी घोषित गरेपछि पनि राष्ट्रपति जर्दारीविरुद्ध मुद्दा चलाउन प्रधानमन्त्री गिलानी तयार नभएपछि अदालतको मानहानि गरेकोमा प्रधानमन्त्रीलाई सजाय गर्ने प्रक्रिया सुरु भएको छ  सेना कार्यपालिका र विधायिका बीचको नाजुक शक्ति सन्तुलन खल्बलिएको छ  यसैबीच माल्दिभ्समा तीन वर्षको प्रजातान्त्रिक अभ्यास दुर्घटनामा परेको छ  न्यायिक सर्वोच्चताको सम्मान गर्न राष्ट्रपति चुकेपछि सुरु भएको संकट सफ्ट कूमा विकसित भयो राष्ट्रपति पदत्याग गर्न बाध्य भए शिशु प्रजातन्त्रले ठेस खायो  
	प्रजातान्त्रिक अभ्यासको प्रारम्भमा भारतमा पनि राजनीति सेना र न्यायपालिकाबीच तकरार भएको थियो  स्वयम् प्रधानमन्त्री नेहरू तथा पहिला र दोस्रा राष्ट्रपतिहरूबीच गम्भीर द्वन्द्व भयो  प्रथम राष्ट्रपति राजेन्द्रप्रसाद र प्रधानमन्त्री नेहरूले प्रजातान्त्रिक मूल्यको आधारमा अधिकारको विवाद नसुल्झाएको भए भारतीय प्रजातन्त्र बाल्यकालमै दुर्घटनामा पर्नसक्थ्यो  यसैगरी  सालमा चीनसँगको युद्धमा खटाएको मोर्चामा नगए पनि सत्ताकेन्द्रसँगको निकटताको आडमा बीएम कावललाई पदोन्नत गर्ने मन्त्रिपरिषदको निर्णयलाई दार्शनिक राष्ट्रपति राधाकृष्णन्ले नट दिस म्यान अगेन भन्ने निर्णय लेखेर फायल प्रधानमन्त्री नेहरूसमक्ष फर्काउँदा निकै तनाव भएको थियो  यस्तै संसदबाट पारित विधेयकलाई स्वीकृति दिने नियमित संवैधानिक प्रक्रिया पालनामा पनि भारतका अलङ्कारिक भनिने राष्ट्रपतिले रबर स्टाम्पको भूमिका स्वीकार गर्दैनन्  उदाहरणका लागि प्रसिद्ध वैज्ञानिक एपीजे अब्दुल कलामले राष्ट्रपति रहँदा  असारमा संसदले सर्वसम्मतिबाट पारित गरेको सांसदहरूलाई दोहोरो लाभ दिन बनेको विधेयकलाई स्वीकृति प्रदान गर्नुभएन  विधेयकमा सही गर्न प्रधानमन्त्री मनमोहन सिंहद्वारा दिइएको दबाब र कानुनमन्त्रीले विधेयक फेरि पारित गरेर सही गर्न बाध्य पार्ने धम्कीपछि कलामले त्यसो गरे राष्ट्रपति पदबाट राजीनामा दिने अडान लिएको सार्वजनिक भएको थियो  तर सत्तारूढ पार्टीले राष्ट्रपतिविरुद्ध कहिल्यै सडकमा टायर बालेन मतभेदको राजनीतीकरण पनि भएन  तनाव शैथेल्य र विवाद सुल्झ्याउन संयम र परिपक्वता नै प्रभावकारी सिद्ध भयो  
	अहिले पाकिस्तान माल्दिभ्स र भारतमा न्यायिक सक्रियता चर्चामा छ  सन्  मा प्रकासित दि सुपि्रम कोर्टमा आर्थर एम सेल्सिन्जरले पहिलोपटक न्यायिक सक्रियताको न्वारान गर्दै लेखेका थिए फैसलाको माध्यमबाट सामाजिक वा शासकीय परिवर्तनलाई जीवन्त तुल्याउने ताकत नै न्यायिक सक्रियता हो  शासकीय शैलीलाई परिवर्तनको संवाहक बनाउन अक्षम कार्यपालिका र विधायिका कानुनलाई आफ्नो स्वार्थ र लहडको साधन तथा संविधानलाई पिछलग्गु बनाउन तल्लिन भएपछि न्यायिक सक्रियता अनिवार्य हुन्छ  तर यसलाई न्यायिक विवेकले उपेक्षा गर्यो भने सैनिक सक्रियताको चरण सुरु हुन्छ   
	वास्तवमा प्रजातन्त्र संस्थागत रूपमा निर्धो रहेको देशमा मात्र होइन जीवनपद्धति नै बनिसकेका देशहरूमा समेत न्यायिक श्रेष्ठता र आवश्यकता अनुसारको सक्रियतालाई सामूहिक राष्ट्रिय विवेकरक्षक र संविधानको सुरक्षाकवच मानिएको छ  राजनीतिक वृत्तले जनताको पिरलोप्रति सरोकार लिन छाडेपछि कार्यपालिकाले जनताप्रतिको उत्तरदायित्व बिर्सिएपछि विधायिकाले जनादेशको मर्यादा बिर्सिएपछि संविधानलाई सत्ताको लाचार छाया बनाउने दुष्प्रयास सुरु हुन्छ  जनता छट्पटाउँछन् अनि दुर्घटना रोक्न र दुष्परिणामका लागि ढोका थुन्न न्यायिक सक्रियता अनिवार्य बन्छ  जनताको सरोकारका मामिलामा कार्यपालिका र विधायिका उदासीन रहेपछि अथवा संविधान र ऐनलाई आफ्नो स्वार्थको अनुयायी बनाउन खोजेपछि न्यायिक सक्रियता अनिवार्य हुने गरेको विकसित र विकासोन्मुख प्रजातन्त्रहरूको साझा अनुभव  
	हो  माल्दिभ्समा आफ्नो चाहना विपरीतको फैसला गर्ने न्यायाधीशलाई राष्ट्रपतिले थुनेपछि प्रहरी विद्रोह भयो सेनाले साथ दियो अनि सरकारको पतन भयो  राजनीतिक वृत्तले संयम र परिपक्वता देखाउँदा न्यायिक सक्रियताले संवैधानिक व्यवस्थाप्रति जनताको आस्था बढाउँछ  तर अहंकार देखाउन थालेपछि इतिहास कोल्टे फेर्न बाध्य हुन्छ  अनि क्रान्तिप्रतिक्रान्तिको सिकार हुन्छ प्रतिक्रान्तिलाई सुधार्न अर्को क्रान्ति अनिवार्य हुन्छ  
	सन्  मा प्रकाशित एफ मिकेलको लज रिपब्लिकअनुसार न्यायिक सक्रियताले राज्यलाई सही बाटोमा लाग्न निर्देशन दिन्छ  तर ज्यानमुद्दामा सजाय पाएको अपराधीलाई गिरफ्तार गर्नुको सट्टा माफी दिन माओवादी नेतृत्वको सरकारले राष्ट्रपतिसमक्ष गरेको सिफारिस कार्यान्वयन नगर्न सर्वोच्च अदालतले आदेश दिए पनि गिरफ्तार गर्नुपर्ने अपराधीलाई कार्यपालिकाले संरक्षण दिएर कानुनी राज्यको उपहास गरिएको छ  अर्कोतिर भारतको सर्वोच्च अदालतले गत असोज  गते भारतका सबै स्कुलहरूमा पक्की शौचालय बनाउन र पुस  गते बेघरबार व्यक्तिहरू ठन्डीमा खुला ठाउँमा सुतेर चिसोले मर्न नपाउन् भन्ने कडा आदेश केन्द्रीय र राज्य सरकारहरूलाई दिएपछि स्कुलहरूमा शौचालय बन्नथाले गरिब नागरिकहरू चिसोले कठ्यांगि्रएर मर्ने दुरवस्थामा सुधार आउन थाल्यो   
	अहिले नेपालमा राजनीति सेना र न्यायपालिकालाई राष्ट्रिय चाहनाका सहयात्रीको सट्टा प्रतिस्पर्धी बनाउने महाभारत भूल हुनथालेको छ  माओवादी र मधेसी मोर्चाको संयुक्त सरकारले पछिल्ला आठ महिनामा सर्वोच्च अदालतबाट संविधान उल्लंघन गरेबापत नौपटक खप्की खानुपरेको छ  आफ्ना मन्त्रीहरूले नै राष्ट्रिय एकता सद्भाव र अखण्डता विरोधी अभिव्यक्ति दिँदा पनि बालुवाटारको बास छाड्नुपर्ने डरले कुस्तुर भएर पदग्रहण गर्दा लिएको शपथ पालन गर्न नसक्ने प्रधानमन्त्रीलाई स्वयम् राष्ट्रपतिले सचेत तुल्याउनुपरेको छ  नेपालको इतिहासमा राष्ट्रिय एकता र सद्भाव बिथोल्ने प्रयास रोक्न राष्ट्राध्यक्षले प्रधानमन्त्रीलाई चेतावनी दिएको यो पहिलो घटना हो  तर यसपछि पनि प्रधानमन्त्री सचेत नभएपछि राष्ट्रपतिले तीन प्रमुख दलका अध्यक्षहरूलाई बोलाएर आफ्नो चासो सार्वजनिक गर्नुपरेको छ  आफ्नै मन्त्रीलाई चिन्दिन भन्ने घूस खान पाउने ठाउँमा सरुवा खोज्ने कर्मचारीहरूको आक्रमणबाट सिंहदरबारभित्रको मन्त्रालयलाई बचाउन प्रहरी प्रयोग गर्नुपर्ने अवस्था आउँदा पनि टुलुटुलु हेरिरहने प्रधानमन्त्रीले देश बुख्याँचाको जिम्मामा रहेको पुष्टि गरेका छन्  यस्तो चिन्तापूर्ण अवस्थामा देशको भौगोलिक अखण्डताको रक्षा गर्ने अभिभारा लिएको नेपाली सेना र राष्ट्रिय सद्भावलाई संस्कार बनाएका नेपाली जनताले सत्तासीनहरूको वैचारिक विकृति र कार्यक्षमताको ह्रासलाई पचाउन सक्दैनन्  तर शासकको गल्तीको सजाय प्रजातन्त्रले पाउनु हँुदैन  देशलाई नजिकिन थालेको दुर्भाग्यबाट बचाउन संक्रमणकाललाई कुनै पनि निहुँमा अब लम्याउनु हुँदैन  राजनीति सेना र न्यायपालिकालाई प्रजातन्त्रका लागि प्रतिस्पर्धी होइन सहयात्री बनाउनैपर्छ  संवेदनशीलता थपिँदै गएको भूस्थापनले नेपाललाई उज्यालो वा अँध्यारो भविष्यको दोसाँधमा उभ्याएको तथ्यलाई गम्भीरतापूर्वक लिनैपर्छ   
"
