पीडामाथि पीडा थप्ने अध्यादेश बच्चा जवान भएर नाजवाफ आमाको पीडा शब्दले बयान गर्न सक्दैन  "
	सशस्त्र द्वन्द्वमा बेपत्ता पारिएका श्रीमानको खोजतलासमा भौंतारिरहेकी काभ्रेकी मनकुमारी रञ्जितले छोरालाई अध्यापन गराउने हैसियत नभएपछि राज्यले राहतस्वरूप दिएको  लाख रुपैयाँ खर्चेर कमाइका लागि विदेश पठाइन्  छोराले स्वदेश फर्केर आमालाई जानकारीसमेत नदिई विवाह गरे  बेपत्ता बाबुको नाममा रहेको अचल सम्पत्ति नामसारी र उपयोग गर्न नदिएको ठानेका छोराको आमासंगको बोलचालै बन्द हुने अवस्था छ  वर्षौसम्म बेपत्ता श्रीमानको कुनै खबर त के भविष्यको सहारा छोराको माया र आडभरोसासमेत नपाएकी मनकुमारीमा खै अब के नै हुन्छ केको आधारमा बाँच्ने भन्ने निराशा र अन्यौल छाएको छ   
	राति सुतिरहेका बखत सुरक्षाकर्मीले एकछिन काम छ भनेर लगेका चितवनका लीली लोप्चनका श्रीमान दोहोरो भिडन्तमा परेर मारिएको दाबी सेनाले गर्यो  बालबच्चा घरमै छाडेर बेपत्ता श्रीमानको खोजीमा वर्षौसम्म चहार्दा उनलाई थाहै नदिई मृत्युको प्रमाणपत्र बनाएर बेपत्ता श्रीमानको नाममा रहेको जग्गा नामसारी गराए  श्रीमानको अवस्थाबारे कुनै तथ्य प्रमाण नपाएकी उनले गत असारमा मात्र सरकारबाट राहत पाइन्  तर उक्त राहत बेपत्ता अन्तर्गत हो कि मृतक अन्तर्गत हो प्रष्ट छैन  सन्तानलाई आफ्नो नाममा नागरिकता दिलाउनका लागि ठूलै अप्ठ्यारो झेल्नुपरेको उनको भोगाइ छ  
	उल्लेखित घटनाहरू द्वन्द्वमा भएका विभिन्न जघन्य मानवअधिकार हननमध्ये जबर्जस्ती व्यक्ति बेपत्ता पार्ने घटनाका कारण जनताले भोग्नुपरेको पीडाको प्रतिनिधिमूलक प्रतीकमात्र हुन्  बेपत्ता पारिएका आफ्ना पि्रयजनको स्थितिसम्म जानकारी नपाएर पलपल अन्यौल र पीडामा तड्पिनुपरेको छ  हाम्रोजस्तो परम्परागत र पितृसत्तात्मक समाजमा श्रीमान बेपत्ता पारिएका महिला तथा परिवारजनको जीवनयापन अत्यन्त कष्टकर अपमानजनक र अन्यौलपूर्ण हुँदोरहेछ  विशेषतः श्रीमतीहरूले परिवार र समाजबाट अपहेलना अभाव र दुव्र्यवहार तथा मानसिक आर्थिक सामाजिक पीडा भोग्नुपरेको छ  आफ्नै सामुन्नेबाट समातेर लगिएका श्रीमानको अवस्थासमेत थाहा नपाएर आफू सदुवा वा विधवा भएको वर्षौसम्म अन्यौलमा पिल्सिरहनुपर्ने राज्यको यो कस्तो गैरजवाफदेहिता   
	बाबु बेपत्ता हुँदा गर्भमा रहेको बच्चा जवान भएर मेरो बाबा खोइ भनी सोध्दा नाजवाफ आमाको पीडा शब्दले बयान गर्न सक्दैन  शान्ति सम्झौतामा द्वन्द्वमा बेपत्ता पारिएका नागरिकहरूको अवस्था  दिनभित्र सार्वजनिक गर्ने प्रतिबद्धता जनाइएको पनि  वर्ष बितिसक्यो  तर सरकार र दलहरूको असंवेदनशीलता र गैरजवाफदेहिताका कारण बेपत्ता पारिएका झन्डै  सय नागरिकको अवस्था अझै अज्ञात छ  कि लास देऊ कि सास भनी परिवारजन वर्षौदेखि माग गरिरहेका छन्  हत्या भइसकेको भनेर बेलाबेलामा चलाइने अपुष्ट हल्ल्ााले परिवारजनलाई झनै तड्पाउने गरेको छ  मारिएकै भए पनि सत्यतथ्य जानकारी दिनु राज्यको दायित्व हो  कमसेकम मारिएकै भए पनि संस्कारअनुसार परिवारजनले काजकिरिया त गर्न पाउँथे  वर्षौसम्म खोजबिन  
	गर्दा पनि कुनै अत्तोपत्तो पाउन नसकेर आजित भएका परिवारजनले विना कुनै प्रमाण पनि मृत्यु दर्ता गर्न थालेका छन्  राज्यको असंवेदनशीलताका कारण द्वन्द्वपीडित समुदायले वर्षौदेखि चलाएको एकसूत्रीय न्यायिक अभियान उपलब्धिविहीन अन्तहीन यात्राजस्तो भएको छ   
	प्रधानमन्त्री निर्वाचित भएलगत्तै बाबुराम भट्टराईले गम्भीर मानवअधिकार हननसम्बन्धी मुद्दाहरू फिर्ता नलिने र  महिनाभित्र सत्यनिरूपण तथा मेलमिलाप आयोग एवं बेपत्ता छानबिन आयोग गठन गर्ने सार्वजनिक प्रतिबद्धता जनाएका थिए  उनले वर्षौदेखि संसदमा अड्किरहेका विधेयक पारित गरी आयोग गठन गर्नेतर्फ कुनै दिलचस्पी देखाएनन्  बरू विगतको तीतो पीडा र अन्याय सबै चुपचाप सहनुपर्छ र गम्भीर मानवअधिकार उल्लंघनका घटनाका पीडकहरूलाई पनि पूर्ण माफीको एकोहोरो तर्क गरिरहे र गम्भीर अपराधका मुद्दाहरूसमेत फिर्ता गर्दै गए  संसदमा पेस भएका दुई छुट्टाछुट्टै आयोग गठन गर्ने विधेयकलाई रद्दीको टोकरीमा फाले   
	जनताको भावना बुझ्न भन्दै राज्यकोषबाट लाखौ खर्चेर महिनैपिच्छे गाउँगाउँ चहार्ने प्रधानमन्त्रीले द्वन्द्वपीडित समुदायलाई बेवास्ता गर्दै संसदै नभएको मौका छोपेर एउटै माफी आयोग गठन गर्ने मस्यौदा खल्तीबाट निकाले र पीडितलाई न्याय दिन खोजेको भ्रम छर्ने प्रयास गरे  तत्कालीन प्रधानमन्त्री प्रचण्डले संसद छलेर ल्याउन खोजेको बेपत्ता नागरिक खोजबिन सम्वन्धी अध्यादेश सहमति नभएकै कारण रोकिन पुगेको सन्दर्भ नसेलाउँदै बाबुरामले  औं अन्तर्राष्ट्रिय बेपत्ता दिवसको पूर्वसन्ध्यामा बदनियतपूर्ण ढंगले माफी आयोग गठन गर्ने अध्यादेश खुसुक्क राष्ट्रपतिसमक्ष पेस गरे  सरकारको तर्फबाट बेपत्ता पारिएका नागरिकहरूलाई सम्भिने अन्तर्राष्ट्रिय बेपत्ता दिवसमा कुनै कार्यक्रम आयोजनासमेत भएनन्   
	सर्वोच्च अदालतले बेपत्ता पारिएका व्यक्तिहरूको संरक्षणसम्वन्धी ऐन तिनीहरूलाई बेपत्ता पारिएको कारण र अवस्थाबारे जाँचबुझ आयोगको व्यवस्था कानुनबाटै गरी छानबिन गर्न अधिकारसम्पन्न उपयुक्त आयोग गठन कारवाही अघि बढाउनु भनी  मा नै फैसला गरेको थियो  तर सरकारले बेपत्ताजस्तो गम्भीर मानवअधिकार हननलाई अपराधीकरण गर्नुपर्ने सर्वोच्च अदालतको आदेश कार्यान्वयन तथा नेपाल पक्षराष्ट्र भएका मानवअधिकार सम्बन्धी सन्धिहरूप्रति राज्यको प्रतिबद्धतालाई पूरै बेवास्ता गर्दै संक्रमणकालीन न्यायलाई कमजोर पार्ने र पीडकलाई क्षमादान दिने उद्देश्यले आफूखुसी अध्यादेश ल्याउन खोजेको छ   
	अध्यादेश सार्वजनिकसमेत नगरिएकोले वर्षौदेखि आयोग बन्ला र न्याय पाइएला भनेर पर्खिबसेका प्रमुख सरोकारवाला द्वन्द्वपीडित समुदाय यथार्थ सूचना पाउनबाट वञ्चित भएका छन्  सुन्नमा आएअनुसार सरकारले छानेका व्यक्तिहरूको सिफारिस समितिले राजनीतिक दलको परामर्शमा आयोगका अध्यक्ष र सदस्यहरूको नाम सिफारिस गर्ने आवश्यक कर्मचारी सरकारले उपलब्ध  
	गराउने आयोगले पीडितको सल्लाहमा क्षमादानको सिफारिस गर्ने पीडक र पीडितबीच मेलमिलाप गराउन सक्ने क्षमादानका लागि सरकारसमक्ष सिफारिस गर्नसक्ने तथा आरोपित पीडकमाथि मुद्दा चल्ने वा नचल्ने निर्णय गर्ने अधिकार महान्यायाधिवक्तालाई दिने जस्ता पीडकलाई उन्मुक्ति दिने प्रावधानहरू राखिएको बुझिएको छ   
	द्वन्द्वपीडित समुदायसँग छलफल र सहकार्य नै नगरी दलीय भागबन्डा र तजबिजले गठन गरिने आयोगले द्वन्द्वपीडित समुदायलाई न्याय र परिपूरण प्रदान गर्ला र सामाजिक सद्भाव कायम होला भन्नु दिवा स्वप्नमात्र हो  पीडकलाई पुरस्कृत र प्रोत्साहित गर्ने तर द्वन्द्वपीडितको पीडा झनै बल्झाउने र आफ्ना अपराधमा आफैले माफी दिनेगरी गठन गर्न खोजिएको पीडकप्रधान आयोग लोकतन्त्र न्याय र मानवअधिकारका पक्षधर कसैका लागि पनि स्वीकार्य छैन  मानवअधिकार र कानुनी शासनको प्रत्याभूति गर्ने जिम्मेवारी बोकेको राज्यले पीडकको पक्ष लिएर माथि उल्लेख गरिएको जस्तो पीडाले पिल्सिरहेका हजारौं नागरिकलाई सबै पीडा बिर्स र मेलमिलापका नाममा पीडकसँग अंकमाल गर भनेर भन्न सक्दैन  द्वन्द्वोत्तर समाजमा न्याय र शान्ति स्थापना प्रक्रियामा द्वन्द्वपीडित समुदायको भावना र भूमिकाको महत्त्वपूर्ण स्थान हुन्छ  मेलमिलाप सबैको चाहना हो र सत्य न्याय र परिपूरणको समग्र परिणाम हो  पीडितसंगको न्यायपूर्ण सहमति सहकार्य र सन्तुष्टिविना जबर्जस्त थोपरिने आममाफीले न मेलमिलाप र शान्ति नै कायम हुन्छ न त द्वन्द्वको मानसिकताबाट समाजले मुक्ति नै पाउँछ   
	द्वन्द्वमा गरिएका हत्या बेपत्ता बलात्कार यातना सम्पत्ति कब्जाजस्ता सबै घटनाको छानबिन तथा कारवाही गर्ने हो भने त कोही पनि बाँकी रहँदैन  त्यसैले सबै अपराधमा माफी दिनुपर्छ भन्ने तर्क पनि सुनिन्छ  हतियार बोकेर युद्धमा होमिएका सशस्त्र व्यक्ति मारिनु अस्वाभाविक होइन  तर युद्धका स्थापित नियमहरूको उल्लंघन गरेर जानीजानी गरिएका निशस्त्र नागरिकको हत्या जबर्जस्ती बेपत्ता यौनजन्य हिंसा यातनाजस्ता जघन्य अपराधका घटनाहरूमा आममाफी हुन सक्दैन   
	नाम मात्रको बेपत्ता भएका व्यक्तिको छानबिन सत्यनिरूपण तथा मेलमिलाप आयोग गठन गर्ने अध्यादेश सबैका अभिभावक राष्ट्रपतिबाट सरोकारवालासंग छलफलका लागि सरकारलाई नै फिर्ता गरिनुपर्छ  सर्वत्र विरोध भएको पीडक केन्दि्रत कार्यादेश बोकेको अध्यादेश राष्ट्रपतिबाट अस्वीकृत हुनुअघि नै सरकारले फिर्ता गर्नु बुद्धिमानी हुनेछ  द्वन्द्वपीडित समुदायको सहकार्य सहमति र अपनत्वमा जघन्य अपराधका घटनाहरूको निष्पक्ष छानबिन सत्यको स्थापना र दण्डसजाय तथा पीडितलाई न्याय र परिपूरणका साथै भविष्यमा त्यस प्रकारका ज्यादती नदोहोरिने सुनिश्चितता गर्ने स्वतन्त्र आयोग बन्नुपर्छ   
"
