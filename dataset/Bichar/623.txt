राजनीतिक दुश्चक्र सेना कि राष्ट्रपतिअब केही गर्ने अधिकार दिने हो भने हामी दुईमध्ये एकलाई दिन सक्छौं"
	अब केही गर्ने अधिकार दिने हो भने हामी दुईमध्ये एकलाई दिन सक्छौं नागरिक प्रतिनिधिलाई या सेनालाई  जनतालाई आश्वस्त गरिएको हो या फेरि पनि झुक्याइएको हो  यो त अलमलकै विषय छ  तर तीन राजनीतिक दल कांग्रेस एमाले र एकीकृत माओवादी फेरि संवादलाई निरन्तरता दिने कुरा गर्छन्  संवाद त वर्षौंदेखि अड्कँदै चल्दै आएकै पनि हो  त्यतिमात्रै पनि होइन धेरैपटक सम्झौता सहमति कागजमा लेखिएका पनि हुन्  कहिले यो कुनै पक्षकालाई अनुकूल थियो र कुनै पक्षका लागि प्रतिकूल  जसका लागि यो कुनै बेला अनुकूल भयो यो साह्रै उत्साहजनक सावित भयो  त्यसबाट भित्र्याउन सक्नेसम्मको बाली त्यो पक्षले भित्र्यायो पनि  जुन पक्षका लागि त्यो प्रतिकूल भयो हदैसम्मको पराजय बोध या ठगिएको अनुभूतिबाट त्यो पक्ष र त्यसका कार्यकर्ता पंक्ति त्यति नै आत्मग्लानिको पीडा भोग्न बाध्य पनि भए  धेरै पटक यस्ता सम्झौता र सहमतिबाट अझ भनौं यसको उल्लंघनबाट फाइदा भने एमाओवादीले नै लियो  झूठ बेइमानी निष्ठाहीनता संस्कार शून्य आस्था शून्य राजनीतिक स्वभावको प्रदर्शन पटकपटक गर्दाखेरि पनि राजनीतिको केन्द्रमा बसिरहनु उसको चतुर्याइँ रह्यो  कांग्रेस र एमालेले माथ दिन सकेनन्  यही नै उसको चमत्कारिक योग्यता मान्नैपर्छ  हिन्दीमा एउटा भनाइ छ नाम हो बदनाम हो गुमनाम नहो  बदनामीको शिखरमा पुग्दाखेरि पनि राजनीतिको केन्द्रमा बस्नुलाई कुनै न कुनै किसिमको कवज प्राप्त भएकै हो  
	तीन दलको भर्खरै सम्पन्न संवादले राजनीतिक गतिरोधको अन्त्य गर्ने सहमति गरेको छ  यिनै तीन दलका व्यक्तिव्यक्तिका अभिव्यक्तिहरू सुन्दाखेरि त्यति सजिलै यो गतिरोधको अन्त्य हुने देखिंदैन  यो अलमलका बीचमा जनताले अझै कति समय र कुन धैर्यतासम्म खर्चिनुपर्ने हो त्यसको ठेगान पनि छैन  यो संवादले मुलुकलाई सार्थक दिशातिर डोर्याउँछ भन्ने जनमानसको कतै कुनै कुनामा केही टुसाएको पनि छैन नत कुनै विश्लेषणको ठाउँ नै दिएको छ  संवाद सहमति यी शब्दावलीहरू नेपाली राजनीतिमा खोक्रा र थोत्रा भइसके  प्रश्न त नियत र निष्ठाको थियो जो नेपालको राजनीतिमा राजनीतिकर्मीहरूले र विशेषगरी अहिले चित्रपटमा देखिने नेता त्यसमाथि पनि पदमा बसिसकेका र सत्ताको हालिमुहालीमा रजगज गरेकालाई धेरै ठूलो भार भइसकेको छ जो उनीहरू बोक्नै सक्दैनन्  त्यसको अपेक्षा पनि आम नेपालीले गर्दा पनि गर्दैनन्   
	गठबन्धन सरकारमा सम्मिलित दलहरूलाई जोडेर मोर्चा निर्माण गर्दै त्यसको अध्यक्षता पुष्पकमल दाहालले लिएका छन्  सरकारका प्रमुख या प्रधानमन्त्री बाबुराम भट्टराई र उनका बीचमा हुने सरकारको कार्यशैली र केही अरू विषयलाई लिएर गम्भीर सैद्धान्तिक मतभेद उपस्थित भएका कुराहरू पनि सुन्नमा आएका छन्  अरू राजनीतिक दलले गर्ने आपत्ति या विरोधका कुराहरू त स्वाभाविक छँदैछन्  उनीहरूकै बीचको अब प्रकट रूपमा देखिने सत्ता संघर्षको टुंगो कसरी लाग्छ त्यो हेर्ने उत्सुकता पनि राजनीतिलाई नजिकबाट नियाल्न चाहनेहरूका लागि एउटा स्वाभाविक जिज्ञासाको विषय हुन्छ  बाबुरामको प्रधानमन्त्रीत्वकाल धेरै लामो होस् भन्ने पुष्पकमल दाहाल चाहँदैनन् यो कुरा स्पष्ट छ  बाबुराम सत्ताबाट बाहिरिन पनि चाहँदैनन् यो पनि छर्लंग छ  तर सरकार भने एमाओवादीकै रहिरहनुपर्छ भन्ने पुष्पकमल दाहालको दृढ सोच छ यो पनि कतैबाट लुकेको छैन  यस अवस्थामा भएको यो संवाद एउटा अलमलको खेल पनि हुनसक्छ   
	कूटनीतिक दृष्टिले झन्डै अलग पर्न गएको मुलुक एकातिरको झुकाव भन्ने कुरा आरोपमात्रै होइन प्रमाणित प्रायः भइसकेको अवस्थालाई हेर्ने हो भने हामी भयावह स्थितिबाट गुज्रंदैछौं  यस खालका संवाद र राजनीतिक गतिरोधलाई अन्त्य गर्ने जनताका बीच बाँडिएका आश्वासनलाई विश्व समुदायले कति गम्भीरतासाथ लिन्छ त्यो पनि सोच्नैपर्ने कुरा हो  प्रधानमन्त्री विदेशमन्त्री असंलग्न राष्ट्रहरूको सम्मेलनमा भाग लिन भन्दै इरान जाँदैछन्  त्यसो त यो अन्तर्राष्ट्रिय सम्मेलन हो जानै हुँदैन भन्ने पनि छैन  तर कामचलाउ स्थितिमा बसिसकेका प्रधानमन्त्रीको साटो कोही अरू गएर नेपालको प्रतिनिधित्व गरे पनि पुग्ने हो  यता केही वर्षदेखि ओठले जे बोले पनि हामी असंलग्न देखिएका छैनौं  खासगरी वर्तमान सरकार र यसको व्यवहारले त्यो देखाउन सकेन  छिमेकी मुलुकसित गरेको व्यवहारले पनि त्यो देखिन सकेन भने ठूला शक्ति राष्ट्रहरूसित र पश्चिमा मुलुकहरूसित हाम्रो भइआएको सम्बन्धमा पनि केही ह्रास या क्षयीकरण स्पष्ट अनुभूत गर्न सकिन्छ  र इरानमा उनको उपस्थितिले यसलाई अझ बढाउनेछ घट्ने सम्भावना देखिंदैन   
	जतिसुकै ठूलो मुलुक किन नहोस् जतिसुकै स्रोतसाधनले सम्पन्न किन नहोस् जत्रोसुकै सैन्यबल भएको किन नहोस् आजको युगमा या हिजोकै अवस्थामा पनि कुनै पनि मुलुक नितान्त एकांगी भएर समृद्धि प्राप्त गर्न नसक्दो रहेछ भन्ने कुरा माओकै पालामा चीनले अनुभव गरिसकेको यथार्थ हो  जुन बेला माओले सोभियत संघसित  हजार वर्षको युद्धको घोषणा गरेका थिए  विश्व शक्ति सन्तुलन त्यसबेला प्राप्त भयो जब चीन र अमेरिका आपस्तमा नजिक आए  चीनको समृद्धिको सुरूआत पनि भयो  व्यवहारवादी नीति देङले सुरू गरे  समृद्धि स्थिरता र केही हदसम्म समाजमा खुकुलोपनको अनुभव पनि त्यसै बेलादेखि सुरू भयो  कतिपय मुलुकहरूसितका तिक्तता पनि घट्दै गयो  पुँजी प्रविधि व्यापार उद्योग निजी सम्पत्ति आदिइत्यादि कुराले चीनलाई एउटा बेग्लै दिशामा पुर्याउन सहयोग गर्यो  हामी भने अहिले कसैले वास्ता नगर्ने ध्यान नदिने सपारेर नसपि्रने मुलुकजस्तो भएर बस्नुपर्ने स्थितिमा रहनुपरेको अवस्थामा पुग्दैछौं   
	संवैधानिक शून्यताको अवस्थामा राष्ट्रिय सहमतिको सरकार संविधान निर्माण टुंग्याउने दलहरूबीच सहमति गर्ने भन्ने कुरा आएको छ  दलहरूबीच सहमति हुंँदैमा संविधान मिच्न भने पाइँदैन  राजनीतिक गतिरोधको अन्त्य गर्ने कुरासम्म ग्राह्य हुनसक्छ  गत जेठ  गते नै पनि सहमति त गर्न सकिन्थ्यो होला तर त्यसबेला गरिएन  नगर्नाको नियतमाथि धेरै कुरा गरिसकियो  र सबैले बुझेकै कुरा हो किन गरिएन भन्ने  सत्तालिप्सा या सत्ताकब्जा यो एमाओवादी नेतृत्वबाट बोलिएकै कुरा हो  लेखकले मनगढन्ते कुरा गरेको होइन  एउटा विचित्रको राजनीतिक दुश्चक्रमा मुलुक परिनै सकेको छ  संविधान संशोधन नगरिकन निर्वाचन हुनसक्दैन  निर्वाचन नभइकन संविधान संशोधन हुनसक्दैन  यो दुश्चक्रलाई तोड्ने कसरी  र कसले  एमाओवादी कहिले सविधानसभा ब्युँताउने कुरा गर्छ भने प्रधानमन्त्रीको प्रस्ताव थियो सिधै निर्वाचनमा जाने  मोर्चाबन्दीको कुरा छ सिधै निर्वाचनमा जाने र निर्वाचनसम्मका लागि मोर्चा रहन्छ  त्यसो भए संविधान कसरी संशोधन गर्ने  
	यो दुश्चक्रबाट उम्किनका लागि एउटा सहमति कायम गरेर राष्ट्रपतिलाई नै आह्वान गर्नुपर्छ अर्को कुनै उपाय छैन  उनले राष्ट्रिय सरकारको निर्माण गरेर निर्वाचन गराउन सक्छन्  र त्यो निर्वाचित संसद्ले मात्रै संविधान संशोधन गर्न सक्छ  अहिले नै विवादित विषयहरू टुंगो लगाउँ र सिधै संख्या घटाउँ र संसद्को निर्वाचन गराउँ त्यसैबाट संविधान जारी गरौं भन्ने एमाओवादी नेताहरूको आग्रह संविधानको मर्मअनुरूप देखिंदैन  अक्षरका त कुरै छाडौं  राजनीतिक नेताले जे भन्छन् जनताको बोली पनि त्यही हो भन्ने ठाउँ अब रहेन  नेता त असफल पात्र भइसके  संविधान निर्माणका क्रममा नेता असफल पात्र भइसके  नेताले  प्रदेश  प्रदेश  प्रदेश भन्दैमा जनताको माग त्यही हो भन्ने स्थिति अहिलेको होइन  अब हुने निर्वाचनमा संविधानका विवादित मुद्दाहरूमा पनि जनताको मत संकलन महत्वपूर्ण हुन्छ  विवादित विषय भनेकै जातीय राज्यसहितको संघीयता या जातीय पहिचानबिनाको संघीयता या संघबिनाको नेपाल अथवा यस्ता केही पनि अरू विकल्प हुनसक्छन्  त्यसैगरी शासकीय स्वरूप प्रधानमन्त्रीय शासन व्यवस्था या राष्ट्रपतीय शासन व्यवस्था  कम्तीमा यी तीन मतपत्र जनताको हातमा हुनैपर्छ  र त्यसैको आधारमा संविधान निर्माण प्रक्रियाको थालनी पनि हुनुपर्छ  नेताको स्वार्थमा संविधानको निर्माण हुनसक्दैन  यसरी संकलित मतको आधारमा संविधान निर्माणको प्रक्रिया अन्त्यन्त छोटो र पारदर्शी ढंगले अघि बढ्न सक्छ  अर्को कुनै निकास हुनसक्दैन राष्ट्रिय सहमतीय सरकार बन्दा पनि कुनै न कुनै डर त्यसभन्दा बाहिर परकै हुन्छ  संविधानसभा बिनाको संविधान जारी भएछ भने ती दलहरूको संविधानसभाबाटै संविधान जारी होस् भन्ने माग यथावत रहन्छ  त्यसलाई त्यसरी बाचर्य राख्नु हुँदैन  संविधान संविधानसभाले नै बनाउनुपर्छ  
	अन्त्यमा यो संवादको प्रक्रियाले अझै समय लियो भने धेरै संवैधानिक अंगहरू खाली हुँदै जान्छन्  जसले आवधिक रूपले व्यक्तिहरूको नियुक्ति हुन्छ  सम्मानित सर्वोच्च अदालतमै न्यायाधीश रहँदैनन्  लोकसेवा आयोग महान्यायाधिवक्ताको कार्यालय अख्तियार दुरूपयोग अनुसन्धान आयोग आदि  बाँकी रहन्छन् जम्मा दुई निकाय  नागरिक प्रतिनिधि राष्ट्रपति र सेना  सेना खाली हुँदैन  एउटा कमाण्डरइनचिफ रिटायर्ड हुन्छ अर्कोले त्यो स्थान लिन्छ  राष्ट्रपति पनि अर्को राष्ट्रपति चयन नहुन्जेलसम्म रहिरहन्छ  प्रधानमन्त्री त अहिल्यै पंगु भइसके उनको काम छैन कामचलाउ मात्र हो  अब केही गर्ने अधिकार दिने हो भने हामी दुईमध्ये एकलाई दिन सक्छौं  नागरिक प्रतिनिधिलाई या सेनालाई  सेनालाई दिने हो भने प्रजातन्त्र उसको दयामा चल्छ नागरिक प्रतिनिधिलाई दिने हो भने निर्वाचनको भोलिपल्ट ऊ आम नागरिकको भेषमा फर्किनुपर्छ  
	लेखक नेपाली कांग्रेसका केन्द्रीय सदस्य हुन्   
	 
	
"
