राष्ट्रपति भ्रमणले धमिल्याएको छविकार्यकारीले वान टु वान मिटिङ गरेको विषय खासै नौलो होइन  "
	कुनै दुई मुलुकबीचको कूटनीतिक व्यवहारका क्रममा वचन दिइसकेपछि र त्यसअनुरुप योजना बनिसकेको अवस्थामा पछाडि हट्नु उपयुक्त हुँदैन भन्ने स्थापित मान्यतासँग जोडिएको एउटा रोचक सन्दर्भ अन्तर्राष्ट्रिय इतिहासमा छ  पहिलो विश्वयुद्धमा विजयी शक्तिहरूले पराजित जर्मनीलाई सजाय दिने ढंगले सन्  मा गरिएको पेरिस पिस कन्फेरेन्सको जवाफजस्तो देखिने गोप्य सम्झौता रूस र जर्मनीबीच  मा भयो  त्यो सम्झौता हुनुअघि नै त्यसको संकेत पाएपछि तत्कालीन बेलायती प्रधानमन्त्री डेभिड लोयड जर्जका एक उच्च अधिकारीले त्यतिबेलाका जर्मन विदेशमन्त्री वाल्टर राथेनउलाई रूससँग सम्झौता नगर्न सम्झाएका थिए  तर राथेनउले रूससँग सम्झौता गर्ने प्रक्रिया अघि बढिसकेको र त्यसबाट आफूहरू पछाडि र्फकन नसक्ने कुरालाई बडो मिठासपूर्ण ढंगले जवाफ फर्काएका थिए  दि वाइन इज ड्रन इट मस्ट बी ड्रन्क अर्थात् वाइन खोलिसकिएको छ त्यसैले त्यो पिउनैपर्छ भनेर उनले त्यतिबेला दिएको अभिव्यक्ति अहिले विश्व परिस्थिति विलकुल बद्लिएको अवस्थामा पनि हरेक किसिमका कूटनीतिक व्यवहारमा त्यत्तिकै उपयोग गरिन्छ  सायद भारतीय पक्षले तयारी गरिसकेको अवस्थामा भ्रमण स्थगित गर्नु त्यसकारण पनि राष्ट्रपतिले उचित ठानेनन् होला   
	यो तार्किक सुनिए पनि राष्ट्रपतिको पछिल्लो भारत भ्रमण सुरुदेखि नै विवादको घेरामा पर्यो  तयारी गरिसकेको अवस्थामा भ्रमण स्थगित गर्दा नकारात्मक सन्देश जानसक्ने बुझेका राष्ट्रपतिले भ्रमणको प्रस्ताव हुँदा नै एउटा हिम्मत देखाउन सक्नुपथ्र्यो  एकातिर मुलुक राजनीतिक संकटको घडीमा छ र त्यो बेला सहमतिको प्रयास गरिरहेका राष्ट्रका अभिभावक बाहिर जानु ठीक हुँदैन त्यसैले पछि कुनै उपयुक्त समय मिलाएर भ्रमण गर्छु भनेर राष्ट्रपतिले कूटनीतिक ढंगमा सन्देश दिएको भए नयांदिल्लीले नराम्रो मान्ने कुरै आउँदैन थियो   
	आखिर नयां दिल्ली पनि नेपाली राजनीतिक परिस्थितिबारे अवगत नै थियो   
	उच्चस्तरीय भ्रमणमा जानु शीर्ष तहमा एकअर्काबीच निरन्तर संवाद हुनु नराम्रो हुँदै होइन  तर त्यो एकोहोरोमात्रै भइदियो भने त्यसले निश्चय नै सकारात्मक सन्देश दिँदैन  पछिल्लो चार वर्षमा राष्ट्रपतिको यो भ्रमण तेस्रो हुँदै थियो  तर भारतबाट राष्ट्रपति वा प्रधानमन्त्रीको तहमा भ्रमण नभएको करिब डेढ दशक पुग्न लागिसकेको छ  यस्तो परिस्थितिमा पटकैपिच्छे भारत पुग्दा घरभित्र राम्रो सन्देश जाँदैन भनेर राष्ट्रपति उनका सल्लाहकार र सरकारका अधिकारीहरूले भारतलाई सम्झाउन सक्थे  तर त्यहाँ पनि उनीहरू चुके   
	यदि भ्रमण टार्नै नसकेको भए अर्को उपाय पनि राष्ट्रपतिसँग थियो  बनारस हिन्दु विश्वविद्यालयको कार्यक्रममा सहभागी भएर उनी नयाँदिल्ली नगई त्यतैबाट सिधै स्वदेश र्फकन सक्थे  उनले त्यो पनि नगर्दा उनी कुनै मिसनका साथ नै नयाँ दिल्लीमा राजनीतिक भेटवार्ता गर्न पुगेका त होइनन् भनेर शंका गर्नेहरूलाई ठूलो बल मिल्न गयो  संविधानतः आलंकारिक भूमिकामा भए पनि पछिल्लो केही समय राजनीतिको केन्द्रमा रहेका उनको भारत भ्रमणलाई राजनीतिक रंगबाट अलग राखेर नहेरिनु अस्वाभाविक थिएन  फेरि नेपाली राजनीतिमा भारतीय प्रभाव कसैबाट छिपेको विषय पनि होइन  नयाँ दिल्ली बसाइमा भारतीय राजनीतिका प्रायः सबै मुख्य अनुहारहरूसँग राष्ट्रपतिले भेट्न भ्याए  यी वार्ताका क्रममा थुप्रै एक्लाएक्लै भेट भए  भारतीय समकक्षी प्रणव मुखर्जी प्रधानमन्त्री मनमोहन सिंह विदेशमन्त्री सलमान खुर्सिद वाणिज्य तथा उद्योगमन्त्री आनन्द शर्मा र राष्ट्रिय सुरक्षा सल्लाहकार शिवशंकर मेननसँग उनले वान टु वान मिटिङ गरे  कार्यकारीले त्यस्ता वान टु वान मिटिङ गरेको विषय खासै नौलो होइन  तर आलंकारिक भूमिकाका राष्ट्रपतिले त्यसो गर्नुको औचित्य भने बुझ्न सकिएन   
	पर्दाभित्रका यी यस्ता साक्षात्कारमा के भए भन्ने कुरा विस्तारै उघि्रँदै जालान्  तर औपचारिक रूपमा भारतले मूलतः राजनीतिक सहमति र छिटो निर्वाचनमा जोड दियो  ती सन्देश दिइरहँदा भारतीय पक्षबाट उठेको एउटा अनौठो विषयलाई लिएर नेपाली अधिकारीहरूबीच पछिसम्म पनि गाइँगुइँ चलिरह्यो  राष्ट्रपति यादव र खुर्सिदबीच भएको औपचारिक भेटमा सहभागी काठमाडौंस्थित एकजना उच्च भारतीय कूटनीतिज्ञले नयाँ सहमतीय सरकार गठनको विषयलाई माघमा हुने भनिएको एमाओवादीको महाधिवेशनपछि अघि बढाउँदा के होला भनी प्रश्न राखेको उच्च स्रोतले बतायो  जवाफमा नेपाली पक्षबाट त्यसो गर्दा वैशाखमा चुनाव सम्भव नहुनेतर्फ ध्यानाकर्षण गराइएको थियो  त्यो भारतीय जिज्ञासालाई आधार मान्दा एमाओवादीको महाधिवेशनसम्म बाबुराम भट्टराई नेत्तृत्वकै सरकार जारी रहोस् भन्ने चाहना भारतले घुमाउरो पारामा राखेको निष्कर्ष निकाल्न गल्ती हुने छैन  यद्यपि नेपालमा आफूहरूको कुनै लाइक्स वा डिस्लाइक्स छैन भन्ने प्रधानमन्त्री मनमोहन सिंहको अभिव्यक्तिले उक्त निष्कर्षको खण्डन कत्तिको गर्न सक्ला त्यो आगामी दिनमा प्रस्ट हुँदै जानेछ   
	राष्ट्रपतिको पछिल्लो भारत बसाइमा अर्को अनौठो दृश्य पनि देखियो  औपचारिक छलफलहरूमा सार्वजनिक वक्तव्यहरूमा तथा सञ्चारकर्मीलाई दिइएका प्रतिक्रियाहरूमा कतै पनि न नेपाली नत भारतीय पक्षले संघीयताको शब्दसम्म उच्चारण गरे  संघीयता विलकुल आन्तरिक मामिला भएकोमा कसैको दुईमत छैन  तर विगत कोट्याउँदा संघीयता सम्बन्धमा दलहरूबीच रहेको मतान्तर नै संविधानसभा विघटन र त्यसपछि तन्किएको राजनीतिक गतिरोधको प्रमुख कारण थियो  राजनीतिक गतिरोधबारे छलफल भएको बताइएका भेटका शृङखलाहरूमा संघीयताले प्रवेश पाएन भनेर विश्वास गर्न मुस्किल हुनेछ  राष्ट्रपति यादवसँग भएको भेटबारे भारतीय राष्ट्रपति कार्यालयले जारी गरेको वक्तव्यमा स्थायी धर्मनिरपेक्ष लोकतान्त्रिक गणतन्त्र नेपाल भारतको पनि हितमा हुने उल्लेख गर्दा संघीयताको कुरा राखिएको देखिएन   को जनआन्दोलनपछि लोकतान्त्रिक गणतन्त्रसँग जोडिएर अटुटजसो आउने संघीयता शब्द छुट्नु सामान्य प्राविधिक विषयमात्रै थियो वा यसले नेपालमा संघात्मक ढाँचा सम्बन्धमा भारतको नीति बदलिँदै गएको प्रतिविम्बित गर्छ भन्ने कुरा तत्कालका लागि अनुमानमै सीमित छ  तर छिमेकी भारत र चीन नेपालमा जातीय तथा एकल पहिचानको आधारसहितको संघीयताको पक्षमा छैनन् भनेर नेपाली नेताहरू स्वयम्ले कैयौंपटक अनौपचारिक छलफलहरूमा भन्ने गरेको सन्दर्भमा अघि माथि उल्लेख गरेको कुरा चासोको विषय भने अवश्य बन्न आउँछ   
	राष्ट्रपति भ्रमणका केही प्राविधिक पाटो केलाउँ अब  बनारस हिन्दु विश्वविद्यालयको कुलपतिका हैसियतमा भारतीय सांस्कृतिक सम्बन्ध परिषद्का अध्यक्ष करण सिंह डक्टर अफ लेटर्स डिलिट उपाधि दिने भनेर राष्ट्रपतिलाई निमन्त्रणा पत्र बुझाउन मंसिरको दोस्रो साता नेपाल पुगेका थिए  तर राष्ट्रपतिलाई विश्वविद्यालयले डिलिट नभई कानुनसम्बन्धी मानार्थ उपाधि डक्टर अफ ल एलएलडी दिन लागेको भनी कान्तिपुरले छाप्दासम्म पनि उनका सल्लाहकार र वरिष्ठ अधिकारीहरू विषयका गम्भीरता बुझ्नुको विपरीत समाचार अस्वीकार गर्नतिर केन्दि्रत रहे  परिणामतः उपाधि लिएपछि दिने भाषण एसेप्टेन्स स्पिच मा डिलिट लेखेर ल्याएका राष्ट्रपतिले अन्तिम समयमा सच्याएर त्यसको स्थानमा एलएलडी पढ्नुपर्यो  दुवै उपाधि एकै तहको भएकाले खासै फरक नपर्ने तर्क दिएर राष्ट्रपतिका सल्लाहकारहरू र वरिष्ठ सरकारी अधिकारीहरूले आफ््नो कमजोरी ढाकछोप गर्ने प्रयत्न गरे  डिलिट उपाधि कुनै राजनीतिमा महत्वपूर्ण योगदान भएका राजनेतालाई नभई सांस्कृतिक सामाजिक भाषिक एवं साहित्यिक क्षेत्रमा विशिष्ट योगदान पुर्याउने व्यक्तित्वलाई मात्रै प्रदान गरिन्छ भनेर क्रसचेक गर्न कसैले आवश्यकतै सम्भिएनन्  गाडीमा चढेपछि हातको कतातिर बस्ने भन्ने जस्ता मसिना पक्षमा समेत ख्याल गरिने अवस्थामा उपाधिकै नाम फरक पर्दा पनि कसैको टाउको दुखाइको विषय भएन  करण सिंहले आफ्नो कारणले त्यस्तो गल्ती भएको यो पत्रिकासँग पनि भनेका थिए  त्यही प्रसंगमा उनले राष्ट्रपतिसंँग वाराणसीमै माफी मागेको नेपाली अधिकारीहरूले बताएका छन्  तर उनले राष्ट्रपतिसँग निजी रूपमा मात्रै होइन सार्वजनिक रूपमै माफी माग्नुपर्छ   
	उपाधि त्रुटिले सुरुमै निराशपूर्ण बनाइदिएको राष्ट्रपतिको भ्रमणको नयाँदिल्ली भाग पनि विवादबाट मुक्त रहन सकेन  शिष्टाचारमा राष्ट्रपतिभन्दा तल्लो तहमा रहने प्रधानमन्त्रीको सरकारी निवास सेभेन रेसकोर्स रोडमै पुगेर यादवले भेट गरेको विषयबारे निकै चर्चापरिचर्चा भए   जनवरीमा यस्तै खाले भ्रमणमा भारत पुग्दा राष्ट्रपतिले नयाँ दिल्लीमा विदेशी पाहुनाहरूसँग भेट तथा भोज आयोजनाका लागि प्रयोग गरिने हैदरावाद हाउसमा प्रधानमन्त्री सिंहसँग भेटेका थिए  यसपटक भारतीय पक्षले हैदरावाद हाउस वा सेभेन रेसकोर्स रोडमध्ये कहाँ भेट्ने भन्ने विकल्पसमेत दिएको थियो  तर राष्ट्रपति र उनका सल्लाहकारहरूले तपाईंहरूलाई जे उपयुक्त लाग्छ त्यही गर्नुहोस् हाम्रालागि ती दुवै स्थानमा खासै फरक छैन भन्ने सतही जवाफ भारतीय पक्षलाई दिए  पछिल्लो पटक अफगानिस्तानका राष्ट्रपति हमिद कार्जाई एवं रूसका राष्ट्रपति भ्लादिमिर पुटिन सिंहलाई भेट्न सेभेन रेसकोर्स रोड गएका दृष्टान्त दिई परराष्ट्र र राष्ट्रपति कार्यालयका अधिकारीहरूले शिष्टाचार त्रुटिको बचाउ गर्ने कोसिस गरे  तर ती दुवै राष्ट्रपति प्रधानमन्त्री सिंहजस्तै आआफ्ना मुलुकमा कार्यकारी पनि रहेको कुरा उनीहरूले बिर्सिए जस्तो छ  फेरि पुटिनको हकमा त दिल्ली सामूहिक बलात्कारको घटनालाई लिएर इन्डिया गेट वरपर चर्किएको आन्दोलनका कारण बाध्य भएर हैदरावाद हाउसबाट बैठकस्थल सेभेन रेसकोर्स सारिएको थियो   
	अर्को तिर सेभेन रेसकोर्समा भएको राष्ट्रपति यादवको भेट व्यक्तिगत वा निजी थिएन  यदि त्यसो भएको भए नेपाल र भारतका नेताहरू बीचको व्यक्तिगत निकट सम्बन्धलाई ध्यानमा राखी त्यसलाई सामान्य मान्न सकिन्थ्यो होला  तर उनले मन्त्री तथा उच्च सरकारी अधिकारीसहित भारतीय प्रधानमन्त्री नेतृत्वको टोलीसँग औपचारिक वार्ता पनि गरेका थिए  एकातिर पटकैपिच्छे छिमेकको भ्रमणमा जाने र अर्को तर्फ शिष्टाचारमा पनि ख्याल नगर्ने हो भने अहिलेसम्म आफ्नो ओजिलो छवि बनाएको राष्ट्रपति संस्था हलुका हुन कति पनि समय लाग्ने छैन  यसतर्फ बेलैमा राष्ट्रपति कार्यालय आफै सचेत हुनुपर्छ  धेरै अल्कोहल मद्यपान र प्रोटोकल शिष्टाचार ले नेपाली कूटनीति बिगि्रएको भन्ने निष्कर्ष सुनाउने अधिकारीहरूबाट शिष्टाचारमा भएका त्रुटि सच्चिएलान् भनेर अपेक्षा गर्नु बेकार हुनेछ   
	 
"
