"युवा प्रतिभा र बोरा"मंसिर महिनाको कुनै बिहान  खासै नौलो होइन  सधैंजस्तै आज पनि अखबारहरू"
	मंसिर महिनाको कुनै बिहान  खासै नौलो होइन  सधैंजस्तै आज पनि अखबारहरू राजनीतिमा कहीं नपुगेको अनि राष्ट्रपतिबाट फेरि म्याद थप भएको समाचार लिएर गेटबाट बिहानै आँगनमा खस्छन्  अमूक समय सकिएर अर्को अन्तहीन शृङ्खलाको दिन खुलेको छ  कवि वैरागी काइँलाको कविताको हरफ मेरो मनमा अर्को एकपटक फेरि बल्झिन्छ कत्ति पुगिनछु  आज त्यस्तै एउटा दिन निरर्थक बोराजस्तो काँधमा बोकेर निस्किन्छु  के सिर्जना गर्ने मनहरू नेपालमा छैनन्  के हिजोको पुस्ताका मानिसहरूमा मात्रै यो देशका सपना अल्झेका छन् त  बूढाहरूका विषयमा तपाईं कति सम्वेदनशील  मतिर आएको त्यो वाक्य पनि बोरामा हाल्छु  सुनील पोखरेल प्रस्तावित गुरुकुलको नाममा युवाहरूले बनाएको मण्डला थेटरमा अर्को एउटा अन्तर्राष्ट्रिय नाट्य महोत्सव गर्छन्  निकै जम्छ  त्यो सानो थेटरमा गुरुकुलमा बसेर नाटक हेरेजस्तो लाग्छ  सुनील रङ्गमञ्चको नियोन उज्यालोमुनि झन् ब्यग्र अनुहारका देखिन्छन्  लाग्छ गुरुकुल भत्केको छैन  उद्घाटनको दिन मन्त्री भाषण गर्छन् हामीले चैने गुरुकुललाई जगा दिएका छौ  सबै खुसीले ताली हान्छन्  अन्तरकथा छन्  एउटा डाँडोमा भएको रङ्गमञ्च भत्किएर गुरुकुल निर्वासित भएको मात्र हो र अभि सर सुनील सर आफैं निर्वासित भएका छन्  त्यो युवकको प्रतीकात्मक कुरा बुझ्दिन  ऊ सुनीललाई अत्यन्त माया गर्छ  धेरैवटा राम्रा अलिक पिनास पार्ने खालका सालाखाला नाटकहरू मञ्चन भइसकेपछि सुनील अर्को दुई वर्षपछि भेटौंला भनेर महोत्सव अन्त गर्छन्  त्यसो भन्दा उनको आँखामा भरिएका आँसुमाथि बत्ती नियन्त्रण गर्ने कोठाबाट कलाकार राजकुमार पुडासैनी उज्यालो खसाउँछन्  सुनीलका चम्केका दृग्जलमा पन्ध्र दिन लामो नाटक महोत्सवको मंसिर बाइस उनान्सत्तरी सालको साँझ पटाक्षेप हुन्छ  त्यो सबै बोरामा हाल्छु  राष्ट्रपतिले फेरि म्याद थपेका छन्  ती पनि उज्यालो नियन्त्रण गर्ने कोठामा बसेका छन्  दलहरू मञ्चमा विसंगत नाटक अभिनय गर्छन्  सेमुअल बेकेटको गोदोको प्रतीक्षाको अभिनय सुरु हुन्छ  अनि एक महिनाभरि चलिरहेको कला महोत्सवका सबै थलोहरूमा फेरि एकपटक फर्केर जान्छु  बोरा बोकेकै छु   
	पृथ्वी अङ्ग र मन शीर्षकमा चलेको र सत्र ठाउँमा इन्स्टलेसन र क्यानभासमा बनाएका कलाको यो महोत्सव पनि नाटक महोत्सवजस्तै लाग्छ  माध्यम फरक छन्  विषय एउटा छ अनि रूप विविध छन्  म पाटन म्युजियमको आँगनमा यो कला महोत्सवको निम्ति मैले चलाएको सम्वाद सम्भिन्छु  सम्वादको विषय प्रकृति र कला ः ऐतिहासिक दृष्टिमा भन्ने छ  तीनैजना प्रसिध्द महिला छन्  ब्राजिलकी मौरिन बिसिलिएट भन्ने एकासी वर्षकी फोटो कलाकार नेपाली कला समीक्षक अमेरिकी प्राध्यापक दिना वाङदेल र भारतकी कला समीक्षक अलका पाण्डेको पेनल सम्वाद चलाउनु उत्तेजना र चुनौती हो  सुरुमा एकैछिन इतिहास र कलाको सान्निध्यका कुरा राख्छु  ओडारमा कला बनाएको बेला मानिसहरू सिकार गर्थे र खानेकुरा बटुल्थे  कला हेर्ने आर्थिक मापदण्ड रहेछन्  दृष्टि माक्र्सेली हो तर सबैले मानेका छन्  कृषि आएपछि मन्दिर कला बनिए  चित्रकला मूर्तिकला वास्तुकला र नाट्यकला बनिए  हाम्रोतिर यो युग धेरै काल रह्यो  काठमाडौंका यी सबै विधाका कला कृषिसँग जोडिएका छन्  अहिले पनि छन्  प्रदर्शनकारी संस्कृतिको मध्ययुगीन मच्छेन्द्रनाथको रथरचना र मिश्रणको हिसाबले हेर्दा त्यो आजको स्टलेसन कलाको बाउ रहेछ  उत्तरऔद्योगिक कला र कृषिकालीन कला पुराना नेवार मन्दिर र दरबारका बहाःका इन्स्टलेसनमा भेट हुन्छन्  त्यो सान्निध्यबारे छुट्टै लेख्नुपर्छ  युरोपेली पूर्वऔद्योगिक कला भनेको शास्त्रीय वा क्लासिकल कला हो  ग्रीस र इटली अनि युरोपका अन्य देशको कलाका नवक्लासिकल रूपहरू पनि छन्  हाम्रोमा राणाहरूले नक्कल गरेर ल्याएका छन् ती  खासगरी वास्तुकलाको क्षेत्रमा छन्   
	तर प्रकृति र कलाको इतिहासमा अर्को शृङ्खला जोडिन्छ  औद्योगिक उत्तरको कालखण्ड निकै भाँडभैलो गर्ने युग हो  आज हामीलाई त्यसले छोएको छ  पश्चिम र पूर्व भन्ने सीमालाई उद्योगले तोडेको छ  कम्युनिष्ट र पुँजीवादी अर्थनीति गर्ने र तिनका गुरुहरू जोन किन्स वाल्ट रोस्टो कार्लमाक्र्सहरूका भूतहरू भत्केको सीमा वारपार गरिबस्छन्  युगै इन्स्टलेसनजस्तो छ  यो मिश्रति युगले निकै उत्पात गरेको छ  औद्योगिक खिचातानी र तँभन्दा म धनी र शक्तिशाली तँभन्दा म धेरै प्रकृतिलाई दुहुन सक्छु भन्ने होडबाजीमा प्रकृति ध्वस्त हुनलागेको छ  रियो क्योटो र युरोपमा औद्योगिक देशहरूका नेता भेला भएर प्रकृति बचाउने प्रस्ताव पास गर्छन्  उद्योगले विनाश हुनलागेको विश्व देखिन्छ  ध्रुवका विशाल हिउँकलेवर पग्लिँदैछन्  वृध्द एटेनबोरो ठूलो सास फेरेर भन्दैछन् अब तटीय सहरहरू डुब्ने भए  आयोन स्फेयरमा प्वाल पर्दैछ  अब विकिरणहरू सोझै खसेर विनाश गर्ने भए  एउटा प्रतिवेदन भन्छ अरु होइन यस पृथ्वीका गाईहरूले पाधेर यो प्वाल पारेका रहेछन्  यी सबै ठट्टा यथार्थ र परिहासको बीचमा पृथ्वी क्रोधित हुँदैछ  समुद्री आँधी र अरु विनाश त्यसकै रूप हुन्  सङ्कट गहिरिंदैछ  यही विषयमाथि बनिने कलालाई टेक्नोएटिक शैली भन्छन्  इन्स्टलेसन कला आजको रूप हो  पुँजी युगको परिणाम हो  फालेका वस्तु ध्वस्त भएका र ध्वस्त पार्ने वस्तुहरूको संयोजन गर्छन् कलाकार  काठमाडौंमा बाहिर चौंतीस देशका कलाकारले त्यस्ता कला ल्याएका छन्  नेपाली कलाकारसहित सयभन्दा बढी छन्  यो लेख पढ्नेलाई सिधै गएर ती कलाहरू हेर्न सल्लाह दिन्छु  मौकाले आएका छन्  म तीनजना विद्वत् महिलाहरूका सम्वाद गराएर कला प्रदर्शनी हेर्न निस्किन्छु  प्रदर्शनी स्थलहरूमा म नेपाली युवा कलाकारका कलामाथि विशेष ध्यानातीत हुन पुग्छु  मलाई नेपालको सुन्दर भविता युवा पुस्तामा छ भन्ने लाग्छ  नेपाल बाहिर नेपाली युवा खासगरी अदृश्य युवा नारीहरूले के गरेका छन् थाहा हुँदैन  बि्रटेनमा मसँगै पढेकी एउटी जर्मन मित्र बिजुलीपत्र लेखेर भन्छिन् म संस्कृतकी प्राध्यापक भएँ  तिम्रो नेपालबाट एकजना अलका आत्रेय चुडाल नामकी भियना विश्वविद्यालयमा संस्कृत प्राध्यापन गर्ने प्रतिभाशाली युवा महिला सम्मेलनमा भेटेर चकित भएँ  यी युवा विद्वानलाई पशुपति परिसरमा आयोजित भारत र नेपालका विख्यात संस्कृत विद्वानहरूको सभामा धाराप्रवाह संस्कृतमा बोलेको सुनेर म चकित भएको थिएँ  अलकाले अत्यन्तै कलिलो उमेरमा डिग्री हासिल गरेकी थिइन्  यिनको संस्मरणमा संस्कृत र योसँग जोडिएका जीवन र शैलीको बीचका द्वन्द्वको विषयमा लेखेका मार्मिक अनुच्छेद पढेको थिएँ  मलाई थाहा छ यिनले भियना विश्वविद्यालयमा राम्रो नाम कमाएकी छन्  हिजो नै सरिता अर्याल भन्ने एक युवा पुस्ताकी इजरायलमा काम गर्न गएकी महिलाको गाजा भ्रमणको अनुभव पढें  काम दिनेका मनोगत आयामदेखि श्रमको परिस्थिति र गाजाको यात्राबारे तिनले लेखेको अनुभव पढ्दा लाग्यो नेपाली युवा महिला अब बाहिर संसारमा राम्रो पहिचान राख्न सक्छन्  त्यो सिर्जनशील विश्वास हो  युवा कलाकारका केही चित्रको चर्चा गर्छु  एउटा ग्यालरीमा पस्ने बित्तिकै मलाई सागर मानन्धरको चित्रले खिच्छ  पृथ्वी अङ्ग र मनका तीन आयामको क्यानभासमा तीनै खण्डका तरङ्ग छन्  त्यसमुनि गहकिला र ससाना पत्थरको इन्स्टलेसन छ  कल्पनाजन्य चित्रलाई ढुङ्गाले वाचाल बनाउँछन्  आशा डङ्गोल जलवायुको मूर्त रूप रचना गर्दा हिन्दु आइकोनोग्राफीबाट विम्ब लिन्छन्  वीरेन्द्र प्रताप सिंह अघिल्लो पुस्ताका स्थापित कलाकार हुन्  तिनको वातावरणको दृश्यचित्रले विम्बका त्यस्तै संयोजन गर्छ  गोपाल कलाप्रेमी मूर्तिकलामा वातावरणमाथि अति यथार्थवादी काल्पनिकीको प्रयोग गर्छन्  हितमान गुरुङ र जुपिटर प्रधानले मुखबन्द अस्मिता र पग्लिँदो निजत्व र हिमालका मूर्तिकला र अन्य माध्यमको प्रयोगद्वारा वातावरणीय चिन्ता राखेका छन्  कृति कौशल जोशीको कलाको इन्स्टलेसन विम्ब प्रयोगले म अत्यन्त प्रभावित हुन्छु  मीना कायस्थले फ्याँकिएका सामग्री प्रयोग गरेर तीन आयामिक मूर्ति आकार रचना गरेकी छन्  मेखबहादुर लिम्बु मिली प्रधान नारायणप्रसाद बोहाजु प्रश्रति स्थापित सादिश् ढकाल सञ्जीव महर्जन शिलाषा राजभण्डारी सुदर्शन राणा सुमीत शाक्य सुनील सिग्देल सुनिता महर्जनले फोटो चित्र र विम्ब संयोजनका माध्यमले तीन आयामिक र क्यानभास माध्यमका इन्स्टलेसन प्रभाव सिर्जना गरेर बनाएका कलाकृति हेरेर पुलकित हुन्छु  यी सानो उमेरका कलाकारको प्रतिभालाई एउटा नयाँ सिर्जनशील शक्तिको रूपमा देख्छु  बोरा काँधमा बोकेकै छु  यति विविध सिर्जनाका माध्यम र राजनीतिक चिन्ता राखेको मेरो काँधको बोरा एउटा इन्स्टलेसन कला भइसकेको छ  थाहा पाउँछु   
	 
	 
	 
	
"
