 भ्रमणस्थल चयनको मानक के असोज  गते प्रधानमन्त्री बाबुराम भट्टराई छोरी मानुषी र दलबलसहित"
	असोज  गते प्रधानमन्त्री बाबुराम भट्टराई छोरी मानुषी र दलबलसहित महोत्तरीका एकजना विपन्न विसुनी सदाका घरमा बास बस्न गएकोे समाचारअनुसार पर्याप्त थालसमेत नरहेको उनको घरमा केराको पातमा पस्केको घुङी शंखेकीरा को तरकारी गँगटाको अचार ढिकीमा कुटेको चामलको भातजस्ता मुसहर समुदायको परिकार आँगनमै बसेर प्रधानमन्त्रीले खुसीपूर्वक खाइदिए  यसबाट प्रफुल्लित भएका विसुनीको मन चर्को ब्याजमा लिएको ऋण तिर्ने चिन्ताले भने पिरोलिएको रहेछ  किनकि प्रधानमन्त्रीको स्वागत सत्कार गर्न दलित समुदायका ती गरिबले साहुबाट महँगो ब्याजमा  हजार ऋण लिएका रहेछन्  यो कुरा पछि थाहा पाएका प्रधानमन्त्रीले  हजारमा अर्को  हजारसमेत थपेर आफ्नै तलबबाट सोधभर्ना पठाइदिएछन्  प्रधानमन्त्री आउने भएपछि कार्यकर्ता र हेर्न आउनेलाई विसुनीको घरदेखि केही पर अर्को घरमा विशाल भोज आयोजना गरिएको रहेछ  त्यहाँका भान्से सुरज रायका अनुसार  क्विन्टल चामल  किलो दाल  सय  किलो आलुपरबर  किलो प्याजको तरकारी र अचारको भोज हजार जनाभन्दा बढीलाई खुवाइएको रहेछ जसको खर्चपर्च एमाओवादी कार्यकर्ताले मिलाएका रहेछन्  त्यस अवसरमा प्रधानमन्त्रीले गाउँका  सय  घर मुसहर समुदायको आयआर्जनका लागि  लाख सहयोग दिने सबैको घरमा शौचालय बनाइदिने र प्रतिपरिवार एक कम्बल र एकथान झुल दिने घोषणाका साथै अर्को एउटा छुट्टै समाचारअनुसार आफ्नो र आफ्नो पार्टीको प्रचार गर्ने राजनीतिक भाषण पनि गरेका थिए  समाचार अनुसार प्रधानमन्त्रीले गरिब मुसहर समुदायको गरिबी र दुःखको वास्तविक अनुभूति भने गर्न पाएनन्  तराईको अति पिछडिएको मुसहर समुदायको बस्ती राति अन्धकारप्रायः रहन्छ  कसैका घरमा पनि सिरक डस्ना हुँदैन  जीउमा लगाएको बाहेक लत्ताकपडा रहँदैन  यो गरिबी हेर्न प्रधानमन्त्रीले नपाएको स्थानीय कुटलीदेवी सदाले बताइन्  प्रधानमन्त्री छोरीका साथ पुग्दा उनलाई असुविधा नहोस् भनेर कार्यकर्ताले जेनरेटर लगाएर झिलिमिली बत्ती बालिदिएका ठूलठूला पंखा जडान गरिदिएका र टेन्ट हाउसबाट विस्तरा ल्याई झुलसहित तकिया र सुविधाजनक ओछ्याउने व्यवस्था गरिदिएका रहेछन् पिउनका लागि मिनरल वाटरसहित  अर्की स्थानीय सुकमरिया सदाले प्रश्न गरिन् यस्तोमा प्रधानमन्त्रीले कसरी थाहा पाए होलान् र हाम्रो दुःख  माथिको समाचार आफैं बोल्छ  प्रधानमन्त्रीको सादगी उदारमना गरिब र ग्रामीण जनतासँग जोडिने उनको चाहना छुवाछूत र वर्गभेदको अस्वीकार यी सब कुराका लागि उनी धन्यवादका पात्र छन्  तर यस प्रकरणबाट केही गम्भीर र जायज प्रश्न पनि उब्जिएका छन् जसलाई विरोधीको पूर्वाग्रह मात्र भनेर पन्छाउन कदापि सकिँदैन  ती प्रश्न हुन् यस्तो कार्यक्रम केका लागि  के यस्ता भ्रमणले यतिखेरको देशको समस्या समाधान गर्छ  देशको आजको प्राथमिकता यही हो  के समय र साधनजस्ता लागतका हिसाबले जुन अन्ततोगत्वा राष्ट्रले नै चुकाउनुपर्छ यस्ता कार्यक्रमको आवश्यकता वा औचित्य थियो वा छ  अथवा यो सस्तो लोकपि्रयताका प्रेमी प्रधानमन्त्रीको थुप्रै पि्रयतावादी कदमकै एउटा अर्को शृंखलामात्र हो  पहिलेपहिलेका राजाहरू भेष बदलेर रातिराति डुल्थे रे प्रजाका सुखदुःख बुझ्न  सूचना संकलन र अनुसन्धानका आधारमा दुःख बुझ्ने अनि दुःख निवारणका लागि योजना नीति र कार्यक्रम बनाई लागू गर्ने र स्रोतसाधनको उचित प्रबन्ध गर्ने जस्ता टिकाउ पद्धतिको निर्माण नगरे पनि राजाहरूले बरु जानकारी सही प्राप्त गर्थे होलान्  किनभने उनीहरू भेष बदलेर जनसाधारण जस्तै बनेर जासुसी गर्थे बाबुरामजीले त त्यो पनि गरेनन्  कथाका राजाको कुरा छाडौं बाबुरामजीहरूले कार्यगत एकता नै गरेका राजा वीरेन्द्रको सोच शैली र प्राथमिकताहरू पनि केही हदसम्म बाबुरामजीकै जस्तो थियो  देशलाई चारपाँचवटा विकास क्षेत्रमा विभक्त गरेर प्रत्येक वर्ष प्रत्येक विकास क्षेत्रमा एक महिना बिताउने र त्यस दौरान क्षेत्रको विकास गर्न आफूले आवश्यक देखेका विकासे निर्देशनहरू दिने चलन उनले चलाएका थिए   सालको  दिने जनआन्दोलनले बल्ल उनलाई आफ्नो विकासे नीति कति प्रभावकारी रहेछ भन्ने ज्ञान दियो  तर त्यतिबेला धेरै ढिला भैसकेको थियो  ठोस रूपमा नभए पनि प्रतीकात्मक रूपमा हाम्रा प्रधानमन्त्रीको ग्रामीण पर्यटनको पनि ठूलै महत्त्व हुनसक्छ  तर यतिखेर यो देशको प्राथमिकता भनेको नयाँनयाँ प्रतीक र विम्बहरूमा समय र साधन खर्चिने होइन त्यो कुरा प्रधानमन्त्री र उनको पार्टीले धेरै गरिसक्यो मुस्ताङ गाडीलाई राष्ट्रिय अर्थतन्त्रको प्रतीक बनाउनेदेखि मयलपोससुरुवाललाई सामन्ती राजतन्त्रको विम्ब बनाउने सम्मनका कामकुरा गरेर  ती कुनै कामकुराले अभाव अशान्ति असुरक्षा बढ्दो महँगी गरिबी र बेरोजगारीमा पिल्सिएका जनतालाई कुनै राहत पुगेको छैन  हेल्लो सरकार र प्रधानमन्त्रीको रेडियो साक्षात्कारजस्ता कार्यक्रमले सुशासन ल्याउनु त कता हो कता तिनले निरन्तरतासमेत पाउन सकेनन्  मुगलिनको भात खुवाउने होटलमा प्रधानमन्त्रीले आफैले गरेको एक पटकको गुणस्तर अनुगमन समाचारका मसला त बन्यो तर नीतिगत निरन्तरता र संस्थागत प्रबन्धको अभावमा त्यस्ता अनगिन्ती होटलवालाले बाह्रैमास देशभर गर्ने ठगीमा प्रधानमन्त्रीको अनुगमनले रौँमात्र पनि फरक पारेन  यतिखेर देशको प्रमुख कार्यभार भनेको भयावह राजनीतिक डेडलकमा फसेको मुलुकलाई निकास दिनु हो संविधान बनाउनु हो जुन कार्यभार प्रतिपक्ष लगायतसँग राजनीतिक सहमति गरेर मात्र सम्भव छ  त्यसपछिको अर्को कार्यभार भनेको दिगो शान्ति ल्याउनु हो आर्थिक विकास गर्नु हो अनि निरन्तर बढ्दो भ्रष्टाचार कुशासन अराजकता र राज्य संयन्त्रमा भैरहेको अत्यधिक राजनीतीकरण र राजनीतिमा भैरहेको अपराधीकरणलाई कम गर्दै लानु हो  संविधानविहीनतामै खेलेर रमाएर सधै सत्तामा बसिरहन खोज्ने अनि ती सबै दोषबाट उम्कन महिनाको अन्तिम साता एकपल्ट गाउँका गरिबकामा बास बस्न गएर हुन्छ  लौ एकछिनलाई मानिलिउँ प्रधानमन्त्रीको ग्रामीण पर्यटनको नकारात्मकभन्दा सकारात्मक पक्ष धेरै छ रे  त्यसो भए पनि त त्यो भ्रमणको पात्र वा स्थानको चयनको मानक के त  यो प्रश्न यहाँ गर्नुपरेको कारण के हो भने अहिलेसम्म प्रधानमन्त्रीले छानेका सबै मानिस उनकै पार्टीका समर्थक वा कार्यकर्तामात्र रहेछन्  तर यो भ्रमण उनले एमाओवादी पार्टीको नेताका हैसियतले गरेका होइनन् प्रधानमन्त्रीका हैसियतले राज्य कोषबाट खर्च गरेर सम्पूर्ण राज्यसंयन्त्रलाई परिचालित तुल्याएर गरेका हुन्  यस्तो भ्रमणमा सबै पार्टीका सबै पक्षका मानिस उनको आतिथेयको सूचीमा हुनुपर्ने होइन  लाखौ खर्चेरै सही हेलिकप्टर चढेरै सही अघिल्लोपटक जुम्लामा विद्रोह कालमा सुरक्षा निकायद्वारा हत्या गरिएकी आफ्ना लडाकु सम्झना सार्कीका घरमा गई बास बस्नु नराम्रो कुरा थिएन  तर त्यति गरिसकेपछि आफ्ना कार्यकर्ताले हत्या गरेका कुनै परिवारकामा पनि जानुपर्ने यो देशको प्र्रधानमन्त्रीको नैतिक कर्तव्य हो कि होइन  के उनका पार्टीका कार्यकर्तामात्र जनता हुन् प्रधानमन्त्री पाहुना लाग्नलाई  दलितको घरमा बास बसेर सामाजिक छुवाछूत विरुद्ध रहेको सन्देश दिनेले राजनीतिक छुवाछूतको संकीर्णताबाट चाहिं मुक्त हुनु नपर्ने  माओवादी नेताका हैसियतमा नसके पनि देशको प्रधानमन्त्रीको हैसियतमा त उनले सम्झना सार्की र काजोल खातुन दुवैप्रति समभाव राख्नुपर्ने होइन र   
	 
"
