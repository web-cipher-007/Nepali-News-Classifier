काठमाडौँको मौनतालाई प्रश्ननयाँ वर्षको शुभारम्भसँगै राष्ट्रपति डा रामवरण यादवको बोली चर्चामा छ  "
	नयाँ वर्षको शुभारम्भसँगै राष्ट्रपति डा रामवरण यादवको बोली चर्चामा छ  वर्षको प्रथम दिन विभिन्न सभामा मुलुक विखण्डनको गन्ध आउने खालको संविधानमा आफूले हस्ताक्षर नगर्ने अठोट दोहोर्याएर महामहिमज्यू पछिल्लोपटक चर्चामा हुनुहुन्छ   
	शान्ति प्रक्रिया टुङ्गएिपछि संविधान निर्माणले गति लिनै लागेका बेला उहाँको यो पछिल्लो अभिव्यक्ति आएको हो  सर्वाधिक विवादित सङ्घीयता सम्वद्ध विषयहरूमा छलफल जारी रहेका बेला महामहिमज्यूलाई नयाँ संविधानमा विखण्डनको आशंका भयो र त्यसैकारण उहाँ छटपटिनुभएको बुझियो  राष्ट्रपतिको चासो स्वाभाविकभन्दा पनि लोकपि्रय हुने प्रकारको छ  उहाँले राष्ट्रिय अखण्डताभन्दा पनि आफ्नो लोकपि्रयतालाई बढी ध्यान दिनुभएको छ  उहाँको बोलीप्रति सीमित मात्रामा मिश्रति प्रतिक्रिया व्यक्त भयो  मधेसी नेताहरूमा राष्ट्रियताको अभाव देख्नेहरूले डा रामवरण यादवलाई राष्ट्रवादी मधेसीका रूपमा चित्रण गर्ने  
	गर्छन्  पहाडे समुदायमा त्यस्तो सोच्नेेहरूको तप्का ठूलो छ  हालको विवादमा त्यो तप्का पनि विभाजित देखिएका छन्  त्यस मध्येका सानो समूहले मात्र उहाँको बोलीलाई जायज ठान्दै पक्षमा उभिएको पाइयो  बाँकी ठूलो समूहले संवैधानिक प्रावधान सम्झेर महामहिमज्यूले त्यस्तो नबोलिदिएको भए राम्रो हुन्थ्यो सोच्दै मौनता साधेका छन्  राष्ट्रपतिजीको विगतबाट सुपरिचित र बोलीभित्र लुकेको सन्देशलाई केलाउनेहरूले विरोधमा आफ्ना स्वरहरू मुखरित गरेका छन्   
	राष्ट्रपतिजीको बोलीको विपक्षमा अभिव्यक्ति दिनेहरूले काठमाडौंको मौनतामाथि प्रश्न उठाएका हुन्  यो त्यही काठमाडौं हो जसले केही महिनाअघि शरत्सिंह भण्डारी र जयप्रकाश गुप्ताको बोलीमाथि घाँटी तन्काइतन्काइ कुर्लेको थियो  त्यतिबेला प्रश्न उठेको थियो के मन्त्रीपदमा बसेकाहरूले राष्ट्रिय अखण्डतामा आँच पुग्ने खालका अभिव्यक्ति दिन मिल्छ  त्यतिबेला हाम्रा संचारमाध्यममा भण्डारी र गुप्ताको बोलीलाई दोहोर्याइतेहोर्याइ प्रकाशनप्रसारण गरिएको थियो भने पत्रिकाहरूमा प्राप्त पाठकपत्रलाई विभिन्न प्रकारको शृङ्गारिक सरसज्जाका साथ पस्किने काम भएको थियो  आखिर कुरोको चुरो संवैधानिक प्रावधानमै त अड्किएको थियो  मुलुक आज पनि संविधानविहीन भइसकेको छैन  त्यही संविधान  
	लागू छ  तर अहिले त्यही संविधानले दिएको अधिकारलाई धज्जी उडाउँदै राष्ट्रपतिको अभिव्यक्ति आउँदा काठमाडौंको नागरिक समाज र प्रेस लगभग मौन छन्  के हाम्रो संविधानसभा र व्यवस्थापिका संसदले महामहिम राष्ट्रपतिको मृत्युपत्रलाई नै सदर गरेर पठायो भने उहाँले हस्ताक्षर गर्नबाट पछि हट्न सक्नुहुन्छ  ज्ञानेन्द्र शाहले मान्नैपर्ने संविधान राष्ट्रपतिको हकमा लागू हुन्छ कि हुँदैन   
	काठमाडौंको एउटा प्रभावशाली तप्काले राष्ट्रपति रामवरण यादवलाई हिजोको देवत्व प्राप्त प्रचारित राजाका रूपमा स्थापित गराउने कार्यमा अभ्यासरत छन्  राष्ट्रपति पदको गरिमामा उहांँका राष्ट्रवादी बोलीहरूलाई मिसाएर डा रामवरणलाई राष्ट्रपिताका रूपमा उभ्याउन खोजेको भान हुन्छ  मधेसका सामाजिक एवं राजनीतिक गतिविधिसँंग अछूतको व्यवहार गर्न रुचाउने काठमाडौंका कलमजीवीहरूले बिर्सनु हुँदैन कि डा रामवरण त्यही व्यक्ति हुनुहुन्छ जसले जातीयताको आधारमा मधेसी जनअधिकार फोरमको मत पाएर राष्ट्रपति निर्वाचनमा विजय प्राप्त गर्नुभएको थियो  आफूले खाली गरेको संविधानसभा सदस्यको सिटमा पदीय प्रभावका कारण आफ्नो पुत्रलाई नेपाली कांग्रेसबाट टिकट दिलाएर चुनाव उठाउनुभएको थियो  स्मरण गर्नुपर्ने प्रसंगहरूको सूची लामो हुनसक्छ तथापि बहुचर्चित कटुवाल प्रकरणमा मन्त्रिपरिषद्को निर्णयलाई नमानेर राष्ट्रको कार्यकारी प्रमुखको अधिकार लत्याउनेे काम पनि वर्तमान राष्ट्रपतिज्यूबाटै भएको थियो  संवैधानिक राष्ट्रपतिका रूपमा गर्नुपर्ने भेटघाटको दायरालाई सुरुदेखि नाघ्दै आएका हाम्रा महामहिमले भारतीय प्रधानमन्त्रीको विशेष दूत श्यामशरण देखि विदेश मन्त्रालयका सचिवसमेतसंँग पटकपटक भेटघाट गरेर आफू संवैधानिक राष्ट्रपतिमा मात्र सीमित नरहने सन्देश दिंदै आउनुभएको छ  राष्ट्रपति पदमा पुगिसकेपछि दलीय राजनीतिबाट माथि उठ्नुपर्ने सामान्य मान्यतालाई लत्याउँदै डाक्टर साहेबले कांग्रेसको महाधिवेशनमा सुशील कोइराला प्यानललाई जिताउन र खासगरी आफ्नो पुराना प्रतिद्वन्द्वी विमलेन्द्र निधिलाई हराउनका लागि शीतल निवासमै महाधिवेशन प्रतिनिधिहरूलाई बोलाई दहीच्युराको भोज आयोजना गरेको कसैबाट लुकेको छैन   
	दौरा सुरुवाल र टोपी लगाएर सार्वजनिक सभाहरूमा कांग्रेस र एमालेका नेताहरूको धारणाको प्रचारक बनेर संवैधानिक सीमाहरूलाई नाघ्दै हिंड्ने राष्ट्रपतिलाई यदि राष्ट्रियताको भावनाले ओतप्रोत र राष्ट्रिय एकताको प्रतीक मानिन्छ भने संगसंगै हामीले हेक्का राख्नुपर्छ कि अहिलेका हरेक कदमहरू भोलिका निम्ति एउटा नजिरका रूपमा स्थापित हुनेछ  सधैभरि डा रामवरण यादव वा कांग्रेस एमाले समर्थित व्यक्तिमात्र राष्ट्रपति हुने छैनन्   
	मुलुकमा संविधान निर्माणको प्रक्रिया दु्रतगतिमा अगाडि बढेको छ  सर्वाधिक विवादित विषयहरू सङ्घीयता र शासकीय स्वरूपको बारेमा अन्तिम निर्णय हुनैलागेको अवस्था हो यो  उल्लेखित दुवै सवालमा मुलुक मूलभूत रूपमा दुई धु्रवमा विभाजित छ  सङ्घीयताका सवालमा पहिचानयुक्त वा भौगोलिक र शासकीय स्वरूपको सवालमा मिश्रति वा संसदीय प्रणाली  सङ्घीयतामा जस्तोसुकै सहमति भए पनि कमरेड प्रचण्डको प्रतिष्ठासंँग जोडिएकोले शासकीय स्वरूपमा प्रत्यक्ष निर्वाचित राष्ट्रपतिसहितको मिश्रति प्रणालीमा सहमतिको बलियो सम्भावना छ  नयाँ संविधान आएको वर्ष दिनभित्र हुने भनिएको आगामी निर्वाचनमा कांग्रेस एमालेमा राष्ट्रपतिको उम्मेदवारको खोजी पनि हुनथालेको चर्चा छ  अरु जो भए पनि प्रचण्ड राष्ट्रपति  
	हुनुहुँदैन भन्ने रणनीतिको साथ कांग्रेस र एमाले अगाडि बढेका देखिन्छन्  राष्ट्रपतिको प्रत्यक्ष निर्वाचनमा प्रचण्डलाई टक्कर दिनसक्ने व्यक्ति डा रामवरण यादव सर्वाधिक उपयुक्त हुने तिनको ठहर सही पनि हुनसक्छ  राष्ट्रिय अखण्डताको नारा दिएर पहाडमा र जातीयताको आधारमा मधेसमा भोट पाउन सक्ने व्यक्ति यदि समसामयिक राजनीतिमा कोही छ भने त्यो डा रामवरण यादव नै हुनुहुन्छ  यसको चर्चा बहुचर्चित हात्तीवन रिसोर्ट बैठकमा पनि भएको कुरा सार्वजनिक नै भइसकेको छ  महामहिमजीको पछिल्लो अभिव्यक्तिलाई त्यसै क्रमको एउटा कडीका रूपमा हेर्दा अनुपयुक्त नहोला  
	के राष्ट्रियताको नाममा डा रामवरण यादवबाट अभिव्यक्त विचारहरू साँच्चिकै संवैधानिक मर्यादालाई सम्मान गर्ने खालका छन् त  यदि छैन भने काठमाडौं किन मौन छ  के यो कुराको व्याख्या गर्ने जिम्मेवारी उहाँका विद्वान सल्लाहकार मण्डली राष्ट्रियअन्तर्राष्ट्रिय स्तरमा नाम कमाएका केही वरिष्ठ पत्रकारहरू वा एकाध पूर्व सचिवहरूमात्र हुन् कि काठमाडांैका प्रबुद्ध नागरिक समाज पनि  
"
