"थकित प्रधानमन्त्री सक्रिय राष्ट्रपति"एक समय यस्तो थियो जनयुद्ध बारे कसैले थोरैमात्र आलोचना गरेर लेख्यो"
	एक समय यस्तो थियो जनयुद्ध बारे कसैले थोरैमात्र आलोचना गरेर लेख्यो कि प्रतिरक्षार्थ माओवादी कलम उठिहाल्थ्यो  अझ खासगरी बाबुराम भट्टराईका मसिना तर खिरिला अक्षरहरू पत्रिकाका कार्यालयमा आइहाल्थे  अब त्यस्तो अवस्था रहेन  एमाले विश्लेषक घनश्याम भुसालले माओवादी रणनीति र नियतको उछितो काढ्दै कान्तिपुरमा लेखहरू लेखेर बहसमा आउन चुनौती दिंदा पनि न कुनै माओवादी नेताको मुख खुलेको छ न त कलम  यसले पूर्वविद्रोहीहरूमा बढ्दै गएको बौद्धिक एवम् वैचारिक विचलनतर्फ संकेत गर्छ  आफूहरूको यस्तो निरीह अवस्थाले प्रधानमन्त्री भट्टराईमा चाहिं बेचैनी निकै बढाएको छ  
	बालुवाटारको बास सायद अब पुगेजस्तो छ  केही दिनअघि कुराकानी हुँदा मैले पहिलोपटक उनलाई रक्षात्मक पाएँ  अब म यहाँ जति धेरै बसें बदनामीबाहेक केही पाउँदिनँ त्यसैले जतिसक्दो चाँडो यहाँबाट निस्कन चाहन्छु  आखिर मैले भोलि पनि राजनीति गर्नु छ उनले थपे मलाई मजा आउने र सबभन्दा आराम हुने भनेको उही लेखपढ गर्न पाउँदा हो अब म त्यही जीवनमा र्फकन चाहन्छु   
	डा बाबुराम भट्टराईको प्रधानमन्त्रीत्व नेपाली राजनीतिमा बौद्धिक हस्तक्षेपको उत्कर्ष थियो जसको उत्तरार्द्ध सुखद रहेन  सिंहदरबारमा उनको आगमनलाई मिडियादेखि सर्वसाधारणसम्मले उत्साहपूर्वक स्वागत गरेका थिए तर अपेक्षा पूरा नभएपछि आलोचना पनि उत्तिकै गर्दै छन्  प्रधानमन्त्री भट्टराई स्वयंचाहिं आफूलाई काम गर्न नदिइएको गुनासोको पोको लिएर बसेका छन्  केही निर्णय गर्यो पत्रिकाले लेखिदिने अनि त्यसैका आधारमा अदालतले रोकिदिने सिलसिला चलेको दुःखेसो पोख्छन्   
	राज्यको एउटा मुख्य अंग संसद् को अभावमा सरकारलाई जवाफदेही बनाउने काम यिनै तेस्रो र चौथो अंगले गरिरहेको चाहिं साँचो हो  पहिलो अंगलाई काम गर्न नदिइएको हो वा केही गरौं भन्ने मनसाय हुँदाहुँदै पनि गर्ने ढंग नपुगेको हो  यसबारे प्रधानमन्त्री स्वयंले ठन्डा दिमागले समीक्षा गर्दा राम्रो होला ताकि भविष्यमा फेरि सत्ता चलाउने अवसर आए त्यो एउटा पाठ बनोस्   
	यसैबेला अर्को निरीहता प्रकट भएको छ प्रधानमन्त्रीबाट चाबी अन्यत्रै रहेछ  एकातिर आफ्नो भारतपरस्त भन्ने छवि स्थापित हुन लागेको अर्कोतिर व्यवहारमा चाहिं आफूले समेत चरम् बाह्य दबाब भोग्नुपरेको विरोधाभासबीच उनबाट यस्तो प्रतिक्रिया आएको हो  प्रधानमन्त्री भट्टराईले नेपाललाई भारत र चीनबीचको गतिशील पुल बनाउने घोषणा गरे पनि उनका तात्कालिक नीति र कदमहरू नयाँदिल्लीसँगै निकट रहेर अघि बढ्ने किसिमका थिएछन्  आफ्नै खुट्टामा उभिन नसकेसम्म भारतसँगै विशेष सम्बन्ध कायम राखेर हिँड्ने मार्गचित्र उनले सोचविचार गरेरै तय गरेका हुन्  त्यसैले भारतीय प्रधानमन्त्री मनमोहन सिंहले पछाडि गर्दा पनि हुन्छ भनेको बिप्पा सम्झौता तुरुन्त गर्न उनी आफैं हौसिए  त्रिभुवन विमानस्थलको स्तरोन्नतिदेखि तराईकाठमाडौं फास्ट ट्रयाक र प्रस्तावित निजगढ विमानस्थललगायतमा भारतीय संलग्नता चाहे  बिप्पालगायत भट्टराईको समग्र भारत नीतिप्रति परराष्ट्रमन्त्री नारायणकाजी श्रेष्ठलगायतका सहकर्मीहरू नै चर्को आलोचक भएर निस्के  यसबीचमा मुख्य सचिव नियुक्त गर्दा उनी स्वयंले चर्को बाह्य दबाब थेग्नुपर्यो  सम्भवतः यो सबै अवस्थाले प्रधानमन्त्रीलाई धेरथोर विचलित बनाएको हुनुपर्छ   
	 पछिको द्वन्द्वकालीन संकट का बेला माओवादीले भारतसँग नजिकिन गरेको पत्राचारबारे त्यसको माध्यम बनाइएका भट्टराईका जेएनयूकालीन गुरु एसडी मुनी स्वयंले सार्वजनिक गरिदिएको तथ्य र त्यसको आफूखुसी व्याख्याले अरू कसैलाई भन्दा बढी प्रधानमन्त्रीलाई अप्ठेरोमा पारेको छ  भलै दिल्लीसँग पत्राचार गर्ने माओवादी पोलिटब्युरोको संस्थागत निर्णय थियो तर अहिले आफूलाई मात्र तारो बनाइएको ठान्छन् भट्टराई  सम्भवतः यही बुझेर मुनीले राजा त्रिभुवनले नेपाललाई भारतमा गाभ्न चाहेको भन्ने बेप्रसंगको विवाद झिकेर त्यसलाई विषयान्तर गर्न खोजेका छन्   
	यो थियो इतिहासको प्रसंग तर वर्तमानमा पनि प्रधानमन्त्री भट्टराईका कतिपय तौरतरिकालाई उत्तरको छिमेकीले असन्तुलित ठान्यो  दुवै छिमेकीबीच गतिशील पुल बन्ने भने पनि व्यवहारमा चिनियाँहरूसँग दूरी बढेको महसुस पछिल्ला दिनमा भट्टराई आफैंले गरेका छन्  सायद त्यसैले सम्बन्ध सुधारमा लागेका छन्  आउँदो साता प्रधानमन्त्रीपत्नी हिसिला यमी बेइजिङ जाँदै छिन् भने त्यही सेरोफेरोमा पश्चिम सेती जलविद्युत् आयोजनाबारे छलफल गर्न लगानी बोर्डका राधेश पन्तको टोली पनि त्यहाँ पुग्दै छ  
	थकित देखिएका प्रधानमन्त्री भट्टराईका अन्तिम गृहकार्य दुइटा छन् भारतचीन दुवैतर्फ सन्तुलित सम्बन्ध कायम गर्ने र सम्मानजनक बहिर्गमनको उपाय खोज्ने  यही मेसो मिलाएरमात्र उनी सिंहदरबारबाट निस्कन चाहन्छन् तर त्यसनिम्ति कति समय लाग्छ  यसको ठोस जवाफ भने उनीसँग पनि छैन   
	यहीकारण राष्ट्रपति रामवरण यादवमाथि दबाब बढेको बढ्यै छ  विपक्षी नेताहरूले कुनै न कुनै कदम चाल्न शीतल निवासलाई गुहारिरहेका छन् बरु राष्ट्रपति स्वयंचाहिं विवादमा परिएला भन्नेमा चनाखो देखिन्छन्  अन्तरिम संविधानको संरक्षकका हैसियतमा यसलाई कसरी जीवन्त राख्ने र राजनीतिक निकास खोज्ने भन्ने चिन्ता उनलाई छ  आलंकारिक प्रकृतिका संवैधानिक राष्ट्रपतिमात्र भए पनि संक्रमणकालको विशेष परिस्थितिले उनलाई सक्रिय र शक्तिशाली बनाइरहेको छ   
	पछिल्ला चार घटनाक्रममा राष्ट्रपतिको भूमिका कार्यकारी सरह देखिन थालेको छ  सुरुमा बजेट कस्तो ल्याउने भन्ने विषयमा उनको रायलाई निर्णायक मानियो  दोस्रो मन्त्रिपरिषद्ले जारी गरेको अध्यादेश स्वतः पारित नगरी उनले विवेक प्रयोग गर्न थालेका छन् हाल चुनावसम्बन्धी दुइटा अध्यादेश राष्ट्रपति कार्यालयमै रोकिएका छन्  तेस्रो भट्टराई सरकारलाई कामचलाउ घोषित गरिएपछि त्यसको बहिर्गमन तथा नयाँ सरकारको गठनमा राष्ट्रपतिको भूमिकालाई निर्णायक मान्न खोजिएको छ  चौथो राजनीतिक निकास चुनाव वा संविधानसभाको पुनःस्थापना का निम्ति अन्तरिम संविधान संशोधन गर्न राष्ट्रपतिकै मुख ताक्न थालिएको छ   
	राष्ट्रपति यादवलाई पनि चाँडै निकास निस्कियोस् भन्ने त छ तर त्यसका निम्ति आफैं प्रत्यक्ष भूमिका खेल्ने पक्षमा चाहिं देखिँदैनन् न त उनलाई संविधानले त्यस्तो अधिकार प्रत्याभूत गरेको छ  तथापि कतिपय नेताले उनलाई राजनीतिको स्टेयरिङ समात्न उकासिरहेका छन् जुन आत्मघाती हुनेछ   
	नयाँ संविधान नबनाई संविधानसभा विघटन भएको अन्तरिम संविधानले परिकल्पनै नगरेको विषम परिवेशमा राष्ट्रप्रमुखको काँधमा विशेष जिम्मेवारी छ  यो अवस्थालाई सामान्यीकरण गर्नगराउन उनले भूमिका खेल्नुपर्छ तर आफ्नै विवेक बाट कुनै कदम चाल्ने होइन मुख्य राजनीतिक दलहरूले गर्ने बृहत्तर समझदारीका आधारमा उनले निर्णय लिनुपर्छ  नेताहरूले पनि राष्ट्रपतिलाई विवादमा पार्ने गरी गुहार्ने होइन आपसमा सहमति निर्माण गरेर उनलाई सुझाउने हो  राष्ट्रपतिलाई अतिवादी निर्णय लिन उक्साउने हो भने राज्यमा बाँकी बचेको एउटा संस्था पनि समाजमा सल्केको चौतर्फी ध्रुवीकरणको सिकार बन्नेछ   
	एउटा कुरामा प्रस्ट हुनुपर्छ अहिलेको समस्याको समाधान अन्तरिम संविधानका धाराहरूमा खोजेर पाइँदैन मुख्य दलहरूले बहुसंख्यकलाई मान्य हुने राजनीतिक निर्णय गरेर मुलुकमाथि आइलागेको अनिश्चयको बादल हटाउनुपर्छ र राष्ट्रपतिले त्यसलाई अनुमोदन गर्नुपर्छ  तर केही समययता राष्ट्रपति र प्रधानमन्त्रीबीच जुन स्तरको असमझदारी बढेको छ त्यसले विश्वासको वातावरण बनाउनेभन्दा बिगार्ने काम गरेको छ  राष्ट्रपतिले भारतका पूर्वमन्त्री यशवन्त सिन्हालाई सोझै आफैंंले चिठी पठाएर भ्रमणमा बोलाएको भन्ने विषयलाई सरकारले निकै गम्भीरतापूर्वक लिएको पाइन्छ  प्रधानमन्त्री र राष्ट्रपतिबीच मूलतः खुलस्त संवाद र समन्वयको अभावमा संशय बढेको दुवै पक्षले महसुसमात्र गरे पनि स्थितिमा सुधार आउन सक्छ  
	राष्ट्रपति र प्रधानमन्त्रीबीच सुरु भएको अविश्वासबाट बाटो बिराएर अन्ततः असफल राष्ट्र बन्न पुगेको मध्यअफ्रिकी कंगोको इतिहास हाम्रा नेताहरूले एकपटक पल्टाएर हेरे हुन्थ्यो  भर्खरै त्यहाँको दुःखान्त आफ्नै आँखाले देखेर फर्केपछि मलाई पटकपटक पोलिरहेको छ कतै हामी पनि त्यस्तै बाटोतर्फ लम्किरहेका त छैनौं  
	सन्दर्भ केही पुरानो भए पनि पाठ सिक्न पर्याप्त छ  सन्  को कुरा हो त्यहाँ अधिकार क्षेत्रलाई लिएर द्वन्द्व चर्किएपछि राष्ट्रपति जोसेफ कसाभुबुले निर्वाचित प्रधानमन्त्री पेटि्रस लुमुम्बालाई तीन महिनामै अपदस्थ गर्न खोजे जसलाई प्रधानमन्त्रीले स्विकारेनन्  त्यससँगै चर्केको टकरावबीच सेनापति जोसेफ मोबुतुले शासनसत्ता हातमा लिए र तीन दशकसम्म तानाशाही चलाए  प्रधानमन्त्री लुमुम्बा सीआईएप्रायोजित षड्यन्त्रमा मारिए   
	समयक्रममा यो राज्य छिमेकी रुवान्डाका हुतु र तुत्सी समुदायबीच चर्केको जातीय संहारको चपेटामा पर्यो  विगत  वर्षको युद्धका क्रममा करिब  लाख कंगोलीले ज्यान गुमाउनुपर्यो  मोबाइल फोनदेखि कम्प्युटर फाइटर जेट विमान र अन्तरिक्ष यानसमेत बनाउन चाहिने कोल्टन को  प्रतिशत भूभण्डारण रहेको विश्वको  प्रतिशत हीरा यहींको भूमिमा रहेकोलगायत अभूतपूर्व प्राकृतिक सम्पन्नता भएर के गर्नु यहाँका जनता एक छाक खानेकुरा जुटाउन पनि नसक्ने अवस्थामा पुगेका छन्  विश्वको एघारौं ठूलो यो मुलुकले रुवान्डा युगान्डाजस्ता निकै साना छिमेकीको सैनिक हस्तक्षेप सहनुपर्छ  नेपाली सेनाले त्यहाँ सुरक्षा दिनुपरिरहेको छ  
	राजनीतिक नेतृत्वले निर्णय क्षमता गुमाउँदै जाँदा परनिर्भरता बढ्दै जाँदा र स्वार्थी झगडामा अल्झिँदै जाँदा जुनसुकै राष्ट्रले पनि यस्तो नियति बेहोर्नुपर्ने हुन्छ  हामीकहाँ पनि जातीय विद्वेष सल्किएको छ पहाडेमधेसी बाहुनक्षेत्रीजनजातिबीच फाटो बढेकोबढाइएको छ  पुरानो राज्य संरचना भत्काइएको छ तर नयाँ बन्न सकेको छैन बीच बाटोमै संविधानसभा दुर्घटनाग्रस्त भएको छ  नेता र पार्टीहरू जनताका नजरमा निकै अविश्वसनीय बन्दै गएका छन्  हिजो शान्ति र संविधान प्राप्त गर्ने मार्गचित्र प्रस्ट थियो तैपनि हामीले बाटो बिरायौं अब त कसरी सामान्य अवस्थामा र्फकने अन्योल गहिरिँदो छ   
	तापनि सकारात्मक पक्ष के छ भने धेरै बिगि्रसकेको छैन  नेता र दलहरूले क्षणिक स्वार्थ नहेरी देश जनता र भावी पुस्तालाई सम्झेर इमानदारीपूर्वक कदम चाल्ने हो भने अहिलेको समस्यागतिरोध दुःसाध्य होइन  कंगो अफगानिस्तान वा अन्य असफल राज्य समय छँदै बुद्धि पुर्याउन नसक्दा मात्र हिंसाको अन्त्यहीन चक्रमा जेलिएका हुन्   
	राष्ट्रपति यादवले त आइतबारको सर्वदलीय छलफलमा शीर्षनेताहरूलाई सोधिसकेका छन् तपाइर्ंहरूको चाहना नेपाल पनि अफगानिस्तानजस्तै बनोस् भन्ने हो  होइन भन्ने कुरा अब नेताहरूले व्यवहारबाटै अभिव्यक्त गर्न सक्नुपर्छ   
	 
	 
	
"
