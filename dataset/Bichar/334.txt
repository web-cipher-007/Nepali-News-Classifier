 औचित्यहीन आन्दोलनमधेसका बासिन्दाले वर्षौंदेखि खेप्नुपरेको उत्पीडनविरुद्ध पटकपटक आन्दोलन भयो "
	मधेसका बासिन्दाले वर्षौंदेखि खेप्नुपरेको उत्पीडनविरुद्ध पटकपटक आन्दोलन भयो  तर उनीहरूले सुरु गरेको सामाजिक सांस्कृतिक भाषिक तथा आर्थिक अधिकारका आन्दोलन आजसम्म पनि संस्थागत हुन सकेनन्  कारण एउटै हो ती आन्दोलनलाई सत्तामा पुग्ने भर्याङ मात्रै बनाए मधेसका केही सम्भ्रान्त वर्गले  मधेसका दलित मुस्लिम आदिवासीलगायतका समुदाय सधैं भोटबैंक मात्रै बने  मन्त्री बन्ने धन आर्जन गर्ने माध्यम बने  त्यसो त पहिले भन्दा मधेसीको अवस्थामा केही सुधार भएजस्तो देखिए पनि वास्तविक अनुभूति भने त्यहाँका निर्धन र आवाजविहीनले अझैसम्म गर्न सकेका छैनन्   
	जहाँसम्म मैथिली भाषिक आन्दोलनको कुरा छ यसमा धेरै विरोधाभास छन्  मैथिली नेपालको दोस्रो सबैभन्दा बढी बोलिने भाषा हो तर भाषाकै नाममा राजनीति गर्ने र त्यसैलाई माध्यम बनाएर धनार्जन र सम्पत्ति जोड्नेहरू मिथिला क्षेत्रमा अहिले छयापछ्याप्ती छन्  यसमा सम्भ्रान्त र पारि बाट आएका बढी छन्  मैथिली भाषालाई आफ्नो बपौती र बिर्ता ठान्नेले यसलाई व्यापार बनाएका छन्  मधेसमा मैथिलीलगायतका भाषाका नाममा ठेकेदारी प्रथा चलाएका छन् तिनले  विभिन्न पार्टीमा प्रवेश गरेर होस् या अनेकांै एनजीओ र आईएनजीओ खोलेरै होस् केही व्यक्तिले त्यसलाई जारी राखेका छन्  मैथिली गीत संगीत संस्कृति र साहित्यको उत्थान र जर्गेनाका लागि भन्दै ती गैरसरकारी संस्थाहरू एउटै जाति विशेषको वरिपरि खुम्चिएका छन्   
	पछिल्लो समय जनकपुरमा जुन आततायी घटना भयो त्यो मैथिली भाषाका ठेकेदारी प्रथाकै कारण भएको निष्कर्ष अब निकाल्न थालिएको छ  घटनामा पाँच जना सहिद भए यो अमानवीय हो  यसको जति भत्र्सना गरे पनि कम हुन्छ  तर यसैलाई अस्त्र बनाएर लासको राजनीति गर्न खोज्नु त्यो भन्दा निन्दनीय छ  आन्दोलनकै नाममा मिथिला क्षेत्रलाई अस्तव्यस्त बनाइनु किमार्थ उचित होइन  
	भावना र विचार सम्प्रेषण गर्ने एउटा माध्यम हो भाषा  तर मैथिली भाषिक आन्दोलनमा लागेकाहरू विद्यापति ठाकुरबाट माथि उठ्नै सकेका छैनन्  पछिल्लो समय सलहेसको चर्चा खुबै सुनिन थालिएको छ  सलहेसले अपेक्षाकृत बढी चर्चा पाउनुको एउटा प्रमुख कारणमध्ये रकमको ठूलो चलखेल नै हो  मधेसका दलित जाति पासवान दुशाध का अस्थाका केन्द्र हुन् राजा सलहेस  उनको चर्चा हुनु सकारात्मक पक्ष हो किनभने यसमा मधेसको संस्कृति जोडिएको छ  तर नव वर्षका अवसरमा सलहेशको तस्बिर अंकित क्यालेन्डर बनाएर केही व्यक्ति मालामाल भइरहेका छन् आफ्नो पहुँच विभिन्न निकायमा पुर्याउन सफल हुँदै गएका छन्  सलहेस जुन जाति विशेषसँग सम्बन्धित छन् उनीहरू अझै पनि विभिन्न खाले अभाव पीडा भेदभाव दमन र अत्याचारको शिकार भइरहेका छन्  
	अर्को तीतो यथार्थ मैथिली भाषा अब एक ढिक्का रहेन  यो भाषा जनजिब्रोको बोली रहने कुरै भएन  ठेट मैथिली बज्जिका मगही थारूलगायतका अनेकांै समूहमा यो भाषा विभाजित भइसकेको अवस्था छ  छिटफुट कुरालाई छाडिदिने हो भने मैथिली भाषा अब मधेसका मुठ्ठीभर मैथिल ब्राह्मणहरूको बोलीमा सीमित हुन पुगेको छ  योग्य व्यक्ति र भाषिक विद्वान्हरूबाट निक्कै टाढा पुगिसकेको छ यो भाषा  मिथिला नगरी जनकपुरमा संस्कृतिको जर्गेनाका लागि विभिन्न नाममा खोलिएका संस्थाहरू दाताको रकममा चल्ने निकायमा विकसित भएका छन्  मैथिलीकै उत्थानका नाममा विभिन्न प्रोजेक्टहरू सञ्चालित छन्  त्यसलाई दुई चार सीडी निकालेर रकम कुम्ल्याउने उपकरण बनाइएको छ  पछिल्लो समय मिथिला राज्यको मागसहित आन्दोलनमा उत्रेका सीमित व्यक्तिहरूका कारण मिथिला मैथिली र मैथिल रोगग्रस्त बनेको छ  उपचार खोज्ने कसले  दहेज बोक्सी छुवाछूत लगायतका अनेकांै प्रलयकारी रोगले आक्रान्त छ मिथिला क्षेत्र  तर भारत बिहार दरभंगाका बैजनाथ झा बैजू कै शैलीमा केही अवसरवादी पदलोभी र धनलाभमा तल्लिन हुनेहरू मिथिला राज्यको माग गर्दै उग्रता प्रदर्शनमा जुटेका छन्  त्यसमा आम मैथिली भाषीको कुनै लगाव र चासो देखिंदैन  यसमा दरभंगा र मधुवनीबाट आयात गरिएका रेडिमेड पाग लगाउनेहरूको बोलवाला छ  मिथिला क्षेत्रमा सदावहार रूपमा शिरमा पगरी र मुरेठा लगाउनेहरूको त्यसमा समावेशिता नगण्य छ   
	यसैगरी मिथिला क्षेत्रको मौलिक संस्कृति बोकेको अल्हारुदल र कुबार बि्रजभान नाच प्राति गायन सलहेसक गीत डफरा बउसुरी चमार जातिको विशेष नाच ढोलपिपही र डम्फाको धुन हराइसकेका छन्  लटहा मोचीको ढोलको मौलिकता बोकेको संगीतमय र कर्णपि्रय आवाज अब गाउँगाउँमा गुन्जिन छाडिसकेको छ  यति मात्रै होइन मुसहरहरूको दीनाभद्री धोबी जातिको भुइँया हलुवाई समुदायको फेकुराम ग्वालाहरूको बुलाकी गोप र मनस गोप वैश्यहरूको नैका बनिजारा दुशासहरूको सलहेस अहिरहरूको लोरिकायन मुसलमानहरूको झरनी लोकनाच तथा लोकगाथा मल्लाहहरूको कमलामाई र महाराज नाच लोप जस्तै भइसकेको छ   
	मधेसका निम्न वर्गका केटाहरूद्वारा जन्ती या अन्य समारोहमा नाचिने लौण्डा नाच हिन्दुहरूको घडी पर्व ओरहा खियाए जुडशीतलमा बोटबिरुवामा पानी हाल्ने चलन धान पाक्नुअघि खेतखेतमा गएर सरी बराबर को गुन्जन मिथिलाको विशेष वाद्य उपकरण डफराको ताल अब मिथिला क्षेत्रमा नसुनिएको धेरै भइसक्यो  यी संस्कृतिहरूको चर्चा कहीँ कतै गरेको पाइँदैन हिजोआज  तर मैथिल उच्च जातिका मधुश्रावनी व्रत कोजगरा बट सावित्री र चित्रगुप्त पूजाको चर्चा र प्रचार सिंगो मैथिली भाषीको संस्कृतिको नाममा गरिंदैछ जुन अन्य जातिका लागि घोर अन्याय मात्रै होइन उनीहरूको संस्कृतिमाथि प्रहार गरेर मानव अधिकारको उल्लंघन पनि हो  होली पर्वमा गाइने होरी गीत र जोगिराहरू मिथिला क्षेत्रको राजधानी जनकपुरमा महामूर्ख सम्मेलनमा परिवर्तन भइसकेका छन्  सम्मेलनमा विभिन्न व्यक्तिहरूलाई सम्मान गरेर मिडियाहरूमा तिनका नाम प्रचार गरिने परम्पराको थालनी हुनु के मैथिली भाषिकको बेइज्जति र अपमान होइन र  मिथिला राज्यले त्यस क्षेत्रका दलित मुस्लिम सोलकन गैरब्राह्मणहरूको  जातीय समूह ओबीसीको आफ्नो बोली र संस्कृति के समेट्न सकिएला  यसबारे आन्दोलनकारीहरूले सोच्ने कि नसोच्ने  आन्दोलनका लागि आन्दोलन गरेर अब हुँदैन  मैथिली भाषाप्रति कलुषित भावना विकसित भइसकेको अवस्थामा उदार र सबैलाई समेटेर लाने संस्था व्यक्तिको खाँचो छ  आन्दोलनका लागि खडा गरिएका मौसमी संगठनहरूको आन्दोलनले मिथिला राज्य असम्भव मात्रै होइन सपनामा मात्र सीमित हुनसक्छ  अतः सबैलाई समेटेर आन्दोलन गरिए मात्र सहिदहरूको सम्मान र भाषिक अधिकार प्राप्त हुनसक्छ   
	 
	 
"
