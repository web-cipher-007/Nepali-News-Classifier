सुन्दरीको सक्रियतासुन्दरी भनेपछि जो पनि हुरुक्क हुन्छन्  उनीहरूले अघिपछि लागौं भने भने कसले नाइँ भन्ला "
	 
	सुन्दरी भनेपछि जो पनि हुरुक्क हुन्छन्  उनीहरूले अघिपछि लागौं भने भने कसले नाइँ भन्ला  भोकाएकी आमाले बोटको आँप टिप्न अनुरोध गर्दा सक्दिनँ भन्ने त्यही व्यक्ति कुनै सुन्दरीसामु आकाशका तारा टिप्न तयार हुन्छ  
	नेपाल सुन्दरी सृष्टि श्रेष्ठको ध्याउन्न भने फरक छ  उनको सुन्दरताको तारिफ गर्नेलाई तारा टिप्न होइन गरिबका आङका जुम्रा टिप्न आग्रह गर्नेछिन्  गफिन क्याफेतिर होइन शिक्षास्वास्थ्यका चेतना लिएर गाउँतिर जान बोलाउनेछिन्  मेरो यो ठाउँबाट पोजेटिभ इन्फ्लुएन्स गर्न सकिन्छ उनी भन्छिन् समाजका लागि केही गर्ने लक्ष्यमा मिस नेपाल भइदिएर साथ पुगेको छ  
	शनिबार मध्याह्नको टन्टलापुर घाममा उनी सिरहाका आगलागीपीडितलाई राहत सहयोग जुटाउँदै काठमाडौंका हाउजिङ इलाका घुमिरहेकी थिइन्  अघिल्लो दिन उनले त्यसका लागि कोष स्थापना गरिन्  त्यसमा आफूले मिस नेपाल र मिस कन्पिडेन्स उपाधिमा पाएको  हजार रुपैयाँ राखिन्  अनि सुरु भएको राहत संकलनमा नेपाल र बेलायतमा गरी  लाख रुपैयाँभन्दा बढी र केही गाडी सरसामान जुटिसकेको छ  थप जुटाएर बन्द छिचोल्दै भए पनि यो साता सिरहा जाने उनको योजना छ  उनको अभियानमा बुबा ईश्वरकुमार सँगसँगै दौडिइरहेका छन्  लन्डनमा रेस्टुरेन्ट व्यवसाय गर्ने उनी उताका डाक्टर ल्याएर बेलाबेला गाउँमा स्वास्थ्य शिविर लैजाने गर्छन्  
	सृष्टि करिब  वर्षअघि चितवनको देवघाटस्थित सानो वृद्धाश्रम गैरआवासीय नेपालीले बनाएको होइन गइन्  त्यहाँ एउटी आमाले आफ्नो कथा सुनाइन्  छोराबुहारीले देवघाटको दर्शन गर्न जाऔं भनेछन्  आमा मख्ख परेर आइन्  त्यहाँ ल्याएपछि आँखा छलेर उनीहरू सुइँकुच्चा ठोकेछन्  
	आउलान् भन्दाभन्दै वर्षौं बितेछ  अहँ ती पापीहरू आएनछन्  तीजको दिन थियो  आमाहरूमा पनि चाड मनाउने रहर थियो  सृष्टि र उनका साथीले तीजका गीत भएका सीडी र डीभीडी छाडिदिए  बिचरा आमाहरूले भनेछन् नानीहरू त भगवान्जस्तै रहेछन्  
	आफ्नै सन्तानले गलहत्याएर सनो सहयोग पाउँदा पनि भगवान् ठान्ने त्यस्ता धेरै आमाबुबाका लागि पनि केही गर्ने अठोटमा छिन् उनी  उनको मुख्य प्राथमिकता भने महिला र बालबालिका हुन्  मिस नेपाल हुँदा पाएको रकम जेलका बालबालिकालाई पुष्पा बस्नेतले दिइरहेको शिक्षामा सघाउने सोचाइमा थिइन् उनी  अचानक सिरहामा भीषण आगलागी भयो  कत्रो सपना सजाउँदै दुःख गरेर घर बनाएको हुन्छ उनले भनिन् त्यही घर जल्दाका पीडादायी अभिव्यक्ति अनि बालबच्चाका आँसु टिभीमा देखेर मेरो मन रुयो  अनि एकाएक त्यता पो जाने विचार आयो  
	पुष्पाको अभियानमा सहयोग गर्ने उनको सोचाइ पनि सेलाएको छैन  सिरहामा इमर्जेन्सी परेर मोडिएकी उनी महिला बालबालिका र सडक बालबालिकाका लागि केही गर्ने अठोटमा छिन्  लन्डनमा नर्सिङ डिप्लोमा दोस्रो वर्षमा पढ्दै 
	गरेकी सृष्टि पढाइ थाती राखेरै नेपाल बस्न चाहन्छिन्  उनी समस्यामा परेकाका लागि एउटा घर बनाउने योजनामा छिन्  भन्छिन् त्यो आश्रम होइन घर हुनेछ  
	कहिले त  भन्छिन् थाहा छैन  तर  सय  प्रतिशत इफोर्ट लगाएर काम गर्नेछु  धेरै समय पक्कै नलाग्ला  लन्डनमा उनकी साथी छिन् 
	स्नेहा श्रेष्ठ  उनी गीत राम्रो गाउँछिन्  सृष्टिकै आग्रहमा उनी पनि नेपाल र्फकन चाहेकी छन् रे  लन्डनमा व्यवसाय गर्ने सुदीप गौतम प्रतिभा पाण्डे आदिले पनि साथ दिने भएका छन्  जति टाढा भयो उति आफ्नोपन बढ्दो रहेछ उनी 
	भन्छिन् विदेशमा बस्ने नेपालीलाई नेपालको अति माया छ  वातावरण हुनु हो भने यहाँ ठूलो लगानी भित्रन सक्छ  
	प्रचुर सम्भावना भए पनि नेपाल समस्यै समस्याले जेलिएको छ  यहाँ गरिबी व्याप्त छ  शिक्षा र स्वास्थ्यको अवसरबाट अधिकांश नागरिक वञ्चित छन्  कतिका झुपडीमा एक छाक पनि पाकिरहेको छैन  जुन व्यवस्था फेरिए पनि राजनीतिक तहबाट वरको सिन्को पर सरेन  गरिबी अशिक्षा बेरोजगारी र रोगव्याधिबाट जनतालाई जोगाउन अब नागरिक समुदायले नै कम्मर कस्नुपर्ने भएको छ  त्यसमा युवा जमातको महत्त्वपूर्ण भूमिका छ  
	अस्पताल र स्कुलका समस्या मात्र होइन मानव बेचबिखन बाल श्रमयौन शोषण र रूढिवादलाई उनी उत्तिकै समस्या देख्छिन्  गाउँमा शिक्षाको अभाव छ  अल्पशिक्षितमा पनि अन्धविश्वास हट्न सकेको छैन  हातहातमा मोबाइल छ तर महिनावारी हुँदा छाउपडी बस्नुपर्ने चलन हटेको छैन  कतिको छाउपडीमा सर्पले डसेर ज्यानै जान्छ  त्यसका लागि जनचेतना र जागरण अभियान सुरु गर्ने बताउँछिन् उनी  
	उनको बुझाइमा नेपालमा आशा छ  संविधान बन्दै छ  समान अवसरका बहसहरू भइरहेका छन्  एकता मेलमिलाप समझदारी र आदरको स्तर बढ्नु हो भने हाम्रो देश कायापलट हुन्छ उनी भन्छिन् त्यो दिन आउँदै छ  
	हाम्रो देशमा कुरा गर्ने धेरै छन् काम गर्ने कम  सृष्टिले कामै सुरु गरेर गफ गरेकी छन्  त्यसैले उनमा चुनौती छ  भनेको पुर्याए नेपाल र मिस नेपाल कै इज्जत बढाउनेछिन्  गफ मात्र छाँटिन् भने झन् पत्तासाफ हुनेछिन् 
"
