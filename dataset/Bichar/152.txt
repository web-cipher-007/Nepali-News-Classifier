सीमित समयको उचित विकल्प"जेठ  गते जति नजिक आउँदैछ आम नागरिकमा चासो र चिन्ता बढ्दैछ ""
	जेठ  गते जति नजिक आउँदैछ आम नागरिकमा चासो र चिन्ता बढ्दैछ  जेठ  गतेको दिन संविधान घोषणाको अन्तिम सीमाको रूपमा उभिएको छ  यो अदालतले मात्र कोरेको लक्षमणरेखा होइन  जनताको भावनालाई अदालतले वैधानिकता प्रदान गरेको हो  अदालतले संविधानसभाको कार्यकालबारे पछिल्लो फैसला गर्दा अन्तरिम संविधानका व्यवस्थामात्र हेरेको भए सोही अदालतको पूर्ववर्ती फैसलाजस्तै पनि हुनसक्थ्यो होला  आम जनताले संविधान बनाउने कार्य धेरै ढिलो भयो अब अरु विलम्ब गर्नु हुँदैन भन्ने भावना फैसलामा प्रतिविम्बित छ  एउटै विषयमा अदालतबाट भएका फरकफरक फैसला आलोचनारहित हुनसक्दैनन्  अदालतको फैसला त्यसमा प्रयुक्त सैद्धान्तिक मान्यता र कानुनी आधारको कसौटीमा केलाएर हेर्दा स्वस्थ आलोचनाको विषय पनि बन्न सक्छ  तर विधिको शासन मान्ने सबैले अन्तमा फैसला मान्नु नै पर्ला  जनताको भावनाको जगमा उभिएको अदालती फैसला नमान्ने वा भत्काउने कार्य सम्भव छैन  आम जनताबीच आलोचनाको पात्र बनेका दल र नेताहरू त्यो नैतिक सामथ्र्य राख्दैनन्  जेठ  गतेभित्र संविधान घोषणा नभए वैधानिक वा जनभावना दुवै कारणले संविधानसभा अगाडि जान सक्दैन  तसर्थ यो अवधिभित्र संविधान निर्माण गर्नुको कुनै विकल्प छैन  
	पछिल्लो जनआन्दोलनले देशलाई अनन्त अवसर प्रदान गर्यो  जनताले संघीय लोकतान्त्रिक गणतन्त्रात्मक पद्धतिको संस्थागत विकास र आर्थिक उन्नतिमार्फत आधुनिक विश्व परिवेशमा पुग्ने सपना देखे तर ती सपना पूरा हुन सकिरहेका छैनन्  निरन्तर लम्मिदै गएको संक्रमणकालले नजिकै देखापरेका सम्भावना र अवसरलाई पनि ओझेलमा पार्दैछ  लामो हुँदै गरेको संक्रमणकालले देशको राजनीति समस्यामुनि च्यापिएर निस्सासिएको छ  शान्ति र संविधान निर्माण कार्यमा नेतृत्व गरी मुलुकलाई संक्रमणकालबाट पार लाउनुपर्ने दायित्व बोकेको सरकार संक्रमणकालमै रमाएको छ  सरकार दिनानुदिन अनावश्यक भ्रष्टाचारजन्य र विवादास्पद काममा संग्लन हुँदै गएको छ  सरकारका तमाम निर्णयको कार्यान्वयन रोक्न सर्वोच्च अदालतले जारी गरेका अन्तरिम आदेशले संविधान र कानुनको अटेर गरेर निर्णय गर्ने प्रवृत्ति बढेको देखिन्छ  सरकारको प्रत्यक्ष नियन्त्रण र निगरानीमा रहने कर्मचारीतन्त्रमा अनुशासनहीनता र अराजकताको पराकाष्ठा देखिएको छ  कर्मचारी सरुवा सरकारको सबैभन्दा महत्त्वपूर्ण र प्राथमिकताको काम बनेको छ  सरकार मन्त्री मन्त्रीका परिवार र कार्यकर्ता सबै सरुवामा व्यस्त छन्  घुस लेनदेन सरुवाको आधार भएको छ  प्रशासनयन्त्रलाई हदैसम्म राजनीतीकरण अनुशासनहीन निर्बल र निष्प्रभावी बनाउने काम भएको छ  यसको दुष्परिणाम ठीक गर्न मुलुकलाई निकै समय लाग्नेछ  भ्रष्टाचारका काण्ड सामान्य घटना भएका छन्  सरकारले प्रचण्डपुत्र प्रकाशलाई दुई करोड रुपैयाँ दिनेगरी गरेको निर्णयले प्रधानमन्त्री बाबुराम भट्टराईको तथाकथित बौद्धिकता र स्वच्छ छविमा राम्रो व्यङ्ग गरेको छ  देशको अवस्था दिनानुदिन बिगि्रँदै गएको छ  मुलुक अविभावकविहीन देखिँदैछ  बेथिति र बेरीति मौलाएको छ  प्रधानमन्त्रीको भ्रष्टाचार विरुद्धमा शून्य सहनशीलताको नारा सरकारको आचरणबाट शून्य संवेदनशीलताका रूपमा प्रकट भएको छ  मितव्ययिताको नाममा मुस्ताङ गाडीबाट प्रारम्भ भएको यात्रा नवयुवराजका रूपमा देखापरेका प्रकाश प्रकरणसम्म पुग्दा प्रधानमन्त्रीको स्वच्छ छविको बिल्लामा पाखण्डको लेबल लागेको छ  मन्त्रीहरूका गतिविधिले राजनीतिलाई नै कलंकित गर्ने काम हुँदैछ  राजनीतिक तथा नैतिक मूल्य र मान्यताको यो विधि स्खलन कहिल्यै भएको थिएन  यो बेथितिमा रुमल्लिएका प्रधानमन्त्रीबाट केही आश गर्न सकिने अवस्था छैन  
	शान्ति प्रकृया ठीकसँग अगाडि नबढेका कारणले नै संविधान निर्माणको कार्यमा अवरोध सिर्जना भएको छ  संविधान जारी गर्नुपर्ने समय झन्डै सत्तरी दिनमात्र बाँकी छ  यो अवधिमा संविधान जारी गर्न सकिन्छ वा सकिँदैन सर्वाधिक चिन्ताको विषय बनेको छ  माओवादी हतियारको छायामा संविधान लेख्न चाहन्छ तसर्थ लडाकुको समायोजनको कार्य अगाडि बढाउन इच्छुक छैन भन्ने आरोप लाग्ने गरेको छ  शान्ति प्रकृया पूरा गर्न निरन्तर प्रतिबद्धता व्यक्त गर्ने तर कार्यान्वयनमा इमानदारीपूर्वक कहिल्यै नजाने माओवादी व्यवहारले आरोपलाई पुष्टि गरेको छ  माओवादी कात्तिक  गते भएको सातबुँदे सहमतिअनुसार आफ्ना लडाकुको समायोजन गर्न तयार भएमा समयमा संविधान जारी गर्न सकिन्छ  सातबुँदे सहमतिको बुँदा नं  मा लडाकुको समायोजन र पुनःस्थापनाबारे विस्तृत उल्लेख गरिएको छ  त्यसमा कुनै द्वैध अर्थ वा भ्रमको विद्यमानता छैन  त्यसको अक्षर र भावनाअनुरुप कार्यान्वयनले संविधान निर्माणको मार्गप्रशस्त गर्नेछ  तर माओवादी सातबुँदे सहमतिमा व्यक्त प्रतिवद्धताभन्दा बाहिरका थप कुरा खोजिरहेको छ यसैमा समस्या छ  
	यदि माओवादीले इमानदारीपूर्वक लडाकु समायोजन गरेमा समयको सीमितताका कारण विविध विकल्पहरू अवलम्बन गरेर पनि संविधान जारी गरी देशलाई सम्भावित दुर्घटनावाट बचाउनुपर्छ  संविधानका अन्तरनिहित विषयमा मूलतः राज्य पुनःसंरचाना र शासकीय स्वरुपबारे मतभिन्नता छन्  राज्य पुनः संरचनाका केही विषयमा सहमति बनेको छ भने केही विषय विवादमा छन्  संघीयताका आधारमा राज्यको पुनःसंरचना गर्ने संघीय प्रादेशिक र स्थानीय गरी तीन तहमा सरकार रहने तीनै तहका अधिकारको विस्तृत सूची संविधानमा राख्ने प्रदेश रचनाको आधार पहिचान र सामथ्र्य हुने विषयमा सहमति भएको छ  प्रदेशहरूको संख्या सिमांकन नाम र जातीय स्वरुप हुने वा नहुने विषयहरूमा सहमति हुनसकेको छैन  सहमति भएका विषयलाई संविधानमा राखेर सहमति हुन बाँकी विषय पछि समावेश गर्नेगरी संविधान जारी गर्न सकिन्छ  यसरी अगाडि बढ्दा राज्य पुनःसंरचनाबारे प्रदेशको संख्या  देखि  सम्म रहने प्रदेशको नाम प्रदेशसभाको सिफारिसमा संघीय व्यवस्थापिकाले गर्ने व्यवस्था पनि संविधानमै उल्लेख गर्न सकिन्छ  जेठ  गते संविधान जारी गरेपछि अर्को संघीय संसदको गठन नहुँदासम्म यो व्यवस्थापिकासंसद कायम रहन्छ  अर्को संसदको निर्वाचनका लागि कानुन निर्माण र चुनावी तयारी गर्न एक वर्ष समय लाग्छ  त्यो एक वर्षको अवधिमा राज्य पुनःसंरचना र शासकीय स्वरुपमा नमिलेका विषयमा दलहरूबीच सहमति गरी संविधान संशोधनबाट समावेश गर्न सकिन्छ  नयाँ संविधानमा संघीय व्यवस्थापिका संसद को गठन संख्या र निर्वाचन प्रणालीबारे सजिलै सहमति हुने अवस्था छ  नयाँ संविधान बमोजिम संघीय संसदको गठन गरी बाँकी कामलाई सोही संसदले पूर्णता दिने व्यवस्था पनि गर्न सकिन्छ  शासकीय स्वरुपबारे सहमति नहँुदासम्म हालकै व्यवस्था अवलम्बन गरेर जाने व्यवस्था हुनसक्छ   
	देशमा शान्ति र संविधानको विषयलाई निष्कर्षमा पुर्याउने जनताको चाहना पूरा गर्न जनआन्दोलनका उपलब्धि जोगाउँदै संस्थागत गर्न र मुलुकलाई अनिश्चितता र मुठभेडको स्थितिबाट बचाउन आवश्यक छ  यसका लागि समयमा लोकतान्त्रिक संविधान जारी गर्नुको विकल्प छैन  शान्ति र लोकतन्त्रको विकल्प शान्ति र लोकतन्त्रमात्र हुनसक्छ  हामीसँग सीमित समय र नितान्त कम विकल्प छन्  सर्वनाशभन्दा अर्धनाश वेश भन्ने उक्ति यहाँ प्रासंगिक छ  यो छोटो समयमा उचित विकल्पको पहिचान गरी केही कमीकमजोरी रहे पनि संविधान जारी गर्दा सर्वनाशबाट बच्न सकिन्छ  यो समयमा जिम्मेवारी पूरा गर्न सकेनौ भने मुलुकले ऐतिहासिक अवसर गुमाउनेमात्र होइन बरु झन् जटिल अवस्थातर्फ जाने निश्चित छ  हामी कोही पनि शान्ति संविधान लोकतान्त्रिक मूल्यमान्यता समग्रमा जनआन्दोलनबाट प्राप्त उपलब्धि गुमाउने माध्यम नबनौं  माओवादी सातबुँदे सहमतिअनुसार लडाकु समायोजनका लागि तयार होस् र सहमति भएका विषय समावेश गरी समयमै संविधान जारी गरौं  
"
