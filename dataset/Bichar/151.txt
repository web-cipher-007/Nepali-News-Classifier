किरणबिनाको किरण हल"वैद्य आफैंले ऊर्जा लगाएको र आफ्नै ठानेको पार्टी छाडिहाल्न पनि सक्दैनन् बसिरहने वातावरण पनि छैन ""
	प्रायः पश्चिमा कूटनीतिज्ञहरूको जमघट हुने ललितपुरको समिट होटलमा सोमबार एउटा छुट्टै भेला थियो माओवादीहरूको  त्यो कार्यक्रम पार्टी उपाध्यक्ष मोहन वैद्यको उपनामसँग मिल्दो किरण हल मा गरिएको थियो तर त्यहाँ किरण र उनी पक्षधर नेता कोही थिएनन्  संस्थापन पक्षले आफूसम्बद्ध करिब सय जना केन्द्रीय सदस्यलाई मात्र निम्त्याएर पहिलोपटक गरेको छुट्टै केन्द्रीय भेलाले निष्कर्ष निकाल्यो शान्ति र संविधान मान्ने कि विद्रोहमा जाने वैद्यहरूले तुरुन्त निर्णय लिनुपर्यो   
	वैद्य पक्षले पनि दुई दिनभरि छुट्टै भेला गरी शनिबार राजधानीको अर्को तारे होटल र्याडिसन जहाँको मजदुर युनियनमा उनीहरूको वर्चस्व छ मा आयोजना गरेको पत्रकार सम्मेलनमा संस्थापनपक्षीय नेताहरू कोही देखिएनन्  त्यहाँ वैद्य पक्षले आफ्नै पार्टीको सरकारविरुद्ध जिहाद छेड्ने घोषणा गर्यो  शान्ति प्रक्रियाको सम्मानजनक समापन जनसंविधानको निर्माण र भारतीय विस्तारवादको विरोध आन्दोलनका अन्य एजेन्डा  
	हुन्  यी यस्ता मुद्दा हुन् जो पूरा हुँदैनन् भन्ने वैद्य पक्षधर नेताहरू स्वयंलाई थाहा छ तर त्यसैको बहानामा पार्टीलाई विद्रोह तर्फ मोड्न सकिने दाउपेचमा उनीहरू छन्   
	हिजोआज माओवादी पार्टी स्पष्टतः दुइटा धु्रवमा बाँडिएको छ र उनीहरूका छुट्टाछुट्टै भेलाभेटघाट सामान्य हुन थालेका छन्  तर संस्थापन पक्षमा जसरी अध्यक्ष पुष्पकमल दाहाल र प्रधानमन्त्री बाबुराम भट्टराईका छुट्टाछुट्टै गुट छन् त्यसैगरी वैद्य गुटभित्र पनि अनेक उपगुट छन्  चर्को अन्तरसंघर्षका बाबजुद माओवादी पार्टी फुटिहाल्न नसक्नुको एउटा मुख्य कारण वैद्य समूह आफैं बहुमुखी धारमा विभाजित हुनु पनि हो  तत्काल पार्टी फुटाउनुपर्छ भन्नेदेखि संविधान निर्माण र शान्ति प्रक्रियाको अवतरण हेर्नुपर्छ भन्नेहरू पनि त्यहाँ छन्  भनिन्छ वैद्य स्वयं पार्टी विभाजन गरिहाल्ने पक्षमा छैनन्  यतिचाहिँ पक्का हो कम्तीमा संविधानसभा रहुन्जेल जेठ  सम्म यो पार्टी फुट्दैन  
	नयाँ संविधान बन्यो भनेचाहिँ माओवादीलाई फुट्नबाट सायद कसैले जोगाउन सक्दैन  किनभने त्यसपछि दाहालभट्टराई नयाँ मूलधारे शासकीय अभ्यासमा लाग्नेछन् भने वैद्य पक्षले आफ्नो दार्शनिक मान्यताअनुसार विशुद्धतावादी माओवादी पार्टी बनाउने प्रयत्न थाल्नेछ  उनीहरूले जेठ  मा संविधान बन्यो भने त्यसलाई जलाउने योजना बनाइसकेका छन्  कथंकदाचित नयाँ संविधान जारी नगरी संविधानसभा भंग भयो भने बरु माओवादी पार्टी एकीकृत रहिरहन सक्छ  सम्भवतः मोहन वैद्यले चाहेको परिदृश्य यही हो   
	वैद्य पक्षको मार्गचित्र स्पष्ट छ उपाध्यक्ष बाबुराम भट्टराईले नेतृत्व गरेको आफ्नै पार्टीको सरकार ढाल्ने  यो सरकार ढल्यो भने सम्पन्न हुनै लागेको शान्ति प्रक्रिया तुरुन्तै बिथोलिनेछ  अब पनि लडाकु समायोजन नहुने हो भने जेठ  भित्र संविधान लेखिने छैन  त्यस्तो अवस्थामा अध्यक्ष दाहालमात्र होइन प्रधानमन्त्री भट्टराईसमेत विद्रोहको आफ्नो लाइनमा आउन बाध्य हुन्छन् भन्ने वैद्य पक्षका नेताहरूको बुझाइ छ  त्यही भएर र्याडिसनको पत्रकार सम्मेलनमार्फत उनीहरूले संसद्मा अविश्वास प्रस्ताव ल्याएर भए पनि भट्टराई सरकार ढाल्ने उद्घोष गरेका हुन्   
	अहिले कस्तो देखिन्छ भने मुलुकमा सत्ता पक्ष त माओवादी हुँदै हो त्यही सत्ताविरुद्ध प्रतिपक्षीको भूमिका पनि उसैले खेल्दैछ  अनि एकातिर ऊ सेना समायोजनमा लागेको छ भने त्यो हुनु हुँदैन भनेर सबभन्दा चर्को वकालत पनि उसैले गर्दैछ  संविधानसभा नै सबैथोक हो भन्नेदेखि संविधानसभाका चर्का विरोधी पनि माओवादीमै छन्  नयाँ संविधान जारी गरेपछि क्रान्तिको चरण पूरा हुन्छ भन्ठान्नेदेखि त्यस्तो भएमा प्रतिक्रान्ति भइहाल्छ भन्ने विरोधाभासबाट पनि त्यही पार्टी ग्रस्त छ  अर्थात् एउटै माओवादी पार्टीभित्र अनेक माओवादी देखिन्छन्  त्यसैले अब यो विस्तारै दल होइन एउटा भद्रगोल मोर्चाजस्तो बन्दै गएको छ जो लामो समयसम्म यही अवस्थामा रहन सक्दैन   
	अध्यक्ष दाहाल स्वयंले समिटको समिट मार्फत घोषणा गरे गुटउपगुटको यस्तै स्थिति कायम रहे पार्टी विसर्जन हुन्छ  यो सायद सत्य हो तर आफ्नो पार्टीलाई एकीकृत राख्न नसकेको राजनीतिक दोष अध्यक्ष दाहाललाई पनि जानेछ  भलै विभाजनको सबभन्दा ठूलो कारकचाहिँ वैद्यहरू नै हुनेछन् जसले  बुँदे समझदारीमार्फत थालिएको शान्ति प्रक्रियालाई कहिल्यै गहिरोसँग आत्मसात् गरेनन्  गएको  वर्षदेखि जारी यो प्रक्रियामा उनीहरूलाई समाहित गराउने गम्भीर प्रयास दाहाल र भट्टराईले पनि गरेनन् जो उनीहरूको राजनीतिक भूल थियो   
	भट्टराई त सुरुबाटै शान्तिसंविधान नै अन्तिम लक्ष्य हो भन्नेमा प्रस्ट थिए तर दाहालचाहिँ विद्रोह गर्न सकिन्छ कि भन्ने प्रयासमा लामै समय लागिरहे  वैद्य पक्ष पनि दाहाललाई नै नेता बनाएर विद्रोहमार्फत सत्ता कब्जा गर्न सकिने सोचमा थियो  दाहाल स्वयंले खुलासा गरेका छन् कि उनले अन्य सबै उपाय काम नलागेर पार्टीको गाडीलाई शान्तिमार्गमा ल्याएको एक वर्षअघि मात्र हो   
	दाहालको शान्ति प्रस्थानलाई वैद्य पक्षले धोका ठान्यो र बाबुराम भट्टराईदेखि नारायणकाजी श्रेष्ठसम्मलाई साथमा लिएर चर्चित धोबीघाट भेला गर्यो  घेराबन्दीमा परेका दाहाल पनि के कम उनले भट्टराई र श्रेष्ठलाई नै प्रधान र उपप्रधानमन्त्री बनाइदिए  त्यसबीचमा युवा पुस्ताका शक्ति बस्नेतदेखि अघिल्लो पुस्ताका कृष्णबहादुर महरासम्मका वैद्यपक्षीय नेताहरू दाहालशिविर छिरिसकेका थिए  यो सबै घटनाक्रम र अझ खासगरी धोबीघाटको असफलतापछि वैद्य पक्ष अरू आक्रोशित बन्यो नेतृत्वप्रति  
	वैद्यहरू रिसाउनुको पछिल्लो कारण दाहालले भट्टराई सरकारलाई काँध थापिरहे भन्ने पनि हो  यसअघि राष्ट्रिय सहमतिको सरकार गठन गर्ने निर्णय पार्टीबाट गराएर दाहालले वैद्यलाई थामथुम पारेका थिए  तर त्यो नहुने देखेपछि वैद्य पक्ष अरू असन्तुष्ट बनेको छ  तापनि सरकारको मुद्दा नै यस्तो विषय हो जसलाई लिएर भट्टराईविरुद्ध दाहाल र वैद्यबीच फेरि गठबन्धन बनेमा त्यसले माओवादीको आन्तरिक समीकरण उल्टाउन पनि सक्छ   
	यद्यपि वैचारिक एवम् व्यावहारिक दुवै दृष्टिले हेर्दा एउटै माओवादीभित्र दुइटा पार्टी जन्मिरहेको स्पष्ट तस्बिर देखिन्छ  खासगरी यसबीचमा वैद्य पक्षले गरेका दुइटा घोषणा विचारणीय छन्  पहिलो उनीहरूले स्वैच्छिक अवकाश रोजेर शिविरबाट निस्केका लगायत अन्य पूर्वलडाकुहरूलाई समेट्दै राष्ट्रिय भेला नै गरे केही दिनअघि दाङमा  नेपाली सेनामा समायोजन हुन लागेका लडाकु अब आफ्नो नरहेका र आफूहरू छुट्टै जनसेना बनाउने तयारीमा लागेको उनीहरूको भनाइ थियो  यसको सन्देश हो वैद्य पक्ष लडाकु दस्ता निर्माणको प्रयत्नमा छ जसको उद्देश्य सशस्त्र द्वन्द्वको पुनरोदय गर्नु हो   
	दोस्रो घटना गएको सोमबार उनीहरूले सीपी गजुरेलको अध्यक्षतामा संयुक्त राष्ट्रिय जनपरिषद् गठन गर्नु हो  माओवादीले  सालमा बाबुराम भट्टराईको नेतृत्वमा यस्तै जनपरिषद् बनाएको थियो जसलाई उसबेला द्वन्द्वकालमा केन्द्रीय जनसरकार को नाम दिइएको थियो  अहिले वैद्य पक्षले त्यस्तै जनसत्ता जन्माएको सन्देश दिन खोजेको छ   
	जनसत्ता र जनसेना को निर्माणसँगै वैद्य पक्ष व्यापक भेला बैठक गर्ने र माथिदेखि तलसम्म समानान्तर रूपमा अनौपचारिक संगठनकमिटी निर्माण गर्नमा सक्रिय छ  जुनसुकै विन्दुमा पनि नयाँ पार्टीको घोषणा गर्न सक्ने तयारीमा उनीहरू जुटेका छन्  तर कहिले  यसमा चाहिँ उपाध्यक्ष वैद्य महासचिव रामबहादुर थापा सचिव सीपी गजुरेल र युवा नेता नेत्रविक्रम चन्दका फरकफरक बुझाइ र व्याख्याहरू छन्  सायद त्यसैले अन्तिम निर्णय लिन सहज भइरहेको छैन  
	वैद्य पक्षले के गर्छ त्यो निकट भविष्यमै थाहा हुनेछ  तर जेठ  मा शान्ति र संविधानको प्रक्रिया पूरा नभए राजनीतिक रूपमा सबभन्दा क्षति आफूहरूले बेहोर्नुपर्ने दाहाल र भट्टराईले चाहिँ बुझ्नुपर्छ  थाहा भएकै कुरा हो आफ्नो राजनीतिक कार्यदिशा असफल भएको खण्डमा उनीहरू पार्टीमै कमजोर हुनेछन् र वैद्यहरूको बोलवाला बढ्नेछ  त्यसैले पार्टी अध्यक्षका रूपमा दाहालको र सरकार तथा विशेष समिति प्रमुखका रूपमा भट्टराईको जिम्मेवारी भनेको शान्ति र संविधानको प्रक्रियालाई तीव्रता दिनु हो   
	अहिले शान्ति प्रक्रिया वैद्यहरूका कारण रोकिएको पनि होइन  यो मुख्यतः माओवादी र कांग्रेसएमालेबीच सहमति हुन नसकेर सुस्त बनेको हो  अब तत्काल समायोजन थालेर यसलाई टुंग्याउनुपर्छ  शान्ति प्रक्रियालाई वैद्य पक्षले पनि रोक्ने छैनन्  किनभने शिविरमा रहेका नौ हजार लडाकुप्रति उनीहरूको कुनै मोह छैन  ती सबै संस्थापन पक्षधर हुन् भन्ने उनीहरूको बुझाइ छ  त्यसैले आफू पक्षधर पूर्वलडाकुलाई अलग्गै ढंगबाट संगठित गर्दैछन्   
	लडाकु समायोजन सुरु हुनासाथ संविधान निर्माणले गति पक्रनेछ  माओवादी संस्थापन एकढिक्का भयो भने संविधानसभामा वैद्य पक्षको विरोधले खासै अर्थ राख्ने छैन  यद्यपि संस्थापन पक्ष शान्तिसंविधान पूरा नहँुदासम्म पार्टी नफुटोस् भन्नेमा देखिन्छ  त्यसका निम्ति वैद्य पक्षका नेताहरूलाई फकाइरहेको पनि छ  उनीहरूले पार्टी नीतिविपरीत जे बोले र जस्तो गतिविधि गरे पनि कारबाही गर्ने आँट नगर्नुको कारण यही हो   
	सम्भवतः क्रान्तिकारी कित्ताका वैद्य स्वयं पनि केही द्विविधामा छन्   वर्षअघि कात्तिकको एक बिहान वैद्य नै थिए जसले दाहाललाई आफ्नो उत्तराधिकारीका रूपमा पार्टी महामन्त्री घोषित गरे  चेला सँग जतिसुकै रिस उठे पनि वैद्यको दाहालसँग प्रेम र घृणाको सम्बन्ध रहिआएको छ पछिल्लो कालखण्डमा  
	संस्थापनले जब किरण हलमा किरणबिनै पहिलोपटक अलग भेला गर्यो त्यसले चाहिँ वैद्यलाई पक्कै आन्दोलित गरेको होला  तर उनी यस्तो अवस्थामा छन् आफैंले वर्षौं ऊर्जा लगाएको र आफ्नै ठानेको पार्टी छाडेर हिँडिहाल्न पनि सक्दैनन् बसिरहने वातावरण पनि छैन  सायद यस्तै पेन्डुलम अवस्था माओवादीले कम्तीमा जेठ  सम्म भोगिरहनुपर्नेछ   
	 
	 
	
"
