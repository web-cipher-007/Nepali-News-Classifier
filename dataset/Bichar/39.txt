"साँढे राजनीति र लेखक"केही दिनदेखि अखबारमा निस्केका साँढेका बिम्बहरूले मेरा सबै रोमकुपहरूमा तरंग चलाइदिएका छन्  नुवाकोट कि धादिङ कता हो गोरु जुधाएर मानिसहरूले वाहवाह गरेका चित्रहरू छापाभरि छन्  "
	केही दिनदेखि अखबारमा निस्केका साँढेका बिम्बहरूले मेरा सबै रोमकुपहरूमा तरंग चलाइदिएका छन्  नुवाकोट कि धादिङ कता हो गोरु जुधाएर मानिसहरूले वाहवाह गरेका चित्रहरू छापाभरि छन्  ती तस्बिरहरूलाई राम्ररी नियालेर हेर्छु  गोरुहरू निरीह र थकित भएर जुधेका छन्  ती जुधेपछि छोड्न सक्तैनन्  प्राणीहरू सबैमा एउटा अहम् हुन्छ क्यारे  सायद ती अर्थहीन जुधाई छोडेर हिँड्नुको आनन्द लिन जान्दैनन्  घमण्ड छोडेर आफ्नो निजत्वको साधारण परिवेशतिर फर्किनु ध्यान हो  त्यो पनि एउटा जित हो सायद  पश्चिमी दर्शनको मूल तत्त्व म सोच्छु त्यसैले म छु अथवा म भएकाले संसार छ भनेर प्रचार गर्ने फ्रान्सेली दार्शनिक रेने डेकार्टे  को कुरालाई कार्ल माक्र्सले नै एउटा पश्चिमी दर्शनको आत्मकेन्दि्रत चिन्ता भनेर आलोचना गरेका थिए  अहिले तेस्रो शक्तिको प्रतिनिधित्व गर्ने दार्शनिकहरू डेकार्टेको अहम्वादी दर्शनमा पश्चिमी साम्राज्य विस्तार गर्ने मनोग्रन्थि देख्छन्  जुध्ने चिन्ताको आरम्भ त्यही म छु बाट हुन्छ  
	मलाई साँढे अहम्को प्रतीक होइन  तर आजकल एउटा संस्कृति छाएको छ जुन मलाई प्रदोषकालीन लाग्छ  अखबार पढ्दा टीभी हेर्दा भाषणहरू सुन्दा मलाई त्यो प्रदोषकालीन परिवेशले छुन्छ  सधैंजसो अहम्का युद्ध भइरहेको जस्तो लाग्छ  खासगरी राजनीतिमा त्यस्तो युद्ध भइरहेको भान हुन्छ  असहमतिका समाचार हरेक दिन नयाँ जुरो र सिङका युद्धका समाचार र अहम्का मुठभेडहरू सबैतिर भइरहेजस्तो लाग्छ  साँढेहरू जुधेर कसैको इतिहास बन्ने र बिगि्रने हुँदैन  निरीह जनावरलाई जुधाएर मनोरञ्जन लिने मानिसको प्रवृत्ति पुरानै हो  तर अहम् लिएर मानिस जुधे भने आफ्नो ढिपीमात्रै ठीक हो भनेर मानिस लडे भने एउटा समय टक्क रोकिन्छ  मलाई लाग्छ हामीले नेपालमा समय रोकेका छौं  धेरै अघि जाने सम्भावना भए पनि धेरै काम गर्न सक्ने सम्भावना भए पनि हामी अहम्का युद्धमा लागेर अडिएका छौं कि भन्ने मलाई लाग्न थालेको छ   
	केही बलिया सम्झना छन्  निकै वर्ष पहिलेको कुरा हो  काठमाडौंमा त्यो बेला अहिलेभन्दा बढी जाडो हुन्थ्यो  उपत्यकामा बाक्लो हुस्सु लाग्थ्यो कवि भीमनीधि तिवारीको कामो लुगलुग त्यो गरिब विचरा भन्ने यहाँ आउनुभन्दा पहिले नै कण्ठ भएको कविता मनमा त्यसै ध्वनित भएको त्यो बिहान म काठमाडौंको ह्नेकँतलाबाट निस्केर क्षेत्रपाटीतिर लागें  बाटोमा बाक्लो हुस्सुभित्र दुई वटा बत्तीजस्तो बलेका आँखाहरू विस्तारै मतिर आइरहेका देखें  छेउमा पुगेपछि एउटा ठृ्लो आकार भएको जन्तु देखें  त्यो साँढे रहेछ  पखेरामाथि अल्झेजस्तो गरेर त्यसको जुरोमाथि कुइरो वाष्पित हुँदै थियो  त्यस अगाध आकारको जन्तुको न्यानो अंग अनि त्यसका आँखाहरूको चमक मैले त्यो जाडोको हुस्सेमा उभिएर स्नेह उत्साह र रहस्यको भावले हेरें  त्यो निस्पृह र निशब्द जन्तु काठमाडौंको सुनसान परिवेशमा एउटा शक्तिपुञ्जजस्तो लाग्यो मलाई  त्यो जन्तुको उपस्थिति विस्तार र विलयनको क्रममा मैले यो महानगरको समय नापेको र त्यसको विषयमा लेखेको दशकौं भएछ  यो सहरको विस्तार अनि यसका भ्रम उत्साह मध्यवर्गीय संस्कृतिको उत्थान र यसका समस्या मैले सधैं त्यो भीमकाय साँढेका सहरभित्रका गतिबाट नापेको रहेछु  विश्वका अनेकौं ठाउँ र महानगरहरूमा गएँ  जहाँ गए पनि मैले साँढेका आकार चरित्र र वर्णनहरूका खोजी गरें  तर यो काठमाडौं उपत्यकामा जस्तो साँढेको शक्ति र भुक्तिका लागि वर्णन गरिएको अनियसलाई निर्वाध छोडिएको मैले अरू कहीं पनि देखिनँ  वीरकालीन कविहरूले साँढेको प्रशंसा गरेर राजा रणबहादुर शाहलाई रिझाए  कविको बिर्ता पाउने मेलो हो हो भनेर खिचडी भाषामा ब्राह्मण कविहरूले लेखेका कविता पनि निस्के  कवि सिद्धिचरण श्रेष्ठले साँढेको निर्वाध चरित्रमाथि लेखे   
	बाहिर गाउँबाट यस महानगरमा पढ्न आएको मलाई एक्लोपनबाट बचाउने एउटा शक्ति त्यही साँढे थियो  म साँढेका गति खोजेर हिँड्थें  एउटा राजनेता र साँढेसँग जोडिएको कुनै दिनको सम्झना छ  राजा महेन्द्रले बिपी कोइरालाको सरकार भंग गरेको केही वर्षमात्र बितेको  
	थियो  म आईएको विद्यार्थी त्यो बेला  नयाँ सडकमा एउटा हल्ला व्यापक भयो  डाक्टर केआई सिंहले आज नयाँ सडकमा विद्रोहको आगो बाल्नेछन् भन्ने हल्ला चल्यो  कुनै राजनेताले सहरभित्र एक्कासि कसरी विद्रोह निकाल्छ त्यो विषय आज पनि महत्त्वपृ्र्ण छ  नयाँ सडकमा सुरक्षा कडा गरियो  उत्सुकताले हेर्न बसें  मलाई केआई सिंह कहाँ छन् केही थाहा थिएन  ती कसरी आउँछन् भनेर फसिकेब गल्लीतिर ध्यान थिए सबैका  निकै समयको प्रतीक्षापछि त्यो गल्लीबाट एउटा उत्तुङ्ग जुरो भएको साँढे मनमा उठेका केही तरंगहरूलाई यसो टाउको हल्लाएर पन्छाउँदै निस्क्यो  त्यो आएपछि नाटकको अन्त्य भयो  केही भएन  राजनेता चुनौती दिन महानगरका सडकमा निस्किने प्रतीक्षाको बिम्ब भएर मेरा निम्ति निस्केको त्यो साँढे कहीं बिलायो  मैले निकै वर्षपछि केआई सिंहलाई उनको घर पुल्चोकमा भेट्दा यो घटना सुनाएँ  मैले उनलाई राष्ट्रिय पञ्चायत भवनभित्र एक ठाउँमा बस्न नसकी यताउता हिँडिबसेको देखें  ती गलित न खदन्त भएका क्रान्तिकारीको वरिपरि एउटा नेपाली इतिहासमा उठेका आभामण्डलको फोसिलरेखा थियो  एउटा प्रभावशाली राजनेता हेर्ने मेरा चाहना नेपाली इतिहासका एकपछि अर्को भ्रमभित्र पस्ने कालक्रमभित्र त्यसै हराउँदै गएका छन्   
	म साहित्यमा संस्कृतिको विषयतिर फर्किन्छु  फ्रान्सेली र जर्मन चिन्तकहरू खासगरी स्वतन्त्र वामपन्थी दार्शनिक वाल्टर बेन्जामिनका विचारले मलाई छुन्छन्  ती राजनीतिलाई चिन्तनको आधार मान्छन्  तर ती निजी अनुभवलाई लेख्नु अनि त्यो पाठकसम्म पुर्याउनु सबभन्दा सिर्जनशील कर्म हो भन्ने ठान्छन्  सिर्जनात्मक निबन्ध लेख्ने जस्तै लेख लेख्ोका छन् तिनले दर्शनका  अर्का फ्रान्सेली दार्शनिक र लेखक मिसेल सत्र्यु भन्छन् निरीह मानिसले सहरमा विद्रोह गर्ने एउटा तरिका छ  त्यो हो भयानक घमण्डले ठडिएका भवनहरूको बीचबाट यसै हिँडिबस्नु  विद्रोह हुन्छ  मानिस यसरी हिँड्नु एउटा तरंग हिँड्नु हो  तिनले एउटा मान्छे एउटा वेग हो जस्तै कुरा गरे  म यो काठमाडौं महानगरमा जुन बेला आएँ त्यो बेला मेरो यो सहरसँग कुनै प्रतिस्पर्धा थिएन  म हिँडें यो सहरमा तर मेरो हिँडाइ चुनौती थिएन  तर निजी अनुभव भने थियो त्यो  मेरो गति यो महानगरको शान्त र स्थितप्रज्ञ बोधिसत्व र विद्रोही एक उत्तुङ्ग जुरो लिएर हिँड्ने साँढेसँग मिल्थ्यो   
	तर आज आएर मैले त्यो ऐक्य भंग भएको देखेको छु  कहीं केही नमिलेको देखेको छु  निजी अनुभवले लेख्नुपर्छ त्यो साहित्य हो भनेको कुरा पनि मलाई ठीक लाग्छ  अब भोलिको साहित्यमा निजत्व लेखिन्छ  संस्मरण अबको साहित्यको एक बलियो आधार हुनेछ  सबै पढ्दै जान्छु  अब हाम्रै समय र परिवेशको विषयमा लेख्नुपर्छ  ठीक हो  तर आफ्नो विषयमा लेख्नु भनेको कुरा सजिलो छैन  आफ्नो विषयमा लेख्न लेखक कत्तिको स्वतन्त्र छन् र उच्च छन् भन्ने कुरा मलाई सबैभन्दा ठृ्लो लाग्छ  स्वतन्त्रता आपैले बनाउने हो  नेपालमा अहिले स्वतन्त्र मानिसहरू विस्तारै कमजोर हुँदै जाने सम्भावना बढेको छ  मलाई पातोभरि साँढे जुधाएर खुसी भएका मानिसहरूका चित्र आत्मकेन्दि्रत राजनीतिका रूपक हुन् भन्ने लाग्छ  आत्मकेन्दि्रत राजनीतिबाट मुक्त हुने एउटा मात्रै आधार र उपाय छ  त्यो हो यो देशका धेरै मानिसहरूका दुःख र तिनका जीवनबाट प्रभावित भएर सोच्नु र काम गर्नु  संवेदना मरेको राजनीति एउटा बाजी खेलेजस्तै हो  अर्को अर्थमा हामीसँग केही महत्त्वपूर्ण उपलब्धिहरू छन्  हामी समस्यामा अल्झेका कैयौं देशहरू जस्तो दिनदिनका हिंसाका शृंखलाबाट मुक्त छौं  हामीसँग केही संवेदना बाँकी छन्  हामी मनले काम गर्दैछौं  मैले बुझेअनुसार त्यो संस्कृति बोधको अवस्था हो   
	म आफ्नै साधारण कथातिर फर्किन्छु  मजस्तो एउटा साधारण ठाउँबाट शिक्षा र उज्यालोको खोजीमा सहर पसेको मानिसको झन्डै चार दशक लामो कथामा जुन अन्तर्निहित चेतना छ त्यो नै संस्कृति रहेछ भन्ने लागेको छ  संस्कृतिलाई मैले यसरी नै पात्रका मुखबाट भन्न लगाउँदै आएको रहेछु नाटकमा  जबजब म दर्शन साहित्य र चिन्तनका नयाँनयाँ तरंगहरूभित्र पस्छु मेरो आँखा अगाडि त्यही बिहान पहिलो पटक क्षेत्रपाटीमा हुस्सुभित्र देखेका साँढेको सम्झना हुन्छ  तर साँढे जुधेका र जुधाएका खबर अनि तरंगहरूले एउटा नमीठो द्वन्द्वको संस्कारको रचना हुँदैछ कि भनेर झस्किन्छु  फेरि तिनै भोला आँखाहरू हुस्सु चिरेर बाहिर निस्किन्छन्  जीवन नै लेखकको यात्रा हो  थाहा पाउँछु   
	 
	 
	 
	 
"
