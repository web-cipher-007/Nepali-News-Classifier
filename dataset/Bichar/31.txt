कञ्चनपुरका कोलाबरी डीमहाकाली नदी किनारमा विकसित महेन्द्रनगर नेपाली सामाजिक मानचित्रमा पश्चिमी सिमान्त सहरको नामले चिनिने गथ्र्याे  गुराँस आन्दोलनपछि यसले भीमदत्त नगरको नयाँ परिचय पाएको छ  नगर विकासका आधारहरूसहित तयार पारिएको महेन्द्रनगरमा पछिल्ला द्वन्द्वका प्रतिध्वनिहरू अहिले पनि गुञ्जिन्छन् "
	 

	महाकाली नदी किनारमा विकसित महेन्द्रनगर नेपाली सामाजिक मानचित्रमा पश्चिमी सिमान्त सहरको नामले चिनिने गथ्र्याे  गुराँस आन्दोलनपछि यसले भीमदत्त नगरको नयाँ परिचय पाएको छ  नगर विकासका आधारहरूसहित तयार पारिएको महेन्द्रनगरमा पछिल्ला द्वन्द्वका प्रतिध्वनिहरू अहिले पनि गुञ्जिन्छन्  तर पनि यहाँ एकप्रकारको सीमावर्ती रौनक देखिन्छ  सुरुमा निकै सानो महेन्द्रनगर तन्किएर अहिले तराईका आकर्षक र सफा सहरका रूपमा गनिन सक्ने भएको छ  महेन्द्रनगर अर्थात् भीमदत्त नगर कञ्चनपुरको सदरमुकाम र व्यापारिक केन्द्र भए पनि समग्र जिल्लाको राजनीतिमा यो सहरले एक्लै निर्णायक महत्त्व राख्न सक्दैन  वास्तवमा महेन्द्रनगरले कञ्चनपुर जिल्लालाई समग्रमा आत्मसात गर्न सक्दैन  यसको एउटा कारण कञ्चनपुरका दक्षिणी बहुसंख्यक गाविससँग यसको भौगोलिक दूरी पनि हो  दोस्रो पहाडी जिल्ला र बाहिरका नेपालीभाषीहरूको बसाइँसराइ पनि हो  त्यसैले कतिपय रैथाने बुद्धिजीवीहरूले छिमेकी पहाडी जिल्ला बैतडी डडेलधुरा दार्चुला र डोटीको राजनीतिका लागि पनि यो सहर प्लेटर्फम बनेको बताउँछन्  पछिल्ला वर्षहरूमा महेन्द्रनगरले आफ्नालागि सोच्न र रोज्न थाल्ने भएपछि यो कञ्चनपुरसँग सामिप्यता स्थापित गर्नेतिर लागेको देखिन्छ  

	इतिहासको कुनै कालखण्डमा सुदूर पश्चिमको कञ्चनपुर जिल्ला र यसका निकटवर्ती भूभागहरूमा नेपालीले अंग्रेजसँग पराजय व्यहोरेका थिए  सुगौली सन्धिसँगै यी भूभागहरू नेपालको मानचित्रबाट काटिएका थिए  करिब  वर्षपछि राणा प्रधानमन्त्री जंगबहादुरले यो भूभाग फिर्ता ल्याएपछि यसले नयाँ मुलुक नाम पाएको थियो  अहिलेको नयाँ नेपालमा पनि नयाँ मुलुकका यी क्षेत्रहरू आफ्नै तौरतरिकाले बढिरहेका छन्  हिजोसम्म काठमाडौंले महेन्द्रनगरलाई सम्पर्क माध्यमको रूपमा मात्रै हेथ्र्यो तर अहिले काठमाडौंले महेन्द्रनगरको पनि प्रतिनिधित्वको खोजी हुनुपर्छ भन्ने बुझ्न थालेको छ  यसका पछाडि यो सहरले आफू सिमान्त प्रदेशमात्रै नभई नेपालको मस्तिष्क प्रदेश भएको आभास दिन थालेको छ  

	भूगोलविद स्वर्गीय डा हर्क गुरुङले लेख्नुभए अनुसार सन्  सम्म कञ्चनपुर जिल्लामा  प्रतिशत जंगल क्षेत्र सुरक्षित थियो  बहुसंख्यक जनता थारु थिए  जुन कुरा  को जनगणनाबाट पनि प्रस्ट हुन्छ किनभने उक्त जनगणनामा थारु मातृभाषा भएकाहरूको प्रतिशत  दसमलव  रहेको थियो  सन्  को मार्चमा जंगबहादुरलाई महेन्द्रनगर नजिकैको जमानाबाट काठमाडौंको थापाथली पुग्न चौबीस दिन लागेको थियो  तर अहिले पनि राजधानी काठमाडौं पुग्नुभन्दा महेन्द्रनगरवासीलाई सडक माध्यमबाट छिमेकी भारतीय राजधानी सहर नयाँदिल्ली पुग्न सस्तो र सुगम छ  कञ्चनपुरको कथा अहिले पनि सिमान्त नेपालीको कथा हो  महेन्द्रनगरमा रहेको विमानस्थल केही वर्षदेखि बन्द भएपछि हवाइसेवाका निम्ति सवा घन्टाको मोटरबाटो भएर धनगढी पुग्नुको विकल्प छैन  त्यहाँबाट पनि राजधानी उडिहाल्नु सजिलो विषय होइन किनभने दैनिक हुने दुइटा उडान कतिबेला वर्षा तुवाँलो र कुहिरोले रोकिन्छ भर हुँदैन  

	विसं  सालमा जिल्ला सदरमुकाम बेलौरीबाट महेन्द्रनगर सरेपछि यो सहर विस्तारै विकसित हुनथालेको हो  सिमान्त बस्ती बेलौरीले कञ्चनपुरलाई धेरै तहसम्म आफूमा समेटेको छ  छिमेकी भारतको सम्पूर्णानन्द नगर पलिया बरेली र लखनऊसम्मका मानिसहरू व्यापारका लागि बेलौरी आउनेजाने क्रम फेरि सुरु भएको छ  भनिन्छ मधेसमा पहाडी जनसंख्याको सन्तुलन मिलाउने राजा महेन्द्रको नीतिअनुरूप बेलौरी नजिक पुनर्वासीहरूको नयाँ बस्ती बसाइयो  यस क्षेत्रमा लाहुरेहरूको पनि बाक्लो उपस्थिति छ  डोडा नदीमा पुल बनेपछि छिमेकी कैलालीको सदरमुकाम धनगढीसँग बेलौरीको सान्निध्यता थप नजिकिएको छ  कुनै समय हिंसात्मक द्वन्द्वको पीडा भोगेको भए पनि यतिखेर बेलौरीले सिमान्त बस्तीका सबै चरित्र आत्मसात् गरेर बसेको छ  

	महेन्द्रनगरसँग राष्ट्रिय रूपमा जोडिएर आउने सन्दर्भ भनेको गड्डाचौकी र चाँदनीदोधारा गाविस हो  महाकालीमा नयाँ बनेको झोलुंगे पुलले दोधारा र चाँदनी क्षेत्रलाई मुख्य भूमिसँग जोडिदिएको छ  यता भारतसँग जोडिएको मुख्य नाका गड्डाचौकीमा नेपालीहरूको सहज आवागमन नहुँदा त्यसको प्रभाव स्थानीय जनजीवनमा पनि परेको छ  दैनिक तीन पटकमात्रै सीमामा रहेको ब्यारियर सवारीहरूका लागि खुल्छ  गड्डाचौकीमा उभिँदा नेपाली भन्सार व्यवस्थापनको असली रूपमात्रै हेर्न पाइँदैन भारतबाट मजदुरी गरी फर्किएका नेपालीहरूका वियोगान्त कथाहरू पनि सुन्न पाइन्छ  

	वषौर्ंदेखि यहाँका स्थानीय पत्रिकाहरू रैथ्ााने दुःखका अनेकन कथा छाप्नुपर्ने बाध्यतामा छन्  जस्तो मुक्त हुन बाँकी रहेका कम्लरीहरू नेता वकिल र जिल्लाकै नामी मान्छेका घरमा रहेको समाचार जिल्लालाई कम्लरीमुक्त गर्नुपर्ने माग तीव्र रूपमा हुने चुरे क्षेत्रको वनफँडानी जाडोमा मुक्त कम्लरीका बालबालिकाले भोग्नुपर्ने पीडा विद्यालयमा शिक्षक नियुक्तिको विवाद सीमावर्ती अपराध र तस्करी आदि  यस्त्ाा कथाले त्यस क्षेत्रको स्थितिलाई मात्रै वर्णन गर्दैन संक्रमणकालीन जटिलताहरूलाई पनि दर्शाउँछ  

	नेपालमा रहेको बाह्रसिंगेको सबैभन्दा ठूलो बथान संरक्षण गर्ने उद्देश्यले चार दसकअघि स्थापना गरिएको शुक्लाफाँटा वन्यजन्तु आरक्ष कञ्चनपुरको अर्को पहिचान हो  तराईको संरक्षित क्षेत्रहरूमध्ये सबैभन्दा ठूलो घाँसेमैदान रहेको तराई भूपरिधिको मध्यविन्दुमा अवस्थित यो आरक्षले नेपाल र भारतका एघारवटा संरक्षित क्षेत्रहरूलाई जोड्छ  सबैभन्दा बढी वनस्पतिका प्रजातिहरू पाइने स्थानहरू पनि यहीं पाइन्छ  शुक्लाफाँटा आफ्ना तमाम सम्भावनाका बाबजुद पनि परिकल्पना गरिएअनुसार उँभो लाग्नसकेको छैन  कञ्चनपुरले शुक्लाफाँटा आरक्ष आफैंसँग छ भन्ने गर्व गरे पनि त्यसबाट हुनसक्ने सामाजिकआर्थिक लाभ अपेक्षित लिनसकेको छैन  

	महाकाली नदीसँग जोडिएर धेरै राजनीतिक अभियानहरूलाई यसले आफ्नो इतिहासका पानाहरूमा लिपिबद्ध गरेको भए पनि महेन्द्रनगर क्षेत्रका वासिन्दाहरूका लागि महाकालीको धुलो खाने वर्षौंदेखिको नियति नै बनेको छ  त्यसैले होला यहाँका भित्ताहरूमा लेखिएको पढ्न सकिन्छ महाकाली जलाधार क्षेत्रका जनता एकजुट बनांै महाकालीबाट बग्ने पानीको न्यायोचित हक हासिल गरौं महाकाली सिंचाइ परियोजनाबाट निर्मित पहिलो र दोस्रो चरणको सिंचाइ प्रणालीको सुरक्षा गरौं तेस्रो चरणको नहर निर्माणमा सहयोग गरौं  हो पनि कञ्चनपुरमा सिंचाइको राम्रो प्रबन्ध हुनसक्यो भने यसले आफ्नालागि मात्रै होइन सुदूर पश्चिमका पहाडी जिल्लाहरूका लागि आवश्यक खाद्यान्न उत्पादन गर्न सक्छ  यहाँबाट पश्चिमी पहाडी जिल्लाहरूमा खाद्यान्न पुर्याउन पनि सहज छ  

	कञ्चनपुरमा खट्किएको कुरा भने उद्योगहरूको अभाव हो  कृषिजन्य उद्योगहरू स्थापना हुनसके कञ्चनपुरका किसानहरूले आफ्नो रैथाने कृषि प्रणालीलाई फेर्न सक्थे र पहाडी जिल्लाबाट कालापहाड जाने क्रममा अर्धविराम लाग्न सक्थ्यो  छेउकै धनगढी उद्योगहरूको केन्द्र बन्दै गएको छ  यसका लागि स्थानीय वासिन्दाहरूले महाकाली नदीमा वैकल्पिक पुलको आवश्यकता रहेको बताए  वैकल्पिक पुल निर्माण हुनसक्यो भने भारतीय सहरहरूसँग दु्रुत सम्बन्ध स्थापना भई उद्योग र व्यवसाय फस्टाउँछ  यसैक्रममा चाँदनीदोधारामा सुख्खा बन्दरगाहको परिकल्पना आएको छ  यसलाई कञ्चनपुरको सुखद भविष्यको परिकल्पनाका रूपमा हेर्न सकिन्छ पछिल्ला वर्षहरूमा महेन्द्रनगरले विश्वविद्यालय स्थापनाको माग राखेर राष्ट्रिय रूपमा नै चर्चा पायो र त्यो प्राप्त पनि 

	गर्यो  विश्वविद्यालयको स्वीकृति प्राप्त गर्नुभन्दा त्यसको सञ्चालन र सम्बर्द्धन गर्नु निकै चुनौतीपूर्ण छ  निकै अपेक्षाका साथ माग राखिएको विश्वविद्याललाई सुदूर पश्चिमको शैक्षिक आवश्यकतासँग मात्रै हेर्नुहुन्न  यसले स्थानीय सामाजिक सन्दर्भहरूमा बहुआयामिक अर्थ बोकेको छ  मूलतः यसमा राष्ट्रियता अभिवृद्धिको राष्ट्रिय आकांक्षा सन्निहित रहेको छ  

	समयको कालखण्डसँगै सुदूर पश्चिम एउटा पहिचानकै रूपमा अगाडि आउन थालेको छ  त्यो पहिचानलाई महेन्द्रनगरसमेतले स्वर दिएको छ तर यसका लागि यस सहरले कञ्चनपुरका रैथाने वासिन्दाहरूसँग एकाकार हुन फराकिलो र फरासिलो हुँदै जानुपर्छ  फेरि महेन्द्रनगर नेपालको जनसांख्यिक यथार्थ पनि हो  यहाँको बसोबासलाई अब कुनै नारा दिएर फेरबदल गर्न सकिँदैन नत इतिहासकै कुरा कोट्याएर बढ्न सकिन्छ  यस्तै धरातलबाट उब्जिएर सुदूर पश्चिम पहिचानको अवधारणा आयो र यसप्रति सबैको आकर्षण थपिँदैछ  

	पछिल्ला महिनाहरूमा एउटा भारतीय गीतले अन्तर्राष्ट्रिय रूपमै चर्चा पाएको छ  त्यो हो ह्वाइ दिस कोलाबरी डी  यसका गायक तथा गीतकार धनुषले कोलाबरी डीलाई अथ्र्याउँदै यसका अनेक परिभाषा गरेका छन्  जसमध्ये एउटा समयमा काम पूरा नहुनु पनि कोलाबरी डी हो  कञ्चनपुरले धेरै पहिलादेखि काठमाडौंसँग जोडिन र यस क्षेत्रको काँचुली फेर्न कैयौं मानिसलाई नेता बनाउन आफ्नो मत खर्चेको छ  अहिले पनि ती चाहनाहरू पूरा हुन सकिरहेका छैनन्  कञ्चनपुर जिल्लावासीले काठमाडौंलाई कस्न सक्दैन भनेर काठमाडौंले आँखा चिम्लेको हो कि  यथार्थ जे भए पनि कञ्चनपुरवासीहरू सधैं कोलाबरी डी को नियति भोग्न सक्दैनन्  
"
