ठूला नागरिकको नकटो रहरअहिले श्री लोकनाथ परम् स्वामीजी नागरिक समाजको संहितालाई कुल्चेर लाभको लोभ गर्दै सत्ताको भर्‍याङ चढ्न आतुर छन्  "
	एकाध दिनअघि उराठलाग्दो कान्तिपुर नगरीमा मधेसी नागरिक समाजले एउटा चुम्लुङ जुटायो  चुम्लुङमा नागरिक समाजका गण्यमान्य र स्वनामधन्य भनिने नागरिकहरूको राम्रै जमघट भयो  चाकाचुलीझैँ एकै वृत्तमा घुमिरहेको कुत्तु राजनीतिले हर्दम् डसेर जिज्ञासा निखि्रएका नजरले भित्तामा टाँगिएको छलफलको विषय पढेँ  त्यसबाट सदाझैँ उही पट्यारलाग्दो बासी टेपको कर्कश आवाज मेरा थकित कानमा गुन्जियो वर्तमान राजनीतिक गतिरोधको निकास के  यो निकास भन्दाभन्दा अर्थ खुइलिएको र सुन्दैमा कन्चट तातेर आउने शब्द हो  तैपनि यो सुन्न र सुनिरहन हामी अभिशप्त छौँ  निकास खोज्ने धन्दामा गैससमार्गी कर्मकाण्डी पाराले सहभागीहरूलाई निकासका दुईवटा विकल्प लेख्न कागतका टुक्रा बाँडिए  दुर्भाग्यवश आफू परेँ न ज्ञानवान् राजनीतिशास्त्री न धुरन्धर विधिवेत्ता  अनि कहाँबाट फुरोस् त्यति गाह्रो प्रश्नको उत्तर  मेरो छेवैमा बसेका मित्र अर्जुननरसिंह केसीले मेधावी र कर्तव्यनिष्ठ विद्यार्थीले जाँचमा उत्तर लेखेझैँ कण्ठस्थ विकल्प फटाफट लेखे  ईष्र्यालु दृष्टिले तिनलाई ट्वाँ परेर हेर्दै म चाइने हात बाँधेर बरिरहेँ   
	विषयमा नवीनता र शैलीमा स्वाद रत्तिभर नभएको हाम्रो छलफल कछुवा गतिमा चल्दै के थियो छलफलको पोयो कुइँक्क बटारिएर प्रधानमन्त्रीको कुर्सीतर्फ उन्मुख भयो  नागरिक समाजका मध्यम कदका एक नागरिक ल्याप्प ओठ चाटेर कल्पनाको ऐनामा प्रधानमन्त्रीको कुर्सी हेर्दै भक्तिमय लवजमा बोल्न थाले  तिनले राजनीतिक दलका नेताहरूको नालायकीमाथि एक फाँको प्रकाश पारे र भने यी कोही काम लाग्दैनन्  यिनको ताल देखियो  तसर्थ प्रधानमन्त्री बन्ने पालो अब नागरिक अगुवाको हो  यो भवसागरबाट राजनीतिको डुङ्गालाई पार लगाउने बुद्धि र हुति भएको कोही तटस्थ निष्पक्ष र साझा व्यक्तित्व छ भने आखिर नागरिक अगुवै त छ  वक्ता नागरिकले परम् भक्तले अगाथ आस्थाले आफ्ना इष्टदेवको नाम पुकारेझैँ आफूसँगै बसेका एक ठूला नागरिकको नाम प्वाक्क पुकारे  जस्तो कि श्री लोकनाथ परम् स्वामीजी हुनुहुन्छ तिनले भने  भक्तको अमृत वचनले स्वामीजीको चाउरिएको चित्तमा आशा र उमङ्गका तरङ्गहरू जगाइदियो क्यार त्यसैले त तिनको अनुहार झलमल्ल उज्यालो भयो  मखलेल मुद्रामा तिनले चिउँडो मुसारे  चस्मा मिलाए  ख्वाक्क खोके  र अगाडि भित्तामा कल्पनाको चित्रमा प्रधानमन्त्रीको गरिमामय कुर्सीमा आफू गजधम्म विराजमान भएको भव्य दृश्य पुलकित हुँदै तिनले हेरे   
	आपना पूज्य स्वामीजीलाई प्रधानमन्त्रीको कुर्सीमा देख्न चाहने भक्तजन चुम्लुङमा अरू पनि एकाध रहेछन्  प्रथम भक्तका वचनहरू तिनले झन्डैजसो जस्ताको तस्तै दोहोर्याए  अर्थात् उच्च दर्जाको कुर्सी प्राप्तिको ध्याउन्नमा श्री लोकनाथ परम् स्वामीजीको जय होस्  उता विमतिमा केही वचन बोलिए  तर भक्तहरूको उग्र जिरहका सामु ती वचनमा मैले उत्रो दम देखिन  त्यसैले म अलि कठोर मुद्रामा विमतिको लाममा उभिएँ  मेरो भनाइको तात्पर्य करिबकरिब यस्तो थियो राजनीतिका मुद्दाहरूमा सिङ्गो समाज चर्कोसँग विभाजित छ  राजनीतिमा त्यसको छाप टड्कारै देखिन्छ  यस्तोमा वादबाट अछूत मुद्दाबाट विमुख समर्थन वा विरोधबाट मुक्त तटस्थ निष्पक्ष साझा एवं दूधले नुहाएको पवित्र नागरिक को छ  कसैले कोही छ भन्छ भने त्यो गि्रक पूरा कथाको आत्मसम्मोहनमा लिप्त नार्सिससले अहा  म क्या राम्रो  भनेझैँ आत्मकेन्दि्रत अहंकारको सङ्कीर्ण अभिव्यक्ति नहोला र  विचारको शक्ति सङ्गठनको सामथ्र्य र जनादेशको ऊर्जाले सुसज्जित नेताहरूलाई पार लगाउन हम्मेहम्मे परेको सङ्क्रमणकालीन राजनीतिको डुङ्गा पार लगाउने त्यस्तो अद्भुत पात्र नागरिक समाजको भण्डारमा कहाँ छ  बस्  
	मपछि उद्घोषकले श्री लोकनाथ परम् स्वामीलाई वाणी दान गर्न आग्रह गरे  मलाई लागेको थियो कमसेकम तिनले आपनो जिब्रोले आपनै महिमा गान त नगर्लान्  र मलाई यो पनि लागेको थियो लाज र शरमका सबै लछुमन रेखाहरू नाघेर कमसेकम तिनले आफैँ आफूलाई प्रधानमन्त्रीको कुर्सीमा विराजमान गराउने अभिप्राय त प्रकट नगर्लान्  तर कुरो त्यसको उल्टो भयो  बोल्न थाल्दैमा तिनको स्वरबाट रौद्ररस बग्न थालिहाल्यो  तिनले मेरो विमतितर्फ धारेहात लगाए  तिनले मैमत्त अर्नाले झैँ मलाई हेरे  तिनले यसरी कुरा गरे मानौँ म तिनको सत्तारोहणका बाटाको तगारो हुँ  तिनले राजनीतिक नेताहरूलाई अविवेकी असक्षम अकर्मण्य असफल अदूरदर्शी अनुदार आदिइत्यादि विशेषणहरूले विभूषित गरे  र प्रकारान्तरले तिनले आफूलाई विवेकवान् सक्षम कर्मशील सफल दूरदर्शी र उदार तसर्थ प्रधानमन्त्री बन्न सर्वथा योग्य र निर्विकल्प पात्रका रूपमा प्रस्तुत गरे  र तिनले त्यस्ता चुत्था नेताहरूलाई काँध थापेर यस्ता उत्तम नागरिकको उपेक्षा गर्नु मेरो कुण्ठाको अभिव्यक्ति हो भन्न पनि भ्याए   
	श्री लोकनाथ परम् स्वामी बोलिरहँदा सके तिनको मनचिन्ते झोलीमा तिनको सत्तामुखी विराट आकाङ्क्षाले साकार रूप लिएको भव्य चित्र खिचिएको हुँदो हो  चित्रमा सके बाबुरामको हल्लिरहेको कुर्सी ढलेको र भक्तहरूले कुर्सी उठाएर आफूलाई त्यसमा ससम्मान विराजमान गराएको आनन्दमय दृश्य देखिएको हुँदो हो  त्यसैले होला तिनले लच्छेदार भाषामा बेरोकटोक प्रवाहका साथ उमङ्गमय गर्जन गरिरहे  आयोजकले टीकाराम भट्टराईलाई बोल्न केवल तीन मिनेटको सीमा तोक्दा ती चर्को आक्रोश प्रकट गर्न विवश भएका थिए  तर यी विशाल नागरिकले भने बिना रोकटोक झन्डै पन्ध्र मिनेट भाषण ठोके  तिनले नागरिक समाजको असल नागरिकले शिर उठाएर सत्ता ताक्नुपर्ने कुरा कथुरे  राजनीतिक नेताहरूसामु हुचिलको छाया परेको सर्पझैँ नबन्न तिनले शानदार अर्ती दिए  र निचोडमा तिनले राजनीति राजनीतिक दल र राजनीतिक नेता सबैथोकलाई निषेध गर्नेगरी त्यसको विकल्पमा स्वच्छ छवियुक्त नागरिक सरकारको जोडदार पैरवी गरे  त्यो पैरवीको अन्तर्यमा लुकिबसेको अभिप्राय थियो म असल म योग्य म प्रधानमन्त्री म म र केवल राम्रो म  श्री लोकनाथ परम् स्वामीजीको त्यो हुङ्कार त्यो दम्भ त्यो दर्प र त्यो सत्तालिप्सा देखेर म त्यसैत्यसै जिल् परेँ  मलाई लाग्यो तिनको भग्न चित्तमा अतृप्त आकांक्षाहरू उकुच पल्टिएर बनेका कुण्ठाहरूको त रासै होला  बरा विचरा  
	मन्तव्यको प्रवाहमा परम् स्वामीजीले प्वाक्क भने संविधानसभाको पक्षमा मैले जति पैरवी कुन माइकालालले गर्याथ्यो  कुरा सही हो  गरेको यिनैले हो  हेर्नुस्त तस्बिरको यो पाटो कति राम्रो छ  तर तस्बिरको अर्को पाटो भने उति राम्रो छैन  जब गणतन्त्रको चेतना अदम्य वेग भएर उर्लिन थाल्यो यी परम् स्वामीलाई राजतन्त्रको चिन्ता भयो  यिनले राजालाई विश्वासमा लिनुपर्ने कुरा गरे  यिनले राजालाई स्पेश दिनुपर्ने कुरा गरे  यसरी यिनले बर्बाद गरे  यिनको कर्म गणितको भाषामा प्लसमाइनस बराबर माइनस भनेझैँ भयो  नाशै भयो  
	म सुन्दैछु स्वामीजी बोलेकाबोलेई छन्  तिनले नागरिक समाजको नागरिकलाई स्वाभिमानको पाठ पढाए् आत्मगौरवको शिक्षा दिए  तर ती आफू भने आत्महीन भिक्षार्थीझैँ हात पसारेर उभिएका थिए  तिनलाई प्रधानमन्त्री बन्न उखर्माउलो रहर थियो  तर लोकतान्त्रिक योग्यताका प्रमाणपत्र भने तीसित थिएनन्  चुनाव लडेर जनादेश तिनले पाएका थिएनन्  ती ठूला दलका ठूला नेता थिएनन्  तिनको विश्वसनीयता र लोकपि्रयता कुलिनकुलाकगणमा सीमित थियो  विडम्बनावश याचक मुद्रामा प्रधानमन्त्रीको कुर्सीको भिक्षा माग्दै ती हामीलाई स्वाभिमानको पाठ घोकाइरहेका थिए   
	मलाई यहाँ नागरिक आन्दोलनको अलिखित संहिताको याद आयो  त्यसको एउटा बुँदा थियो यो आन्दोलनको अगुवा लाभको पदको लोभ कदापि गर्दैन  जसले गर्छ नागरिक आन्दोलनको मर्यादाबाट ऊ च्युत हुन्छ  लोकले गहिरो रूचिका साथ यो संहिता सुन्यो र पत्यायो  र नै त नागरिक आन्दोलनलाई त्यसले सहर्ष साथ दियो  अहिले श्री लोकनाथ परम् स्वामीजी यो संहितालाई कुल्चेर लाभको लोभ गर्दै सत्ताको भर्याङ चढ्न आतुर छन्  छाँटले यिनले नागरिक समाजको नाक काटेरै छाड्ने भए  फसाद छ बा यति ठूला नागरिकलाई म धिक्कार कसरी भनुँ  अनि धिक्कार नभनेर म यिनलाई के भनुँ  
	 
	 
	
"
