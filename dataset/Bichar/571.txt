प्रोक्सी वार मा काठमाडौं" अब नेपाल बारेको निर्णय काठमाडौंमा होइन नयाँदिल्ली बेइजिङ र वासिङटनमा हुन्छ ""
	प्रचण्ड र बाबुरामद्वारा सन्  जूनमा भारतीय प्रधानमन्त्री अटलविहारी बाजपेयीलाई प्रेषित पत्र र पूर्वविदेश सचिव श्यामशरणद्वारा प्रधानसेनापति रुक्माङगद कट्वाललाई नहटाउन राष्ट्रपतिमार्फत भएको हस्तक्षेपको खुलासाले नेपाली राष्ट्रियता र सार्वभौमिकताको सुरक्षालाई बहसविवादमा तानेको छ  लाओसका राजदूतसमेत भएका प्राध्यापक सुखदेव मुनी र नेपालका राजदूतसमेत रहेका श्यामशरणका यी खुलासा तीता यथार्थ हुन् यद्यपि भारतमैत्री प्रधानमन्त्री र सत्ता रहेको त्यसमार्फत बिप्पा र दोहोरो कर सम्झौतासमेत भएको बेला त्यही सत्तालाई अप्ठ्यारो पार्ने खुलासा किन भयो भन्नेमा सन्देह छ  प्रधानमन्त्री र राष्ट्रपतिलाई शक्ति द्वन्द्वतर्फ धकेल्न खोजिएको बेला सर्वोच्च संवैधानिक प्रमुखसमेत भारतीय हस्तक्षेपका माध्यम बनेको र भारत बाहिरको सत्ता कायम रहँदैन भन्ने सन्देश दिन खोजिएको समेत हुनसक्छ  राष्ट्रपतिद्धारा बीजेपी नेता यसवन्त सिन्हालाई राजनीतिक भ्रमणमा निम्त्याइनुलाई कट्वाल प्रकरणभित्रको भारतीय चलखेलको निरन्तरताका रुपमा बुझ्न सकिन्छ   
	यो नेपाल र दक्षिण छिमेकी बीचको मुद्दा भयो   
	ठ्याक्कै होइन तर दक्षिणी धारको प्रतिनिधित्व भएका यी खुलासा नेपाली अखण्डता र सार्वभौमिकताका लागि जति डरलाग्दा छन् त्यस्तै वजनका खतरा उत्तर छिमेकबाट पनि खुलासा भएका छन्  दक्षिण एसिया हेर्ने चिनियाँ उपमन्त्री आइपिङको जातीय संघीयतामा नेपाल गएमा विखण्डन हुने आशयको काठमाडौ सन्देश त्यसपछि भएको विभाजित माओवादीका अध्यक्ष वैद्यको चीन भ्रमणमा चीन जातीय राज्य चाहँदैन भन्ने अभिव्यक्तिले अर्को बहस पनि छेड्यो अब नेपाली राष्ट्रियताको चिन्ता काठमाडौंलाई भन्दा बेइजिङलाई बढी छ  नेपाली एकता र स्थायित्वको अपरिहार्यता असल छिमेकका हैसियतमा चीनलाई हुनु स्वाभाविक हो फेरि जातीय खालको विभाजनले मुलुक विभाजित हुन्छ भन्ने नेपाली ठूलो हिस्साको मनोविज्ञानलाई बेइजिङले बुझेकै हो  तर दक्षिणी शैलीकै ओभर्ट कूटनीतिलाई उत्तरले पछ्याउनुको अर्थ काठमाडौंका लागि शुभसंकेत होइन   
	मुनीले त्रिभुवन नेपाललाई भारतमा विलय गराउन चाहन्थे भन्ने अप्रमाणित तर गम्भीर विषयमा हल्का टिप्पणी गरेजस्तै अब कुनै चिनियाँ प्राध्यापकले पनि महेन्द्र नेपाललाई चिनियाँ शिविरभित्र राख्न चाहन्थे भन्ने जस्ता अप्रमाणित मुद्दा उठाउन सक्छन्  घरेलु शक्ति कमजोर हुंँदा हैसियत नखुलेका विदेशी विज्ञ र प्राध्यापकले छिमेकी राष्ट्रियताको भावनामाथि कति खेलबाड गर्न सक्छन् भन्ने उदाहरण हुन् यी  नेपाल सरकारले आधिकारिक रुपमा भारतीय र चिनियाँ धारणामा अहिलेसम्म कुनै टिप्पणी नगरेकाले मुद्दाभित्रको गम्भीरता बुझ्न सकिन्छ र कूटनीतिक बाध्यता पनि   
	बल्लबल्ल प्रधानमन्त्री भट्टराईले छताछुल्ल राष्ट्रवादलाई ढिलो गरी सम्वोधन गर्ने प्रयास गरे तर त्यसले विदेश नीतिमा उनी र सरकारको लाचारीलाई मात्र बाहिर ल्यायो जसले आमनिराशा थप्यो  भारतकै डिजाइन मा प्रधानमन्त्री भएको सार्वजनिक उद्घोष गर्दासमेत शंकाको सुविधा पाएका विद्वान भट्टराईले आफू गोटीमात्र रहेको र चाबी अन्तै रहेको गम्भीर खुलासा गर्नुको सोझो अर्थ हुन्छ अब नेपाल बारेको निर्णय काठमाडौंमा होइन नयाँदिल्ली बेइजिङ र वासिङटनमा हुन्छ  त्यही विदेशी चाबीले प्रधानमन्त्रीको ढोका खोलेका भट्टराईले सायद ठानेका थिए इन्टेरियर डिजाइन नेपाली मौलिक पाराको हुनेछ तर उनी असफल प्रमाणित भए  र भन्दैछन् सबै भ्रम रहेछ  विदेशी हस्तक्षेपको खुलेआम स्विकारोक्ति गर्ने कार्यकारी प्रमुखलाई नैतिक रुपमा पदमा नबस् भन्ने नैतिक अधिकार सबैमा छ  तर प्रश्न अब पदमा बस्नेनबस्ने होइन नेपाली एकता सार्वभौमिकता अखण्डताको रक्षा गर्ने कि नगर्ने भन्ने हो  कदाचित् नेपालका घरेलु मुद्दामा छिमेकी र बाह्य समुदायको प्रवेश औपचारिक भयो भने अवस्था के हुन्छ भन्ने हो   
	तर विडम्बना अहिले पनि हरेक पार्टीका मुख्य नेता नयाँदिल्ली र बेइजिङतर्फ आशान्वित अभियानमा छन् चाबी खोज्न  प्रधानमन्त्रीको उम्मेदवारको नाम दिन नसक्ने सुशील कोइराला हुन् वा संक्रमणकालीन सरकारको नेतृत्व गर्न आफू सक्षम रहेको दाबी गर्ने केपी ओली हुन् वा भारतमा बिन्तीपत्र हालेको भन्ने सूचना आउँदा पनि मौन कूटनीति अपनाएका प्रचण्ड हुन् सबै त्यही चाबी खोज्ने अभियानका सचेत र सतर्क पात्र भएका छन्  उनीहरूलाई अहिले पनि संविधान बनाउने हैन त्यो सत्तारुपी चाबी पोल्टामा पर्छपर्दैन भन्ने चिन्ता छ र त्यसमा नयाँदिल्ली र बेइजिङले पिठ्युँ फर्काउलान् भन्ने सन्त्रास छ  राष्ट्रिय स्वार्थको संरक्षण प्राथमिकतमा छैन   
	त्यतिमात्र होइन जातीय राज्यको विरुद्धमा बोलेको भनेर चिनियाँ उपमन्त्री विरुद्ध आक्रोशित कारवाहीमा परेका एमाले नेता अशोक राईसमेत विदेशी सहयोगमै पहिचानको सत्ता स्थापना गर्न सकिने अभियानमा देखिन्छन्  घरेलु मुद्दामा आफै निर्णय गछौं भन्न छाडेर चिनियाँ विरोध नरहेको प्रोपोगान्डा गरी जनसमर्थन खोज्न राई उद्यत छन्  मधेसी मोर्चाको आधार खुलेआम छँदैछ   
	यी सबै विकासक्रमको अर्थ हो कहिले उपनिवेश नरहेको नेपाली राष्ट्रियता र सार्वभौमिकता अब वास्तवमै दाउमा लागेको छ  नजानिंदो ढंगमा नेपाल छिमेकीको प्रोक्सी वारमा रुपान्तरित हुँदैछ  तत्कालीन गृहमन्त्री सरदार वल्लभभाइ पटेलले विसं  मंसिरमा लोकसभामा नेपाललाई भारत विलय गराउने प्रस्ताव राख्दा नेहरूले त्यसलाई अस्विकार गरेर भारतीय प्रभाव क्षेत्रभित्र राख्ने नीति ल्याए  दिल्ली सम्झौताको आडमा लिइएको नेपालसंगको विशेष सम्बन्धको नीतिमा महेन्द्रले क्रमभंग गरे पनि भारत अहिले त्यही प्रभाव क्षेत्रको निरन्तरता खोजिरहेको छ  पासपोर्ट छपाइ विमानस्थल व्यवस्थापन सैन्य सहयोग ताला र चुखा मोडलको जलविद्युत परियोजनाको प्रस्ताव संयुक्त सैन्य अभ्यास सबै त्यही प्रभाव क्षेत्रको नीति अन्तर्गत हुन्   
	भारतीय चाहनाको सार्वजनिकीकरण नयाँ होइन तर चिनियाँ अडानको अभिव्यक्ति नयाँ हो  यस अघिसम्म नेपालको सार्वभौमिकता एकता र अखण्डतामाथिको आक्रमण आफूलाई सह्य नभएको धारणा राख्ने चिनियाँ नेताअधिकारीले अब खुलेआम भन्दैछन् संघीयताको यो ढाँचामा नजाउ  आइपिङ चेन विङदेदेखि विदेशमन्त्री याङ जेइची र प्रधानमन्त्री जियाबाओसम्मले राख्ने फराकिलो सैद्धान्तिक नीति के हो भने नेपालमाथिको तेस्रो शक्तिको आक्रमणलाई चीनले अनुमति दिने छैन र सुरक्षा कवचका रुपमा रहनेछ  त्यतिमात्र होइन द्विपक्षीय संयन्त्रका बैठक हुन् वा पार्टी संयन्त्र सबैमा चीनले भारत र पश्चिमातर्फ संकेत गरी नेपाली भूगोलको सुरक्षाका लागि जस्तोसुकै सहयोग उपलब्ध गराउने प्रतिबद्धता जनाउँदै आएको छ  तिब्बत मुद्दासंग जोडिएको हुनाले प्रदेश निर्माणमा चीनले स्वाभाविक चासो राख्न सक्छ तर सार्वजनिक अडान बनाउन सक्दैन  नेपाली राजनीतिक भविष्य चिनियाँ मार्गमा नहिंडेमा त्यसले औपचारिक द्वन्द्व भित्र्याउनेछ  एउटाको प्रभाव क्षेत्र कायम राख्ने र अर्काको प्रभाव क्षेत्र तोड्ने नीतिले अब काठमाडौंलाई कूटनीतिक क्रीडास्थल बनाउनेछ   
	भारतले प्रायः बैठकमा उठाउने मुद्दामा नेपाली सार्बभौमिकता र एकताको भाषा प्रयोग गर्दैन्  तर नेपालबाट भारतबिरोधी गतिबिधि नहुनेमा नेपालसंग आश्वस्तता खोज्दछ  त्यो बाहेक मुद्दा बिशेषको नाम लिएरै भुमिका खोज्दछ्  आईएसआईका गतिविधि नक्कली भारतीय मुद्राको नियन्त्रणजस्ता सुरक्षा चासोलाई नेपालले सम्वोधन गर्नुपर्छ नै तर यी स्वाभाविक मुद्दाबाहेक भारतले झन्डैझन्डै भुटानी नमुनाको सेयर नेपाली सत्तामा खोजेको देखिन्छ  जुन परिवर्तित नेपालमा सम्भव छैन   
	त्यसो त भारतविरोधी परम्परागत भावनाले पनि यहाँ काम गरेको छ  नेपालका शासकमा एउटा पूर्वनिर्धारित मनिस्थिति छ कि भारत छिमेकीका लागि खतरनाक छ  जबकि स्वतन्त्रतामाथि धावा बोल्न भौतिक र सांस्कृतिक रुपमा पनि चीन अति टाढा भएको ठानिन्छ लियो रोज नेपाल स्ट्राटिजी फर सर्भाइभल  यस्तो अवधारणा तोड्न नसक्नु नेपाली र भारतीय नीति दुवै जिम्मेवार छन्   
	नेपाल मुद्दामा छिमेकी द्वन्द्व यही आएर चर्कन्छ  यदि नेपाली नेतृत्वले सहमतिका साथ विदेश नीति तय नगर्ने र राष्ट्रिय धारणा नबनाउने हो भने नेपालले सुडान कंगो अफगानिस्तानको बाटो तय गर्नेछ  एकपटक छिमेकी र बाह्य शक्ति घरेलु मुद्दामा प्रवेश गरेपछि त्यो मुलुकको स्वतन्त्रता रहँदैन र अस्तित्व खतरामा पर्छ  जस्तो सन्  मा अमेरिकी सेनाले अफगानिस्तान छाडेपछि के हुने भन्ने डरले हमिद कारजाई समय बिस्तार गर्न आग्रह गरिरहेका छन्  वर्तमानकै सिरिया हेरौं  अब राष्ट्रपति बसर अल असदको राजीनामा उनको नियन्त्रणमा देखिंदैन किनकि त्यहाँ द्वन्द्व अमेरिका भर्सेज चीनरुसको छ  पश्चिममा शक्ति साउदी अरब कतार असदलाई सत्ताच्युत गर्न विद्रोहीलाई सहयोग गरिरहेका छन् भने चीन रुस र केही अरब राष्ट्र सत्ता नछाड्न असदलाई सहयोग गरिरहेका छन्  हार्ने अन्ततः सिरियाली जनताले हो  त्यसैले नेपाली हार्ने वातावरणलाई औपचारिक निमन्त्रणा नगर्ने वातावरणमा राजनीतिक नेतृत्व लाग्नुपर्छ   
"
