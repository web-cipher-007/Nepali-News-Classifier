सिद्धान्तको अन्त्य आवश्यक  एकीकृत माओवादी पार्टीको केही अघि भएको केन्द्रीय समिति बैठकमा अध्यक्ष पुष्पकमल दाहालले प्रस्तुत गरेको प्रस्ताव उनका उपाध्यक्ष मोहन वैद्यलाई मनपरेन  जवाफमा वैद्यले पनि आफ्नो प्रस्ताव प्रस्तुत गरे र उक्त पार्टी मज्जाले माक्र्सवादीमाओवादी गफगाफ र भनाभनमा व्यस्त भयो केही दिन  "
	एकीकृत माओवादी पार्टीको केही अघि भएको केन्द्रीय समिति बैठकमा अध्यक्ष पुष्पकमल दाहालले प्रस्तुत गरेको प्रस्ताव उनका उपाध्यक्ष मोहन वैद्यलाई मनपरेन  जवाफमा वैद्यले पनि आफ्नो प्रस्ताव प्रस्तुत गरे र उक्त पार्टी मज्जाले माक्र्सवादीमाओवादी गफगाफ र भनाभनमा व्यस्त भयो केही दिन  ती दुवै प्रस्तावहरूको अस्थायी वा स्थायी अन्त्य जसरी हुनुपर्ने थियो त्यसरी नै भयो  ती प्रस्तावहरूको समर्थन र खण्डनमा प्रयोग भएका शब्दावलीहरू कम्तीमा विगत एक सय वर्षदेखि संसारका कम्युनिस्ट क्रान्तिहरू गरिएका र गर्न खोजिएका विभिन्न देशहरूमा अत्यधिक प्रयोग भएका मध्येका थिए  राष्ट्रिय आत्मसमर्पणवाद दलाल नोकरशाह निम्न पुँजीपति चिन्तन आदिइत्यादि  पंक्तिकार आफैंले वषौंदेखि सुन्दैपढ्दै र उस्तै परे प्रयोगसमेत गर्दै आएका माथिका शब्दावलीहरूमाथि वर्तमान नेपालको राजनीतिक परिवेशमा घोत्लिएर विचार गर्दा निष्कर्ष यस्तो लाग्यो नेपालमा सिद्धान्तहरूको अन्त्य अत्यन्त जरुरी भइसकेको छ र त्यो कुरा माओवादी पार्टीसँग नै सैद्धान्तिक इन्गेजमेन्टबाट मात्र सम्भव छ  सिद्धान्तको अन्त्य आफैंमा सतहमा नकारात्मक सुनिए पनि यसको आफ्नै सैद्धान्तिक व्याख्या छ जो यो लेखले गर्नेछ र मूल्यको राजनीति स्थापना गर्न सिद्धान्तको अन्त्यले कसरी सहयोग गर्छ भन्ने तर्क पनि यस लेखले गर्नेछ  
	विषयको सुरुवात माओवादी पार्टीले नयाँ संविधानमा बहुलवाद मान्न किन हिच्किचाएको भन्नेबाट गरौं  माओवादी पार्टीले मान्ने माक्र्सवादमा वैज्ञानिक सत्य केवल एउटामात्र हुन्छ इतिहासको विश्लेषण पनि एउटामात्र हुन्छ र इतिहासको वैकल्पिक व्याख्या निषेधित हुन्छ  त्यसको ठीक विपरीत बहुलवादले कुनै एउटा सत्यको सर्वकालीन आधिपत्य स्वीकार्दैन  र पश्चिमा बौद्धिक परम्पराहरूको अहिलेसम्मको उत्कर्ष भनेको पनि बहुलवादसँग नाता पर्ने उत्तरआधुनिकतावाद हो  जसले कुनै एउटा वाक्य वा शब्दको एउटामात्र अर्थ हुन्छ भन्ने कुरा त पत्याउँदैन भने सत्य एउटामात्र हुन्छ भन्ने कुरा पत्याउने त टाढाको कुरा  यसै सेरोफेरोमा केही पश्चिमा माक्र्सवादी प्राज्ञिकहरूले  र  को दसकमा द्वन्द्वात्मक भौतिकवादमा पनि सत्यको बहुरूपता देख्नसके र माक्र्सवादलाई पनि बहुलवादी उत्तरआधुनिकतावादसँग जोडे  माक्र्सवादलाई दार्शनिक तहमा गरिएको त्यस्तो पुनव्र्याख्याको नेपाली राजनीतिक समकक्षी मदन भण्डारीको जनताको बहुदलीय जनवाद हो जसले अहिलेसम्म आइपुग्दा बहुलवादलाई स्वीकारेको मात्र होइन कि त्यसको पक्षमा वकालतसम्म गरेको छ  नेकपा एमाले पार्टीका अथवा त्यसका केही नेताहरूका कमीकमजोरीले गर्दा अहिले माओवादीका लागि एमालेकरण हुनु भनेको आत्मसमर्पणवाद यसको अर्थ जसुकै लागोस्  भन्दा पनि ठूलो गाली प्रतीत हुन्छ  तर अहिले माओवादीले मान्ने कि नमान्ने भन्ने कुराको चुरो नै आफ्नो एमालेकरण गर्ने कि नगर्ने भन्ने नै हो  र माओवादीले लिनुपर्ने निर्णय भनेको उसको माक्र्सवाद बहुलवाद आत्मसात गर्ने खालको हो कि होइन भन्ने हो  माक्र्सवाद आफैंचाहिँ बहुलवाद मान्ने खालको पनि छ र नमान्ने खालको पनि  प्रश्न यहाँ माक्र्सवादको नभएर माक्र्सवादीहरूको हो  
	अब फर्कौं सिद्धान्तको अन्त्यको कुरामै  सुन्दा विरोधाभाषपूर्ण लाग्छ तर यथार्थ के हो भने सबैभन्दा बढी सिद्धान्त र विचारधाराका कुरा अर्धशिक्षित र पिछौडा समाज र मुलुकहरूमा मात्र हुन्छ  एकदम धेरै मूल्यको राजनीति गरिने ठाउँमा सिद्धान्त र विचारधाराका कुरा कम गरे पनि काम चल्छ  र सिद्धान्तको कुराको प्रयोग सिद्धान्त लागू गर्नभन्दा बढी सिद्धान्त लागू नगर्नका लागि हुन्छ  त्यसको सशक्त उदाहरण नेपाल आफैँ भएको हुँदा बाहिरी विश्वलाई हेर्नु जरुरी पनि छैन यसका लागि  कार्लमाक्र्सले सही रूपमा धर्मलाई अफिमसँग तुलना गरेका हुन् किनकि अफिमले जस्तै धर्मले पनि स्वतन्त्र चेतना र तार्किक चिन्तनलाई अवरोध पुर्याउँछ  तर माक्र्सका केही व्याख्याताहरूले माक्र्सवादलाई नै एउटा कडा धर्मका रूपमा विकसित गर्न चाहे जसलाई माक्र्सले अफिम भनेका थिए  प्रख्यात रसियाली लेखक फ्योडोर दोस्तोवेस्कीको चर्चित उपन्यास ब्रदर्स कारामाजोभको एउटा प्रसंगले यो कुरालाई मार्मिक तरिकाले प्रस्तुति गर्छ  आफूलाई झुन्ड्याएर मारिएको यही पृथ्वीमा लाखौं व्यक्तिहरू आफ्ना भक्त भएको देखेर जिसस क्राइस्ट स्वर्गबाट तल झरेर ती भक्तहरूसँग भेट्न खोज्छन्  तर धार्मिक प्रवचन दिइरहेको मुख्य पादरीले क्राइस्टलाई चिनेरै पनि ती भक्तहरूसँग कुराकानी गर्न नदिई उल्टो आफ्नो च्याम्बरमा थुन्छन्  र ती पादरीले क्राइस्टलाई भन्छन् प्रभु तिम्रा कुरा तिमी आफैँले भन्दा हामीले राम्रोसँग बुझेका छौं जसले गर्दा आज संसारमा यति धेरै क्रिस्चियन भएका छन्  प्रभु तिम्रा कुरा बताउन तिमी आफैं असफल भएका थियौ र तिमीलाई मार्नुपरेको थियो  अब पन्ध्र सय वर्षपछि फेरि तिमी आफ्नो कुरा आफैं भन्ने जिद्दी गर्छाै भने हामी तिमीलाई फेरि शूली चढाउन बाध्य हुनेछौं  दोस्तोवेस्कीको यो व्यंग्य धर्मका पादरीहरूलाई भए पनि त्यसको समानान्तरमा सिद्धान्तका कट्टरपन्थीहरूलाई राख्न सकिन्छ जो आफूले बुझेको कुराको जडतामा यसरी भुलेका छन् कि तिनीहरूले माक्र्सलाई फेरि जेल हाल्न तयार हुनसक्छन् यदि माक्र्स आफ्नो कुरा आफैँ राख्न आएको खण्डमा  
	यो विषय वैज्ञानिक रूपमा जाँच्न त कहिल्यै पनि नसकिएला तर पंक्तिकारको विश्लेषण के छ भने माओवादी पार्टीलाई उसको दसवर्षे जनयुद्धमार्फत जेजति सफलता र जनताको समर्थन मिलेको छ त्यो विचारधाराको रूपमा माओवादलाई नेपाली जनताले गरेको समर्थन होइन  माओवादी पार्टीले पनि नेपाली जनताको दसकौंदेखिको गरिबी अशिक्षा पिछौडेपनाको समस्याबाट मुक्तिका लागि एउटा राजनीतिक बाटोबाट आन्दोलन गर्न चाहन्थ्यो जुन भइसक्यो जति सफल भए पनि असफल भए पनि  अब उक्त दलका नेताहरूले निर्णय गर्नुपर्ने विषय हो उनीहरूले एकादेशको संसारका अनगिन्ती मध्येको एउटा वाद माओवाद भन्ने विचारलाई बढी माया गर्छन् कि नेपालको लोकतान्त्रिक समावेशी संघीय विकासको  एउटा औसत नेपाली नागरिकको चिन्ता प्रचण्डले माओवादलाई कति माया गर्छन् भन्नेसँग जोडिएको हुँदैन  उसको चिन्ता प्रचण्डले जनताको समृद्धिको र देशको विकासलाई कति माया गर्छन् भन्नेसँग जोडिएको हुन्छ  यो देशले त्यस्ता नेतालाई खोजेको होला जसले आफ्ना अमूर्त सिद्धान्तलाई भन्दा जनतालाई बढी माया गर्छन्  जनताप्रतिको माया सिद्धान्तले या सिद्धान्तले मात्र आउँदैन  सिद्धान्तले आफ्ना सबै जनताप्रति मायामात्र आउने भए यिनै जनताभित्र केहीलाई किन दुश्मन देखिन्थ्यो  अनि सिद्धान्तले मात्र सबै कुरा हुने भए माओको देश चीनले किन पुँजीवादी अर्थव्यवस्था अपनाउँथ्यो र सिद्धान्तको जिम्मा उत्तर कोरियालाई मात्र लगाइदिएर उसको त्यो हाल बनाउँथ्यो  
	हुन त यो कुरा अलि बढी नै उत्तरआधुनिकतावादी लाग्ला  तर कुरा के हो भने सिद्धान्तबाट मुक्ति पाउन धेरै नै सिद्धान्तवान र बहादुर हुनुपर्छ  एउटा सिद्धान्त पढ्यो र त्यही नै अन्तिम सत्य हो भन्नु त लगभग कायरजस्तै हुनु हो  यसो भन्दैमा सबै अराजक हुनुपर्छ भन्ने होइन  सिद्धान्तको अन्त्य भन्नुको मर्म एउटामात्र सिद्धान्तको सर्वोपरीको जडताबाट मुक्ति हो  त्यसो गर्दा राष्ट्रिय आत्मसमर्पणवाद हुन्छ भने त्यो गौरवशाली कुरा नै हो निम्न पुँजीपति चिन्तन हुन्छ भने पनि त्यो महान चिन्तन नै हो र कम्प्राडोर वा पुँजीपति दलाल भइन्छ भने पनि त्यो यथार्थ नै हो   सालदेखिका विभिन्न राजनीतिक प्रयोगहरू र त्यससँगैका विभिन्न हन्डरठक्करहरू खाँदै अहिलेको अवस्थामा आएको नेपालको लागि आवश्यक राजनीतिक कार्यक्रम हो सिद्धान्त होइन  राजनीतिक र विकास निर्माणका कामका लागि सिद्धान्त चाहिन्छ तर सिद्धान्त स्वयम्मा कार्यक्रम होइन  चीनजस्ता मुलुकको उदाहरण हेर्ने हो भने त राजनीतिक विचारधारा र सिद्धान्त एकातिर आर्थिकसामाजिक कार्यक्रम अर्कोतिर पनि गर्न सकिन्छ  शासकीय स्वरूप कस्तो बनाउने संघीय प्रदेश कसरी र कतिवटा बनाउने सुशासन र समावेशी कसरी कायम गर्ने भन्ने विषयका लागि माक्र्सवादी माओवादी वा अन्य कुनै वादी हुनु जरुरी छैन  दलहरूले आफ्ना मार्गदर्शक विचारधारा र सिद्धान्त राख्नुपर्छ राख्न पाउनुपर्छ  तर सिद्धान्तलाई नै उपलब्धि ठान्ने र देश विकासका कार्यक्रमको सुशासन र समृद्धिको चिन्ताभन्दा पनि आफ्नो पुरोहित सिद्धान्तको चिन्ता बढी गर्नु राम्रो लक्षण होइन  त्यसैले सिद्धान्तको अन्त्य हुनुपर्यो भनेर तर्क गर्नुपरेको हो  
	दैनिक सुशासन र राजनीतिक व्यवस्थापन कुशलतापूर्वक सम्पन्न गर्न सिर्जनशीलता चाहिन्छ तर इतिहासका दस्तावेजहरूबाट शब्द सापटी लिएर वर्तमानलाई दिग्भ्रमित गर्न कुनै सिर्जनशीलता चाहिँदैन  वर्तमानको आफ्नो राजनीतिक नेतृत्वको नालायकी लुकाउन विदेशी शक्तिलाई दोष लगाउने र घरेलु प्रतिक्रियावाद भनेर कृत्रिम र अमूर्त समूहलाई दोष दिने प्रयत्न सधैंभरि मान्छेले पत्याउने छैनन्   का दसकमा चर्चित फ्रान्सिस फुकुयामाको इतिहासको अन्त्य भन्ने तर्कले तत्कालीन सोभियत संघको पतन र शीतयुद्धको अन्त्य भएको सन्दर्भमा उदारवादी लोकतन्त्रको प्रतिस्पर्धी नै कोही बाँकी नभएको बताएको थियो  तर त्यो विश्वव्यापी तरङ्गको सन्दर्भमै नेपालमा इतिहासको पुनरुत्थानको दसवर्षे र राजा ज्ञानेन्द्रको केही वर्षे प्रयासपछि फेरि अवश्यम्भावी लोकतन्त्रकै कार्यदिशामा देश फर्केको मिसन पूरा हुन नयाँ संविधान लेखिनु जरुरी छ  अबको नयाँ संविधानमार्फत नेपालको इतिहासका अनगिन्ती राजनीतिक प्रयोगहरूको अन्त्य हुन सक्नुपर्छ र त्यस अर्थमा राजनीतिक दलहरू पनि विचारधारा र सिद्धान्तलाई बढी माया गर्नेभन्दा लोकतान्त्रिक विधिद्वारा सुशासन र समृद्धिको बाटोमा संघीयतालाई मजबुत गर्नेतर्फ अग्रसर हुनुपर्छ  त्यस्तो प्रक्रियाको सुरुवात नेपालमा सिद्धान्तको युगको अन्त्यको सुरुवात हुनेछ  र नयाँ संविधान अन्तर्गत दलहरूले लोकतान्त्रिक प्रतिस्पर्धा गर्दा कुनै अमूक सैद्धान्तिक वादहरूका नाममा नभई आफ्ना देश विकासका मूर्त कार्यक्रमहरूमार्फत गर्नु पर्नेछ 
"
