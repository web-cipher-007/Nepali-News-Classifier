सहमतिका लागि गतिलो पाठदलहरू आफै संस्थागत हुन नसक्दा आन्तरिक समस्याहरू झन् जटिल बन्दै गइरहेका छन् "
	तेस्रो विश्वका मुलुकहरूमा राजनीतिक अस्थिरता दोहोरिएरतेहोरिएर आइरहन्छन्  यस्ता अस्थिरताले ती मुलुकहरूलाई अविकास र अराजकतातर्फ धकेलिदिन्छन्  विकसित मुलुकहरूको दाँजोमा ती सधै अल्पविकसितको बिल्ला भिरिरहन बाध्य हुन्छन्  यद्यपि तेस्रो विश्वका केही मुलुकहरूमा लोकतन्त्रले स्थायित्व प्राप्त गर्दै आफ्नो मुलुकलाई अग्रगति प्रदान गरिरहेका अनुभवहरू पनि छन्  कोष्टारिका त्रिनिडाड मरिसस जमैका बोत्सवाना पपुवा न्युगिनी र भारतजस्ता तेस्रो विश्वका केही सीमित मुलुकहरू स्वतन्त्रता प्राप्त गरिसकेपछिका दिनहरूमा निर्विघ्नतापूर्वक लोकतान्त्रिक पद्धतिले निरन्तरता प्राप्त गर्नसकेका अनुभवहरू छन्  ती मुलुकहरू द्वन्द्वरत अन्य मुलुकहरूमा भन्दा मानवीय विकास सूचकांकका हिसाबले उकालिंदैछन्  आर्थिक वृद्धिदर तिनीहरूको उच्च रहेको छ  शिक्षा स्वास्थ दीर्घजीवन र प्रतिव्यक्ति आयका हिसाबले पनि उनीहरू लामो समयदेखि उचाइ हासिल गरिरहेका छन्  ती मुलुकहरूमा राजनीतिक स्थायित्व तथा आर्थिक उन्नति कसरी सम्भव हुनसक्यो भन्ने विवेचना गर्दा हाम्रोजस्तो लोकतन्त्रतर्फ संक्रमणमा रहेको मुलुकका लागि दीर्घकालसम्म न्यूनतम सहमतिमा पुग्न सघाउ पुग्न सक्छ  ती मुलुकहरूको आर्थिक तथा सामाजिक विकास र समानताउन्मुख वितरण राजनीतिक संस्कार राजनीतिक आचरण र राजनीतिक रोजाइको परिपाटी राजनीतिक नेताहरू बीचको अन्तरसम्वन्ध सामाजिक संरचना सामाजिक समुहहरू बीचको अन्तरसम्वन्ध बाह्य सम्वन्ध अर्थात विदेश नीतिका विषयमा तुलनात्मक अध्ययन आवश्यक छ   
	स्वतन्त्रता प्राप्त गर्दाका बखतमै ती मुलुकहरूका राजनेताहरूले कसरी आम जनसमुदायको प्रतिव्यक्ति आम्दानी बढाउन सकिन्छ  औद्योगीकरणलाई कसरी आम जीवनसंग जोड्न सकिन्छ  व्यवस्थित सहरीकरणको कामलाई कसरी अगाडि बढाउन सकिन्छ  तथा यी सवै काममा आवश्यक पर्ने दक्ष जनशक्ति निर्माण गर्न स्तरीय शिक्षाको विकास कसरी गर्न सकिन्छ भन्ने विषयमा दलहरूबीच सहमति गरी योजनाबद्ध रूपमा अगाडि सरेका थिए  यीमध्ये अधिकांश मुलुकहरूमा सम्पतिको पुनर्वितरण प्रगतिशील कर तथा भूमिसुधार मार्फत गरिएको थियो  दोस्रो थरी मुलुकहरूले त्यस्तो वितरण नगरिए तापनि राज्यका तर्फबाट शिक्षामा भरपुर लगानी गरेर स्वास्थलाई सस्तो आम मानिसको पहुँच हुन सक्नेगरी शुलभ बनाएर अगाडि बढेका थिए  ट्रेड युनियनलाई अधिकारसम्पन्न बनाएर मजदुरको ज्यालाको उचित व्यवस्थापनमा मजदुर र निजी क्षेत्रका उद्यमी व्यवसायी बीचमा समझदारी बनाउन संरक्षक नियमक तथा सहजकर्ताको भूमिकामा राज्य देखापरेको थियो  काम नभएर बेरोजगार रहेका युवाहरूलाई निश्चित अवधिका लागि बेरोजगारी भत्ता उपलब्ध गराएर आफ्ना नागरिकहरूको सुरक्षा प्रत्याभूत गरेका थिए  यसले गर्दा न्यूनतम नै भए पनि आम मानिसमा राज्य र व्यवस्थाप्रतिको विश्वास लामो समयसम्म खण्डित हुन पाएन   
	कुनै पनि मुलुकमा लोकतान्त्रिक पद्धतिले कति समयसम्म निरन्तरता पाउँछ भन्ने कुरा त्यो मुलुकमा राजनीतिक संस्कार कसरी विकसित हुँदै गएको छ भन्ने कुरामा निर्भर गर्छ  यी मुलुकहरूमा धेरै लामो समयदेखि स्वतन्त्र ढंगले बहस र छलफल गर्ने परम्परा रहेको देखिन्छ  कानुनी संस्था तथा न्यायालयहरूले सवैलाई बराबरी न्याय दिलाउँछ भन्ने विश्वास जागृत भएको देखिन्छ  बल मिच्याइका केही घटनाहरू भए पनि समुदायहरूको अधिकार र कर्तव्यका बारेमा जाति भाषा धर्म लैंगिक समानताका बारेमा वितरण र पुनर्वितरणका सम्वन्धमा स्वस्थ बहसको परम्परालाई यी मुलुकहरूमा कानुनी रूपमा बन्देज कतै लगाइएन  ती मुलुकहरूमा भिन्न जातीय भाषिक धार्मिक समुदायहरू र भिन्नाभिन्नै परम्परा रहे तापनि एकले अर्कोलाई निचो देखाउने प्रवृत्ति वा होचो अर्गेलो गराउने प्रवृत्ति हुर्कन पाएन  यसले सहिष्णुता र एकले अर्कोलाई गर्ने सम्मान र आदरमा अभिवृद्धि नै गर्न मद्दत पुर्यायो  संवैधानिक र कानुनद्वारा हरेक समुदायको भाषिक संास्कृतिक तथा धार्मिक अधिकारहरूको जगेर्ना गरियो  यद्यपि केही मुलुकहरूमा यी विषयहरूलाई लिएर आपसी झगडा र दंगाका घटनाहरू नभएका भने होइनन्  यद्यपि ती घटनाहरूलाई उचित छानबिनपछि घटना घटाउनेहरूलाई कानुनी दायराभित्र ल्याएर सजाय गरिनाले कानुनी राज्य स्थापित भएको विश्वासमा बहुमत मानिसहरू सन्तुष्ट रहने गरेका देखिन्छन्   
	मुलुकको लोकतन्त्रको स्थायित्वका लागि राजनीतिक पार्टीका नेता र कार्यकर्ताहरूको राजनीतिक आचरण र संस्कार कस्तो छ भन्नेमा भर पर्छ  राष्ट्रिय स्वाधीनताको लडाइँमा हामफालेर जनताका माझमा हुर्किएका नेताहरूले त्यसबखत धैर्यपूर्वक जनताको गुनासो सुन्ने र तिनको निराकरणको उपाय खोज्ने परिपाटी बसालेका थिए  आफूभन्दा अग्रजहरूलाई सम्मान र आदर गर्ने परिपाटी बसाल्ने कुरा पछिसम्म पनि संस्कारको रूपमा समाजमा बिस्तार हुन पुग्यो  ग्रामीण क्षेत्रका दुःखको अनुभूति संगालेका नेताहरूले आफू सत्तामा पुग्दा आवश्यकताअनुसार संरचना तथा पूर्वाधार निर्माण गर्ने विषयमा सामाजिक न्याय हुनेगरी क्षेत्रीय स्तरमा समान विकासमा जोड दिए  राजनीतिक दलको संरचनामा सबै जात धर्म सम्प्रदाय क्षेत्र तथा लैंगिक समानतालाई समेट्न प्रयत्न गरे  राजनीतिक नेतृत्व विकासमा उनीहरूले कसैलाई काखा र कसैलाई पाखा पार्ने खेतीपातीमा लागेनन्  राष्ट्रिय राजनीतिलाई नै प्रभाव पार्ने निर्णयहरू लिइँदा भरसक सबै दलहरूबीच सहमति खोज्ने प्रयासहरू गरे  यसले सवै तहका राजनीतिकर्मीहरूबीच र समाजमै पनि सानाठूला निर्णयहरू लिँदा नयाँ मूल्य र मान्यता स्थापित हुन पुग्यो  केन्द्र राज्यहरू तथा स्थानीय तहहरूका सम्वन्धलाई कानुनी र व्यावहारिक रूपमा समान व्यवहार गर्ने परिपाटीको विकास गर्न संस्थागत निर्णय गर्ने परिपाटी कायम गरियोे  राज्यद्वारा सञ्चालित रेडियो टेलिभिजन अखबारहरूलाई अराजनीतिक अर्थात पक्षपातविहीन बनाइयो र आम गरिवी र दरिद्रता उन्मूलनलाई साझा मुद्दा बनाइयो  राजनीतिक पार्टीहरू निर्वाचनमा जाँदा राष्ट्रिय मुद्दाहरूमा आफ्ना सोच तथा कार्यक्रमहरू लिएर जाने परिपाटी बसालियो  दलहरूको कार्यक्रम प्राथमिकता सोच र विचारलाई बुझेर मात्र जनताले सहज मतदान गरी व्यक्ति र संस्थालाई छान्ने स्वस्थ वातावरण तयार गरियो  यसले गर्दा राजनीतिक प्रतिद्वन्द्वीहरूबीच साँघुरो राजनीतिक घेरा तोड्न र विचारधारात्मक प्रतिस्पर्धा गर्ने संस्कार निर्माण हुनपुग्यो   
	दलका नेताहरू कस्तो प्रकृतिबाट राज्यशक्ति प्राप्त गर्न चाहन्छन् भन्ने कुराले उनीहरू बीचको अन्तरसम्वन्ध कस्तो रहन्छ भन्ने कुरा भर पर्छ  यदि शान्तिपूर्ण ढंगले शक्तिमा पुग्ने चाहना राख्ने हो भने उनीहरूले केही निश्चित लोकतान्त्रिक नियमहरू अपनाउनुपर्ने हुन्छ  त्यसका लागि केही निश्चित चेक एन्ड ब्यालेन्स गर्ने र निश्चित अधिकारहरूको संरक्षण गर्ने राजनीतिक परिपाटी बसाल्नैपर्ने हुन्छ  निश्चित प्रकारको फरम्याटमा राजनीतिलाई आबद्ध गराइसकेपछि राजनीतिक प्रकृयामा नेता कार्यकर्ता मतदाता गरिब धनी वा सीमान्तकृत समुदायको सहज सहभागिता निश्चित हुनपुग्छ  यस्तो मान्यतामा आधारित राजनीतिले मात्र लामो र निर्णयहीन संघर्षलाई अन्त्य गराउन सहयोग पुग्छ  यो मान्यतालाई यी मुलुकहरूले राजनीतिक दलहरूले अपनाउने न्यूनतम साझा आधार बनाएकाले नै नेतृत्व तहमा एकअर्काप्रति सहिष्णुता धैर्यता र स्वस्थ प्रतिस्पर्धा गर्ने परिपाटी हुर्कन पुग्यो   
	ती मुलुकहरू विगतमा साम्राज्यवादी चंगुलभित्रै थिए  उपनिवेशवादीहरूको शासन व्यवस्थाको मूल चुरो फुटाउ र राज गर भन्ने सिद्धान्तबाट अभिप्रेरित थियो  लामो संघर्षबाट खारिंदै आएका नेताहरूले बाह्य उपनिवेशबाट मुक्ति पाउने संघर्ष गर्दा मुलुकभित्र रहेका अन्तरसमुदाय वा समूहबीच गहिरो अन्तरक्रिया गर्नु अनिवार्य थियो र तिनले गरे पनि  उनीहरूले भिन्नभिन्न जातीय धार्मिक सांस्कृतिक तथा क्षेत्रीय समुदायहरूसंग आफूले मात्र वार्ता वा संवाद गराएनन् अपितु उनीहरूले यी समुदायहरूबीच अन्तरसंवाद गराउन र अन्तरसम्वन्ध विस्तार गर्नका लागि सहजकर्ताको भूमिकासमेत निर्वाह गरे  त्यस्ता समुदायहरूलाई राजनीतिक व्यवस्थामा सहज तथा समानुपातिक सहभागिता निणर्ायक अधिकारमाथिका बहस र छलफलमा पूर्ण सहभागिताको व्यवस्थापन गर्न पुगे  यसले समूहहरू वा समुदायहरूबीच अन्तरसम्वन्ध प्रगाढ बन्न पुग्यो  कसैले पनि आफू सीमान्तकृत हुनपरेको वा स्रोतसाधनको वितरणमा थिचोमिचो भएको गुनासो रहेन  यसले राज्यहरू निर्माण र व्यवस्थित गर्न तथा सामाजिक रूपमा सवैले समान स्तरमा माथि उठ्न र उठाउनमा मद्दत नै पुग्यो   
	स्वाधीनता संग्रामपछि ती मुलुकहरूले अपनाएको विदेश नीतिको पाटो पनि अत्यन्त महत्वपूर्ण रहँदै आएको छ  तत्कालीन नेताहरूलाई के थाहा थियो भने स्वतन्त्र विदेश नीति अपनाइएन भने आर्थिक सामाजिक र राजनीतिक रूपमा मुलुकलाई स्वाधीन बनाउन सकिंदैन  दुई ठूला मुलुकहरूबीच असाधारण शीतयुद्ध चलिरहेको थियो  यस्तो कुनै झमेलामा नपर्न उनीहरू कुनै पनि समूहमा आबद्ध भएनन्  अर्थात असंलग्नताको सिद्धान्तलाई उनीहरूले स्विकारे  असंलग्नतामा रहँदा मूलरूपमा उनीहरूलाई लगानी र प्रविधि भित्र्याउन कुनै कठिनाइ भएन  नत बजार विस्तारमा नै उनीहरूलाई कठिनाइ उत्पन्न भयो  अन्य मुलुकहरूलाई हेर्ने सम्बन्ध विस्तार गर्ने विषयमा मुलुकभित्र रहेका मुख्य राजनीतिक घटकहरू बीचमा साधारणतया आम सहमति बनाए  त्यसले गर्दा बाह्य मुलुकहरूले राजनीतिक दलहरूबीच खेल्न पाएनन्  त्यो एकताले गर्दा बाह्य मुलुकहरूले आफ्नो मुलुकमा आर्थिक राजनीतिक तथा सांस्कृतिक रूपमा अनावश्यक हस्तक्षेप गर्न सम्भव भएन   
	नेपाली राजनीतिमा लोकतन्त्रतर्फको संक्रमणमा व्यवधान खडा भएको छ  मुख्यतया नेपाली राजनीतिक पार्टीहरूका संरचनागत परिवर्तन वर्गीय दृष्टिकोण र वर्गीय स्वार्थमा न्यूनतम सहमति गर्न नसक्दा लोकतन्त्रतर्फको संक्रमण अप्ठ्यारो ठाउँमा फस्न पुगेको छ  दलहरू आफै संस्थागत हुन नसक्दा आन्तरिक समस्याहरू झन् जटिल बन्दै गइरहेका छन्  अस्वस्थ छलफल र बहस भित्रिंदा आपसी अविश्वासको खाडल झन् गहिरिंदो छ  समाजको संरचना समुदायहरू बीचको राजनीतिक तथा सामाजिक संरचना अनुरूप अधिकार र कर्तव्यमाथि आन्तरिक तथा बाह्य रूपमा स्वस्थ बहस नथालिंदा वा गर्न नसक्दा राजनीतिक रूपमा ध्रुवीकरण तीव्र बन्न पुगेको छ  राज्यको पुनसर्ंरचनाका आधारहरू पहिल्याउन नसक्दा र न्यूनतम सहमतिमा पुग्न नसक्दा आर्थिक तथा सामाजिक दरारहरू झन् फराकिलो हुँदै गइरहेका छन्  र केही समयभित्रै असफल राष्ट्र बन्नसक्ने खतराहरू उत्पन्न हुने सम्भावना बढेको छ  केही दिनभित्रै दलहरूले संरचनागत मुद्दाहरूमा न्यूनतम सहमति गर्न सकेनन् भने सरकार निर्माण तथा सरकारको निरन्तरतामाथि प्रश्न उठ्नेछ र मुलुक झनै भयावह द्वन्द्वको अप्ठ्यारोमा फस्ने सम्भावनालाई नकार्न सकिन्न  नेतृत्व तहमा रहेका प्रायः सवै नेताहरू आधार नपहिल्याइकनै सहमतिको रट लगाइरहेका छन्  लोकतन्त्रको रक्षा गर्ने बिभिन्न कालखण्डमा भएका संघर्षबाट प्राप्त उपलब्धिको रक्षा गर्न आफूमात्रै सक्षम रहेको कुरा दोहोर्याइरहेका छन्  तर सहमतिको बिन्दु पहिल्याउन आधार चाहिन्छ  आधार खोज्न या आफ्नै अनुभवबाट आफूलाई नै हेरेर र आफूलाई नै केही त्याग गर्न तयार हुँदा सम्भव हुन्छ यात अरूका अनुभवहरूबाट सिकेर  माथि उल्लेखित मुलुकहरूले गरेका आजसम्मका अभ्यास जो मोटो रूपमा उल्लेख गरिएको छ का अनुभवहरूबाट सिक्न चाहेमा साझा सहमतिमा पुग्न नेपालका राजनीतिक दलहरूलाई सहयोग पुग्ने थियो कि  
"
