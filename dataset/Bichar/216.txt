मधेसी नेतृत्वले चुनौती थाम्न सक्ला  को पहिलो र दोस्रो महिनाभरि संयुक्त लोकतान्त्रिक "
	 को पहिलो र दोस्रो महिनाभरि संयुक्त लोकतान्त्रिक मधेसी मोर्चाले पश्चिमको बेलौरीदेखि पूर्वको विराटनगरसम्म आमसभा गरेको थियो भने वर्षको अन्तिम महिनामा पनि राजधानी काठमाडौंमा आमसभा गर्यो  विक्रमाब्द अठसठ्ठीको अन्ततिर माओवादी नेतृत्वको सरकारको भविष्यबारे प्रश्न उठ्न लागेका बेला दुईजना मधेसी अहिलेकै सरकारमा सपथ ग्रहणसमेत गर्न पुगेका छन्  भनिन्छ सरल रेखाहरू केवल ज्यामितिमा हुन्छन् राजनीतिमा प्रायः हुँदैनन्  यस वर्षको अन्तिम दिनमा अडिएर आँकलन गर्दा मधेसी राजनीतिको यथार्थबारे राजधानीका मानिसहरूमा देखिएको चिन्ता अलिकति सतही र अलिकति असहज लागे पनि मूलपक्ष के हो भने मधेस राष्ट्रिय राजनीतिको केन्द्रमा आएको छ  सँगसँगै मधेसी राजनीतिकर्मीहरूलाई राष्ट्रिय शक्तिका रूपमा मोलमोलाइ गर्नसक्ने अवसर प्राप्त भएको तथ्यलाई कसैले इन्कार गर्न सक्दैन   
	यस वर्षको सबभन्दा उल्लेख्य पक्ष भनेको माओवादी र मधेसी मोर्चाबीच  भदौ  मा सम्पन्न चारबुँदे सहमति नै हो  जसलाई विभिन्न कोणबाट त्यतिखेर आलोचनासमेत गरिएको  
	थियो  तर पछि आलोचना गर्ने राजनीतिक शक्तिहरूसमेत छठ पर्वकै दिन मोर्चा प्रतिनिधिसमेतको सहभागितामा सातबुँदे सहमतिमा हस्ताक्षर गर्न पुगे  संविधानसभा निर्वाचनपछि देखापर्दै आएको गत्यावरोधलाई छिचोल्न र नयाँ राजनीतिक दिशा दिन यस सहमतिले विश्वासिलो आधार दिएको थियो  आज शान्ति प्रक्रिया र नयाँ संविधान निमार्णप्रतिको आशा नूतन वर्ष प्रवेशसँगै बढ्दै जाने जुन राजनीतिक विकासक्रम देखापरेको छ त्यसको भोटेताल्चा खोल्ने काम त्यहींबाट भएको थियो  माओवादीसंँगको सहमतिबाट सुरु भएको मधेसी शक्तिको राजनीतिक हिस्सेदारीको यात्रा सातबुँदेमा माओवादी नेपाली कांग्रेस र एमालेका अध्यक्षसंग हस्ताक्षर गरेपछि चौथो शक्तिका रूपमा वैधता पाएको थियो  यसको महत्व इतिहासमा लामो समयसम्म देखापर्ने छ  
	मधेसी राजनीतिक शक्तिहरू मधेसमा जतिसुकै कमजोर देखिए पनि आफ्नो मुद्दाको राष्ट्रियकरण हुनु यिनीहरूकै कारणले सम्भव भएको हो  संघीयतालाई भावी संविधानको अनिवार्य पक्ष बनाउन यिनीहरूकै भूमिका हो  संघीयताको भविष्य सुनिश्चित गर्न जनजातिहरूलाई समेत समन्वय र सहकार्य गर्न देखाएको रणनीतिको महत्वबोध पछिसम्म हुनेनै छ  त्यस्तै मधेसको राजनीतिक परिदृश्यमा स्पेस खुम्चिँदै गएको भए तापनि मधेसी दलहरूले पहाडतिर उक्लिन देखाएको भविष्यदृष्टि फलदायी नै हुन्छ  भारतसंँगको विप्पा सम्झौतामा हस्ताक्षर गरेर आफ्ना पूर्ववर्ति उद्योग मन्त्रीहरूलाई उछिन्दै अनिल झाले मारेको फड्को यादगार रहनेछ   
	सर्वोच्च अदालतको नागरिकता राष्ट्रिय पोसाक मतदाता नामावली र सेनामा समावेशी लगायतका विषयमा भएका फैसलाबाट समुदायले न्याय नपाएको अनुभव गर्ने ठूलो हिस्सा मधेसमा छ  त्यस्तै डाबाबुराम भट्टराईको मन्त्रीमण्डलमा ठूलो आकार र महत्वपूर्ण मन्त्रालयहरू प्राप्त गरी सिंहदरबारभित्र चहलपहल बढे पनि वर्षको अन्ततिर त्यो मत्थर हुँदै गएको देखिन्छ  मन्त्रीहरू आलोचित हुनु कार्यप्रणाली विवादास्पद हुनु निजी सचिवहरूको भूमिका संदिग्ध देखिनु जस्ता रोग यसपालिको मन्त्रीमण्डलमा रहेका मधेसी अनुहारहरूमा प्रशस्तै देखियो  मधेसी मन्त्रीहरूको अवमूल्यनभन्दा पनि उनीहरूले आफ्नो वजन र प्रभावलाई मधेसी मुद्दाको पक्षमा अनुवाद गर्न नसक्नुको चुकचुकी आम मानिसमा हुँदै गयो  दलहरूभित्र मन्त्रीपदका लागि जुनप्रकारले अस्वस्थ्य खेलहरू भए त्यसले नेतृत्व पक्ष सच्चिन नसकेको प्रमाण दिन्छ  यसै वर्ष संविधानसभाभित्र तीनवटा मधेसी दल उपेन्द्र यादवको नेतृत्वको फोरम टुक्रिएर जयप्रकाश गुप्ताको नेतृत्वमा फोरम गणतान्त्रिक राजेन्द्र महतो नेतृत्वको सद्भावना पार्टीबाट अनिल झा नेतृत्वमा संघीय सद्भावना पार्टी र रामनरेश यादवको नेतृत्वमा राष्ट्रिय सद्भावना पार्टी अस्तित्वमा आयो  दशैंको मुखमा तत्कालीन रक्षामन्त्री शरत्सिंह भण्डारी र फागुनतिर जयप्रकाश गुप्ताको अभिव्यक्तिले काठमाडौंको राजनीतिकवृत्त तरंगित हुनपुग्यो र फेरि मधेस र राष्ट्रियता जोडिएर प्रकट भएको बहसले कैयौं उपलब्धिलाई ओझेलमा पार्ने काम गर्यो  मधेस राजनीति र मधेसी समुदायलाई यसै निहुँमा आरोपित गर्ने प्रयासहरू पनि भए   
	वर्णशंकर जातको मकै खेतीले गर्दा मकैको घोगामा दाना नहुनु मल समयमा उपलब्ध नहुनु धान किसान मर्कामा पर्नु जस्ता समस्या वाषिर्क नियतिका रूपमा दोहोरिरह्यो  सीमा क्षेत्रका बासिन्दाहरू भारतीय सीमा सुरक्षाबलले खडा गर्ने बखेडाहरू भोग्न अभिशप्त रहे  सशस्त्र सीमाबल जसलाई नेपाल र भुटान सीमाका प्रहरीका रूपमा भारतमा चिनिने गरिन्छ   दिसम्बर  मा उक्त बलको  औं वर्षगांठका अवसरमा सन्देश दिँदै केन्द्रीय गृहमन्त्री पिचितम्बरमले भनेका छन् सशस्त्र सीमाबल खटेको क्षेत्रमा सीमावर्ति बासिन्दालाई कुनै पनि प्रकारको नकारात्मक प्रचारबाट बचाउने दिशामा अग्रसर हुनेछन्  औपचारिक र अनौपचारिक वरिष्ठ र कनिष्ठ स्तरका खुला र गोप्य ट्रयाक वन र ट्रयाक टु ढांँचाका संवाद र छलफलका शृंखलाहरूपछि पनि सीमा क्षेत्रका नेपालीहरूको दैनिकी दसगजा क्षेत्रमा सहज हुनसकेन   
	लुम्बिनीसंग जोडिएर आएको माओवादी अध्यक्ष प्रचण्डको रणनीतिले राष्ट्रिय रूपमा खैलाबैला मच्चाए पनि पदलोलुपताको राजनीतिमा लिप्त भएका मोर्चापक्ष यसबारे मौन रहेको देखिन्छ  हुलाकी सडक निर्माणका क्रममा चितवन निकुञ्जको बाटोको कैयौ पक्षबाट विरोध देखिए पनि बाटोको आवश्यकता प्रश्नरहित छ  सामुदायिक वन व्यवस्थापनमा देखापरेका विकृतिको भयावह रूपले वन मासिँदै गएका छन्  चुरेसंग जोडिएको प्राकृतिक सम्पदाको दोहन विभिन्न निहुंमा थपिँदै गएको छ  चुरे संरक्षणको कुरा चल्दा सरोकारवाला को हुन् र अतिक्रमणकारी को हुन् भन्ने विवाद सधै चर्काइने गरिन्छ  तर मधेसमा राजनीतिक स्पेस खोज्ने कुनै पनि शक्तिले सिंगो नेपालकै भविष्य यससंग जोडिएको छ भन्ने भावनाको सामाजिकीकरण गराउन सकेन  वनको महत्व राम्ररी बुझेमात्र जनसाधारणले यसको पहरेदारी गर्नेछन्  वन र चुरे बाढी व्यवस्थापन उखु कृषकको द्वन्द्व र नागरिक सुरक्षाजस्ता सवालहरू  जस्तै  ले उपहार पायो र आउँंदा वर्ष पनि स्थिति ऐजनऐजन नै रहनेछ  तराईमा कृयाशील सशस्त्र समूहहरूलाई मूलधारमा आकषिर्त गर्नु राज्यको कर्तव्य हो  तर जसरी हचुवा र हतारमा वार्ताहरू भए त्यसले तत्काल सामसुमजस्तो देखे पनि पछि जटिलताहरू प्रस्टिनेछन्  किनभने वार्ताकारी समूहहरूको राजनीतिक पृष्ठभूमि र पहिचानको चिनारी गर्न सरकार स्वयम् अलमलमा थियो  रक्षा र गृह मन्त्रालयको डाडुपन्यु आफ्नो हातमा हुँदाहुँदै पनि कैयौ काम थाती राख्दै जानुले नेतृत्वको बहानाबाजी नाङ्गिएको छ   
	संविधानसभाको निर्वाचनको झन्डै चार वर्षपछि नेपाली कांग्रेस मधेस र्झन केमात्र सुरु गरेको थियो अन्य दुई ठूला दल माओवादी र एमाले पनि यतै केन्दि्रत देखिएका छन्  हिन्दुवादी राजनीतिको आधार खोज्ने हुन् वा ज्ञानेन्द्र शाहको पूजापि्रयता सबै स्वार्थको खेती गर्न चाहनेहरू अधियाबटैयाका लागि पनि स्वामित्वविहीन देखिएको मधेसको उर्वर राजनीतिक मैदानमा अखडा बनाउन लालायित छन्  यसले गर्दा आउँंदा वर्ष काठमाडौंमा वर्चस्व स्थापित गर्न वा नियन्त्रण गर्न चाहने शक्तिले आफ्नो नियन्त्रणको डोरी मधेसकै आलीमा बसेर खोज्ने दृश्य  
	देखिँदैछ  केही सुखद पक्ष पनि देखिए मधेस आन्दोलनका क्रममा विस्थापित भएका पहाडी समुदायहरू फेरि आफ्नो थातथलोमा फर्किने क्रम नोटिसमै लिनेगरी देखापर्यो  यसको अर्थ तुलनात्मक रूपमा सुरक्षा स्थिति सुधारमा छ  मूलधारको मधेसी राजनीतिमा सारमा उग्रता न्यून हुँदै गएको छ  
	मधेसका दलहरूका लागि माओवादी अब अछूत रहेनन् चारबुँदे सहमतिपछि कित्ताकाट गरी बस्नेहरू पनि माओवादीसंँग सिंहदरबारमा संगसंगै टाँसिएका छन्  अर्थात् उपेन्द्र यादव माओवादी एजेन्डाका भरिया हुन् भनी गनगन गर्नेहरू स्वयम् माओवादीसंग अभिसाररत देखिए यो यस वर्षको ठूलो भ्रमभञ्जन भयो  विगतका वर्षमा संयुक्त लोकतान्त्रिक मधेसी मोर्चाबाट उपेन्द्र यादवको बहिर्गमन र विजय गच्छेदार नेतृत्वमा फोरम फुट फेरि गुप्ताको नेतृत्वमा फोरम गणतान्त्रिकको जन्मजस्ता क्रम माओवादीप्रतिकै दृष्टिकोणको आधारमा भएको थियो  तर यी सबका बाबजुद पनि निकट आगतमा मोर्चा र माओवादीको सहयात्रा हुन्छ नै भनेर दाबी गर्न गाह्रो छ  दल निर्माण गरेको एक वर्ष नै नपुग्दै अध्यक्ष जयप्रकाश गुप्ता मन्त्री पदबाटै जेल गए तर उनको राजनीतिक पूर्णविराम लागेको छैन भन्ने कुरा जेल यात्रापछि उनको पक्षमा देखिँदै गएको सहानुभूतिले देखाउँछ  वर्ष  मधेसी राजनीतिक कोणबाट लामो समयसम्म इतिहासमा चिनिनेछ  माओवादीसंग गरिएको सहमतिको लाभहानि र सत्ता सहवासको व्याख्या बारेको पक्षविपक्ष राजनीति मधेसी राजनीतिको मुख्य आयाम हुनेछ   
	अब संविधान आउने स्थिति बलियो छ  सदनभित्रको गणितीय औचित्य गुमाएपछि मोर्चामा आबद्ध दलहरूको स्वरुप फेरिनेछ अर्थात् दलहरूको पुनर्गठन क्रम चल्नेछ  नेपाली कांग्रेस र माओवादीसंग सहकार्य गर्ने मधेसी दलहरूको फेरि कित्ताकाट हुनेछ  समग्रमा  ले मधेसी राजनीतिलाई राष्ट्रिय शक्तिका रूपमा स्थापित गरेर जुन जिम्मेवारी दिएको छ त्यसको महत्वबोध गरी त्यसलाई कार्य व्यवहारमा परिणत गर्नुपर्ने चुनौतीको भारी थाम्न सक्छन् कि सक्दैनन् यसैमा मधेसी नेतृत्वको बजारभाउ वर्षभरि अडिनेछ  
	
"
