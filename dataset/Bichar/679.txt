संविधानसभा पुनःस्थापना कि निर्वाचन प्रमुख दलहरूले नयाँ निर्वाचन कि संविधानसभा पुनःस्थापना भन्ने टुंगो लगाउन सकेका छैनन्  "
	राजनीतिक निकासलाई सरकारको नेतृत्वसँग सौदाबाजी गरिरहेका एमाओवादी र कांग्रेसबीच पुनःस्थापना कि निर्वाचन भन्नेमा सैद्धान्तिक अडान र भिन्नता देखिंदैन  एमाओवादी कांग्रेस र एमालेबीच भदौसम्म संविधानका अन्तरवस्तुमा सहमति भए पुनःस्थापनामा जाने नभए निर्वाचनको प्रक्रियामा सहमति खोज्ने समझदारी भए पनि गतिरोध अन्त्यको ठोस मार्गचित्र प्रस्ट भएको छैन   
	सत्तारूढ एकीकृत माओवादी अध्यक्ष पुष्पकमल दाहालले विशेष जोड दिएको पुनःस्थापनाको विकल्पलाई अस्विकार नगरे पनि प्रधानमन्त्री बाबुराम भट्टराईले निर्वाचनपछिको विकल्पका रूपमा व्याख्या गरेका छन्  यस विषयमा कांग्रेसमा प्रस्ट दुई धार छ भने एमाले असन्तुष्ट जनजातिमधेसी पक्षले मात्र पुनःस्थापनाको माग गरिरहेको छ  पुनःस्थापना पक्षधर नेताहरूले पनि नयाँ संविधानका अन्तरवस्तुमा सहमति जुटेमा मात्र यस प्रक्रियामा जान सकिने बताइरहेका छन्  संविधानमा उल्लेख नभएको पुनःस्थापनाको प्रक्रियाबारे पनि उत्तिकै अन्यौल छ  मोहन वैद्य नेतृत्वको माओवादीले पुनःस्थापना अस्वीकार गर्दै सर्वपक्षीय गोलमेच सम्मेलनबाट राजनीतिक निकासको खोजी र प्रधानमन्त्री भट्टराई नेतृत्वको सरकारको बर्खास्तगीको माग गर्दै आएको छ  माओवादी नेता एकराज भण्डारी सर्वपक्षीय सम्मेलनबाट राजनीतिक निकास निकालेपछि पुनःस्थापना वा नयाँ निर्वाचनको विकल्पमा जान सकिने बताउँछन्  उनी भन्छन् तीन दलका केही नेताले गर्ने सहमति हामीलाई मान्य छैन  थप्छन् विगतको संविधानसभामा भएका शक्ति र आवश्यकताअनुसार अन्य पक्षलाई राखेर जहाँनेरबाट प्रक्रिया टुक्रेको छ त्यसलाई ट्रयाकमा ल्याउने विधि तय गर्नुपर्छ  संविधानसभाका विषयगत समितिले तयार गरेको अवधारणा विपरीत भएका कुनै पनि सहमति कार्यान्वयनमा जान नसक्ने उल्लेख गर्दै उनले उपसमितिमा भएका समझदारी र जेठ  को सहमति हेर्नुहोस् बक्स स्वीकार्न नसकिने बताए   
	संवैधानिक र प्राविधिक जटिलता 
	संवैधानिक र कानुनी दृष्टिले असम्भवप्रायः रहेको संविधानसभा पुनःस्थापनाको औचित्य पुष्टि गर्न राजनीतिक रूपमा जति चुनौतीपूर्ण छ प्राविधिक रूपमा पनि त्यतिकै अप्ठ्यारो छ  संविधानका आधारभूत विषयमा चार वर्षसम्म नभएको सहमति अहिले जुटाउन जति गाह्रो छ त्यतिकै पुनःस्थापना वा संविधान जारी गर्ने अन्य सर्वमान्य प्रक्रियामा तय गर्न अप्ठ्यारो छ  नयाँ निर्वाचनमा जाने राजनीतिक सहमति भएमा पनि त्यसलाई वैधानिकता दिन संविधान संशोधन आवश्यक पर्छ   
	एमाओवादी अध्यक्ष दाहाल विषयवस्तुमा सहमति भए पुनःस्थापनाका लागि राष्ट्रपति सर्वोच्च अदालत र अन्तर्राष्ट्रिय समुदायलाई विश्वासमा लिनुपर्ने बताउँछन्  तीन दलको बैठकमा उनले दलीय सहमतिका आधारमा सरकारले पुनःस्थापनाका लागि राष्ट्रपतिलाई आग्रह गर्ने राष्ट्रपतिले सर्वोच्चको राय लिने सरकारले अन्तर्राष्ट्रिय समुदायको विश्वास जुटाउने र संयोजन गर्ने बाटो प्रस्ताव गरेका छन्  त्यस्तो अवस्थामा पुनःस्थापना राजनीतिक र कानुनी रूपमा वैध हुने उनको दाबी छ  अन्य दलका नेताहरूले भने पुनःस्थापनाको प्रक्रियाबारे प्रतिक्रिया जनाएका छैनन्  यसले उनीहरू संघीयतासहित संविधानका अन्तरवस्तुमा सहमति जुट्छ भन्नेमा विश्वस्त छैनन् भन्ने देखाउँछ  पुनःस्थापना गर्दा अदालतले वैधानिकता दिंदैन कि भन्ने डर उत्तिकै छ जसरी अन्तिम सयममा फेरिी तीन महिना म्याद थप्ने विधेयक रोक्न अन्तरिम आदेश जारी भएको थियो  त्यतिकै पुनःस्थापना गरेर थप चार वर्षमा पनि संविधान बन्दैन तर विषयवस्तुमा पहिले नै सार्वजनिक सहमति गरेपछि प्रक्रियाका लागि भने ब्युँताउन सकिन्छ अधिवक्ता एवं पूर्वसभासद् अग्नि खरेल भन्छन् सबै प्रक्रियामा दलीय सहमति भएर त्यसैअनुसार अघि बढ्यो भने सर्वोच्चले रोक्छ जस्तो लाग्दैन  
	संविधानविद् पूर्णमान शाक्यका अनुसार कार्यकाल सकिएको संविधानसभा पुनःस्थापना हुनसक्छसक्दैन भन्ने विवाद संवैधानिक नभई राजनीतिक विषय हो  दुई वर्षका लागि निर्वाचित संविधानसभाले आफ्नो कार्यकाल आफैले थप गरी चारवर्षे कार्यकाल पूरा गरेका कारण पुनस्र्थापनको प्रस्ताव नैतिक रूपमा भने कमजोर छ  त्यसैले  को जनआन्दोलनमा तत्कालीन प्रतिनिधिसभा पुनःस्थापनाको एजेन्डामा जस्तो जनसमर्थन प्राप्त छैन  पुनःस्थापना पक्षधर पूर्व सभासद्हरूसमेत आफ्नो प्रस्ताव सोझै राख्न सक्दैनन्  अहिलेको राजनीतिक संकट समाधानको उपाय संविधानको धारामा मात्र खोजेर पाइँदैन जे गरे पनि एकपटक राजनीतिक निर्णय आवश्यक पर्छ पूर्व सभामुख सुवास नेम्वाङ भन्छन् त्यो निर्णय संविधानको अक्षर र भावनाको सबैभन्दा नजिकको हुनुपर्छ  त्यो के हो चाहिं म भन्दिन   
	सत्तारूढ एमाओवादी र मधेसी मोर्चामा आबद्ध दलमा ठूलो विभाजन आएकाले पुनःस्थापना गर्दा नयाँ दलहरूलाई सहमत गराउनुपर्ने बाध्यतामात्र छैन पुनःस्थापनापछि फेरिएको शक्ति सन्तुलनलाई माउ पार्टीले उनीहरूलाई मान्यता दिनुपर्ने बाध्यता हुन्छ  तीन दलबीच हुने सहमति राष्ट्रिय सहमति हुन नसक्ने उल्लेख गर्दै नवगठित नेकपामाओवादीले उनीहरूले मात्र गरेको निर्णय आफूलाई अस्विकार्य हुने बताएको छ  तर संवादको प्रक्रियामा तीन दलले उनीहरूलाई सहभागी गराउन आवश्यक ठानेका छैनन्   
	पुनःस्थापना कि निर्वाचन आआफ्नै दाउपेच  
	पुनःस्थापनालाई एमाओवादीले संघीयताको मुद्दासँग र कांग्रेसले सत्ता नेतृत्व पाउनुपर्ने विषयसँग सैद्धाबाजी गरिरहेका छन्  दाहालले पुनःस्थापनामा सहमति जुटेमा मात्रै कांग्रेस नेतृत्वमा सरकार मान्य हुने तर नयाँ निर्वाचनको प्रक्रियामा जाने भए उसको नेतृत्व स्वीकार्य नहुने स्पष्ट बताएका छन्  तर पुनःस्थापनाका लागि एकल जातीय पहिचानसहितको संघीयतामा कांग्रेसएमाले सहमत हुनुपर्ने उनको सर्त छ  त्यसमा केही लचिलो हुँदै दाहालले एक ठूलो जातिको पहिचान हुनेगरी प्रदेश निर्माण गरे पनि सबै संघीय इकाईहरू बहुपहिचानयुक्त हुने बताउँछन्  संघीयताबारे पार्टीको धारणामा परिवर्तन आएको होइन तर सहमतिका लागि हामी लचिलो भएका हांै दाहालले भने   
	दलहरूबीच गत वैशाखमा भएको पाँचबुँदे सहमतिमा बहुपहिचानमा आधारित  प्रदेशको निर्माण गर्ने र संविधान जारी गर्नुअघि कांग्रेस नेतृत्वमा राष्ट्रिय सहमतिको सरकार गठन गर्ने उल्लेख थियो  जनजाति अगुवाहरूको विरोधपछि दाहालले उक्त समझदारी भंग भएको घोषणा गरेको थिए  कांग्रेस सभापति कोइराला भने पाँचबुँदे सहमतिअनुसार आफ्नो नेतृत्वमा सरकार बनेमा एमाओवादीले भनेजस्तो संविधानसभाको पुनःस्थापना मान्य हुने बताउँछन्   
	कांग्रेसभित्र वरिष्ठ नेता शेरबहादुर देउवा पक्षले राजनीतिक निकासका लागि संविधानसभा पुनःस्थापनामा जोड दिएको छ  नयाँ निर्वाचनमा जानका लागि आवश्यक संवैधानिक व्यवस्था गर्नका लागि पनि छोटो समयका लागि संविधानसभा ब्युँताउनुपर्ने देउवाको जिकिर छ  तर संस्थापन पक्षले यसलाई माओवादीले आफ्नो दलभित्र गरेको चलखेलका रूपमा बुझेको छ  एमाओवादी अध्यक्ष दाहालले देउवालाई प्रधानमन्त्रीको आश्वासन दिएका छन् संस्थापन निकट एक नेता भन्छन् यो उनीहरूको पार्टीमा विभाजनबाट भएको क्षति न्युनीकरण गर्ने र मुलुकलाई जातीय संघीयतामा लैजाने नियोजित षड्यन्त्रमात्र हो  कोइरालालाई सहमतिको बाधक देखाएर अर्को पक्षलाई बलियो बनाउने दाहालको रणनीति भएको उनको दाबी छ   
	संविधानसभा पुनःस्थापनाको विकल्प अस्वीकार गर्दै आएको दोस्रो ठूलो प्रतिपक्षी दल एमालेले आफ्नो आन्तरिक विवाद समाधानको प्रयासमा पूर्ववर्ती निर्णयमा पुनर्विचार गर्न सकिने संकेत गरेको छ  पुनःस्थापनाको माग गरिरहेका एकल जातीय संघीयता पक्षधर असन्तुष्ट नेताहरूलाई पार्टी अध्यक्ष खनालले पठाएको पत्रमा दलहरूबीच सहमति भएमा पुनःस्थापनाको विकल्प खुला रहेको जनाएका हुन्  यसअघि पार्टी स्थायी समितिले पुनःस्थापनाको विकल्प अस्वीकार गर्दै सहमतिको सरकार गठन गरी नयाँ निर्वाचनमा जाने निर्णय गरेको थियो   
	संविधानका मुद्दामा विवाद प्रक्रियामा धेरै 
	संविधानसभामा राज्य पुनर्संरचना गर्दा संघीय इकाइका रूपमा पहिचान र सामथ्र्यका आधारमा प्रदेश निर्माण गर्ने सैद्धान्तिक सहमति भए पनि मुख्य रानजीतिक शक्तिबीच प्रदेशको संख्या नाम र सीमामा सहमति हुनसकेको थिएन  संविधानसभा अवसानको अन्तिम विन्दुमा पुग्दा उनीहरूबीच प्रस्तावित प्रदेशहरू एकल जातीय पहिचानमा आधारित हुने कि बहुजातीय भन्ने विवाद तीव्र भएको थियो  दाहाल नेतृत्वको विवाद समाधान उपसमितिले जुटाएका सहमति पनि संवैधानिक समिति र संविधानसभाबाट अनुमोदन भएका छैनन्  त्यसैले संविधानका विवादित मुद्दा राजनीतिक रूपमा दूरगामी महत्वपूर्ण तर संख्यात्मक रूपमा थोरै भए पनि प्राविधिक र प्रक्रियागत रूपमा यो सूची निकै लामो छ  यसभित्र शासकीय स्वरूप निर्वाचन र न्यायप्रणाली नागरिकताजस्ता आधारभूत राजनीतिक विषयहरू पर्छन्  प्रमुख राजनीतिक शक्तिले इमानदार प्रयास गर्ने हो भने संविधानका अन्तरवस्तुमा बाँकी रहेका विवाद समाधान हुन नसक्ने खालका छैनन् हेर्नुहोस् बक्स  तर भएका सहमतिमा उभिन नसक्ने र कार्यान्वयनमा नलैजाने प्रवृत्तिका कारण दलहरूबीच विश्वासको वातावरण बन्नसकेको छैन  विगतमा आफैले हस्ताक्षर गरेका सहमतिमा र्फकने हो भने दलहरूका लागि संविधानका अन्तरवस्तुमा रहेका विवाद सुल्झाउन असम्भव छैन   
	संवैधानिक रूपमा पुनःस्थापनाको बाटो सहज नभए पनि तीन दलका शीर्ष नेताले नयाँ संविधानका विवादित विषयमा सहमति भए छोटो समयका लागि पुनःस्थापनामा जान सकिने विकल्पमा पटकपटक छलफल गरेका छन्  तर यस प्रक्रियामा सत्तारूढ मधेसी मोर्चा र एमाओवादी विभाजित भएर बनेको नेकपामाओवादी सहभागी छैनन्  तीन दल बीचमै पनि तीव्र अविश्वास र आपसी शंका रहेकाले मुद्दा केन्दि्रत छलफल बिथोलिने गरेको छ   
	तत्कालको अप्ठ्यारो 
	नयाँ संविधान जारी नगरी गत जेठ  गते संविधानसभाको कार्यकाल सकिएपछि संविधान निर्माण सरकार गठन सर्वोच्चका न्यायाधीशसहित विभिन्न संवैधानिक निकायका पदाधिकारी नियुक्तिको बाटो के हुने भन्ने अन्योल छ  संवैधानिक व्यवस्थाअनुसार नै संविधानसभाको अवसानसँगै सरकार कामचलाउ हैसियतमा सीमित छ भने नयाँ निर्वाचनका लागि राजनीतिक सहमति र संवैधानिक व्यवस्था हुनसकेको छैन   
	सरकारले एकतर्फी रूपमा घोषणा गरेको निर्वाचन नहुने यकिन भएको र प्रतिपक्षीले सरकार विरूद्ध सुरू गरेको आन्दोलनले अपेक्षित गति नलिएको सन्दर्भमा तीन दलले सहमतिका लागि संवाद सुरू गरेका हुन्  सहमतिको सरकार गठनका लागि प्रधानमन्त्री बाबुराम भट्टराईले मार्गप्रशस्त गरेपछि निकासको विकल्पमा छलफल गर्ने पूर्ववर्ती अडानमा लचिलो हुँदै कांग्रेसएमालेेले सरकार नयाँ संविधानको घोषणा प्रक्रिया तत्कालका लागि अन्तरिम संविधान कार्यान्वयनमा परेको बाधाअड्चन फुकाउने लगायतका विषयलाई प्याकेजमा छलफल गर्न तयार भएका थिए  संविधानसभाको रिक्तताले अन्तरिम संविधानको कार्यान्वयनमा गम्भीर बाधा परेको छ  आर्थिक कार्यविधि व्यवस्थापन कार्यजस्ता संविधानका कतिपय भाग नै काम नलाग्ने भएका छन् खरेल भन्छन् राष्ट्रिय सहमति र राजनीतिक निकासको प्याकेजभित्रै संविधानका विभिन्न धारा कार्यान्वयनमा परेको बाधाअड्काउ फुकाउने कार्य गर्न सकिन्छ   
	मुख्य राजनीतिक शक्तिहरूको सहमतिबिना कामचलाउ मन्त्रिपरिषद्ले चाहेर पनि संविधानको बाधाअड्काउ फुकाउने धारा कार्यान्वयनमा लैजान गाह्रो छ  तर सरकारले संवैधानिक निकायका पदाधिकारी र राजदूत नियुक्तिका लागि संविधानको बाधाअड्काउ फुकाउन राष्ट्रपतिसमक्ष सिफारिस गरेको छ  यस्तो सिफारिसमा राष्ट्रपतिले जे निर्णय गरे पनि त्यसले राजनीतिक द्वन्द्व र धु्रवीकरण बढाउने निश्चित छ  राष्ट्रपति यादवले बेपत्ता छानबिन र सत्यनिरूपण तथा मेलमिलाप आयोग गठनसम्बन्धी अध्यादेशसहित सरकारले अघि बढाएका चार अध्यादेशजस्तै बाधाअड्काउ फुकाउ आदेश जरी नहुने संकेत गरिसकेका छन्  राष्ट्रपति रामवरण यादवले बेपत्ता छानबिन र सत्यनिरूपण तथा मेलमिलाप आयोग गठनसम्बन्धी अध्यादेशसहित सरकारले अघि बढाएका चार अध्यादेश दुई सातादेखि रोकेका छन्  
	कांग्रेस नेता देउवाले नयाँ निर्वाचनमा जान पनि संविधानसभा पुनःस्थापना आवश्यक छ  तर संविधानसभाको अन्तिम समयमा रूपान्तरित संसदलाई व्यवस्थापनकार्यको जिम्मा लगाउने प्रस्तावसमेत कार्यान्वयनमा जान सकेको थिएन  अधिवक्ता चन्द्रकान्त ज्ञावली केही मिनेटका लागि भए पनि पुनःस्थापना गरी संविधानलाई सही बाटोमा फर्काउनुपर्ने बताउँछन्  त्यसो हुनसके पुनस्र्थापित निकायले निर्वाचनसम्बन्धी संवैधानिक व्यवस्थामात्र गर्ने छैन संवैधानिक निकायको रिक्तता बजेट नियमित विधायनी कानुनजस्ता समस्या समाधान हुनसक्छ  तर दुई वर्षका लागि निर्वाचित भएर चारवर्षे कार्यकाल बिताएको संविधानसभाको पुनःस्थापनाले आवधिक निर्वाचन र चुन्नेचुनिने जनताको अधिकारलाई संकुचित गर्नेछ  लोकतान्त्रिक मूल्यमान्यतामा विश्वास राख्नेहरूका लागि यो निकै ठूलो यक्षप्रश्न हो  चुनावमा जानका लागि संविधान संशोधन आवश्यक नै पर्दैन खालि अध्यादेशबाट निर्वाचन कानुन जारी गरी जनतामा जान सकिन्छ अविक्ता भीमार्जुन आचार्य भन्छन्   
	 
	एमाओवादी कांग्रेस एमाले र मधेसी मोर्चाबीच जेठ  को सहमति 
	संविधान निर्माणका सन्दर्भमा देखिएका मुख्य विवादका विषयमा निम्नानुसार टुंग्याउनेगरी राजनीतिक दलहरूका बीचमा निम्न सहमति भएको छः 
	क  संघीय संरचनाबारे 
	 नेपालका सबै प्रदेशहरु बहुजातीय हुनेछन् प्रदेशहरुमा सबै जाति जनजाति धर्म भाषा र संस्कृतिका सबै नागरिकको राजनीतिक आर्थिक सामाजिक र सांस्कृतिक अधिकार समान रहनेछ 
	 प्रत्येक नागरिकका मौलिक हक एवं मानवअधिकारको सम्मान तथा रक्षा गर्नु केन्द्र प्रदेश तथा स्थानीय सरकारको दायित्व हुनेछ   
	  प्रदेशहरु एघार रहनेगरी तोकिनेछ हाल नामांकन प्रस्तावित गरिने छैन  
	  प्रदेशहरुको सीमांकन प्रदेशहरु जोडिने वा प्रदेशबाटै अर्को प्रदेश बन्ने वा प्रदेशको कुनै भाग अर्को प्रदेशमा जाने आदि विषयको समाधान गर्न केन्द्रीय संघीय आयोगको व्यवस्था गरिनेछ  
	  आयोगले गरेको सिफारिसका आधारमा अन्तिम निर्णय संसदले लिनेछ  
	  नामांकनका सन्दर्भमा प्रदेशसभाले नै निर्णय गर्नेछ  
	ख  शासकीय प्रणालीबारे  
	  शासकीय प्रणाली मिश्रित रहनेछ  
	  राष्ट्रपतिको निर्वाचन कानुनमा व्यवस्था भए बमोजिम प्रत्यक्ष प्रणालीबाट हुनेछ  
	  प्रधानमन्त्री संसदबाट निर्वाचित हुनेछन् प्रधानमन्त्रीले मन्त्रिपरिषद गठन गर्नेछ मन्त्रिपरिषद तथा यसका सदस्यहरु संसदप्रति सामूहिक तथा व्यक्तिगत रुपमा उत्तरदायी रहनेछन्  
	  शासन पद्धतिमा संसदको सर्वाेच्चता रहनेछ शासन पद्धतिमा नियन्त्रण र सन्तुलनको व्यवस्था हुनेछ  
	ग  संसदको गठन 
	  संसदको निर्वाचन मिश्रति निर्वाचन प्रणालीबाट गरिनेछ  
	  प्रतिनिधिसभामा प्रत्यक्षबाट निर्वाचित  र समानुपातिकबाट  सदस्य रहनेछन् 
	  राष्ट्रियसभामा प्रत्येक प्रदेशबाट पाँचपाँच जनाका दरले सदस्यहरु निर्वाचित हुनेछन् मन्त्रिपरिषद्को सिफारिसमा विभिन्न क्षेत्रका ख्यातिप्राप्त विशिष्ट व्यक्तिहरु मध्येबाट  जना राष्ट्रपतिबाट मनोनीत हुनेछन्  
	  प्रदेशसभामा एक केन्द्रीय संसदीय निर्वाचित क्षेत्रलाई दुई क्षेत्रमा विभाजन गरी प्रदेशसभाका सदस्यहरुको निर्वाचन गरिनेछ  
	  स्थानीय सरकारको गठन कानुनमा व्यवस्था भए बमोजिम हुनेछ  
	घ  अदालत 
	  बाँकी कार्यकाल जतिरहे पनि प्रधानन्यायाधीश हुनसक्ने व्यवस्था रहनेछ  
	  न्यायाधीशहरुको नियुक्ति न्यायपरिषदबाट हुनेछ  
	  न्यायपरिषदमा प्रधानन्यायाधीशको अध्यक्षतामा वरिष्ठतम् दुईजना न्यायाधीश कानुनमन्त्री र बार एसोसियसनका एक प्रतिनिधि सदस्यहरु हुनेछन्  
	  अन्तरिम संविधान बमोजिम हाल कायम रहेका न्यायाधीशहरुले नयाँ संविधान बमोजिम पुनःनियुक्ति लिनुपर्ने छैन नयाँ संविधान बमोजिम सपथ  
	गर्नु पर्नेछ  
	ङ  संवैधानिक अदालत 
	  प्रधानन्यायाधीशको अध्यक्षतामा संवैधानिक अदालत गठन हुनेछ  
	  संवैधानिक अदालतमा दुईजना सर्वाेच्च अदालतका वरिष्ठतम् न्यायाधीश र दुईजना कानुनविद्हरुमध्ये सर्वोच्च अदालतको न्यायाधीश हुन योग्यता पुगेका व्यक्ति मध्येबाट सहमतिका आधारमा मन्त्रिपरिषद्को सिफारिसमा राष्ट्रपतिले नियुक्त गर्नेछन्  
	  संवैधानिक अदालतले प्रदेशप्रदेश बीचको विवाद प्रदेश र केन्द्र बीचको विवाद प्रदेश र स्थानीय सरकार बीचको विवाद हेर्नेछ संवैधानिक अदालत पाँच वर्षसम्म रहनेछ  
	च  सेतीमहाकालीका नौ जिल्ला एकै प्रदेश हुने मागका सन्दर्भमा तीन दलका शीर्ष नेताहरुले वक्तव्यका साथै उपस्थित भई व्यक्त गरेका विचारहरु समेतका आधारमा सेतीमहाकाली प्रदेश हुनेछ जनमत संकलन भन्नाले जनमत संग्रहसम्म गर्न सकिने भनी नेताहरुको प्रतिबद्धतालाई आधार मानिनेछ   
	 
	 
	मुख्य विवादित विषय 
	संघीयता प्रदेशको संख्या नाम र सीमा  प्रदेश एकल जातीय कि बहुल  
	शासकीय स्वरुप राष्ट्रपति र प्रधानमन्त्रीको अधिकार क्षेत्र राष्ट्राध्यक्षको निर्वाचन विधि  
	निर्वाचन प्रणाली प्रत्यक्ष र समानुपातिकको अनुपात  
	न्यायप्रणाली न्यायाधीश नियुक्तिको प्रक्रिया र संवैधानिक अदालत  
	शब्दावलीको प्रयोय प्रस्तावनामा बहुलवाद जनयुद्धजस्ता शब्द राख्नेनराख्ने   
	 
	विवाद समाधान उपसमितिमा भएका सहमति 
	संविधानको नाम नेपालको संविधान  
	व्यवस्थाको नाम सङ्घीय लोकतान्त्रिक गणतन्त्रात्मक व्यवस्था  
	अंगीकृत नागरिक राष्ट्रप्रमुखउपप्रमुख प्रधानमन्त्री सभामुख सुरक्षा निकाय प्रमुख प्रदेश प्रमुखउपप्रमुख हुन नपाउने  
	जनसङ्ख्या र भूगोलका आधारमा निर्वाचन क्षेत्र 
	केन्द्रमा तल्लो सदन प्रतिनिधिसभा र माथिल्लो राष्ट्रियसभा  
	प्रदेशमा एक सदनात्मक विधायिका  
	स्थानीय सरकारमा अलग्गै विधायिनी र न्यायिक संयन्त्र  
	सम्पत्तिमा सीमा नतोक्ने जग्गामा हदबन्दी तोक्न सकिने  
	मानवअधिकार उल्लङ्घनका विषयमा पश्चात्दर्शी कानुन बनाउन सकिने  
	अनिवार्य सैन्य तालिमको व्यवस्था नगर्ने  
	प्रधानसेनापतिको नियुक्ति मन्त्रिपरिषद्को सिफारिसमा राष्ट्रप्रमुखले गर्ने 
	राज्यले बहुभाषिक नीति अवलम्बन गर्ने सरकारी कामकाजको भाषा देवनागरी लिपिमा नेपाली भाषा हुने   
	 
	 
	अन्तिममा असफल 
	टेकप्रसाद ढुंगाना 
	 
	संविधानसभाको दुई वर्षको कार्यकाल समाप्त हुन करिब  महिना अगावै विषयगत समितिले आफ्नो काम सम्पन्न गरेका थिए  एघारवटै समितिले आआफ्नो कार्यक्षेत्रभित्र परेका विषयको अवधारणापत्र सहितको प्रारम्भिक मस्यौदा पेस गरेपछि  माघ  गतेभित्रै संविधानसभाले त्यसमाथि सैद्धान्तिक छलफल सम्पन्न गरेको थियो  त्यसैबखत प्रमुख राजनीतिक शक्तिबीच सत्ता साझेदारी र शान्ति प्रक्रिया टुंगो लाग्नसकेको भए संविधानसँग सम्बन्धित विवादित विषयमा सहमति गरी सुरुको दुई वर्षभित्रै संविधान जारी हुनसक्थ्यो  तर पहिलो र दोस्रो प्राथमिकतामा परेका सत्ता साझेदारी र लडाकु व्यवस्थापनको कार्यमा कुनै ठोस प्रगति हुन नसक्दा तेस्रो प्राथमिकताको संविधान निर्माण रोकिन पुग्यो  संविधानसभाले दलहरूबीच सहमति हुने दिनको प्रतीक्षा गरेर थप दुई वर्ष बस्नुपर्ने विडम्बनापूर्ण स्थिति देखियो  यस बीचमा संविधानसभाले दलीय मतान्तर रहेका संविधानसँग सम्बन्धित करिब  वटा बुंँदाको पहिचान गरी विभिन्न औपचारिक संयन्त्रमार्फत नै करिब  वटा बुंँदामा सहमति कायम गरेको थियो  त्यसैले संविधानसभाले थपिएको दुई वर्षमा केही पनि नगरेको भन्न मिल्दैन  राज्यको पुनर्संरचना शासकीय स्वरूप निर्वाचन प्रणाली न्याय प्रणालीसँग सम्बन्धित आधारभूत विषयमा सहमति कायम हुन नसकेकोले संविधानको पहिलो मस्यौदा बन्न सकेन   
	 साल चैत  गते माओवादी सेनाका लडाकुहरूको समायोजन र पुनःस्थापनाको विषयसँग सम्बन्धित महत्त्वपूर्ण सहमति भयो  त्यसलगत्तै प्रमुख राजनीतिक शक्तिका शीर्ष नेताहरू संविधानसँग सम्बन्धित आधारभूत विषयमा कायम विवादको टुंगो लगाउन केन्दि्रत भएर क्रियाशील हुने अपेक्षा गरियो  शीर्ष नेतालाई सबै विषय छिचोलेर साङ्गोपाङ्ग सहमति कायम गर्न सरल होस् भनेर नै संवैधानिक समितिको सचिवको तर्फबाट टुंगो लाग्न बाँकी  विवादित विषयको सूची वैशाख  को बैठकमा प्रस्तुत गरिएको थियो  शीर्ष नेतृत्वले राज्यको पुनर्संरचना शासकीय स्वरूप निर्वाचन प्रणाली न्यायप्रणाली र नागरिकताको विषयलाई मूल विवादित विषयको रूपमा चित्रण गर्दै सहमतिको अनौपचारिक प्रयासको थालनी हात्तीवन रिसोर्टमा वैशाख पहिलो हप्तादेखि थालनी गर्नुभएको थियो  तर ती अनौपचारिक छलफलमा संविधानसभाका अध्यक्ष संवैधानिक समितिका सभापति वा सचिवालयका अन्य पदाधिकारी कसैको पनि उपस्थिति नरहेकोले वार्ताको प्रगति विवादले लिएको मोड र सहमति नजिक पुगेको भनिएका विषयहरू राज्यको अभिलेखमा आउने अवस्था रहेन  वैशाख  गते विद्यमान सरकार विघटन गरी प्रधानमन्त्री भट्टराईकै नेतृत्वमा कांग्रेस एमाले र मधेसी मोर्चासमेत सम्मिलित राष्ट्रिय सहमतिको सरकार बनाउने सहमति भयो  वैशाख  गते राति सबै मन्त्रीले सामूहिक राजीनामा दिएको घोषणा आयो र वैशाख  गते मन्त्रिपरिषदको पुनर्गठन भयो  कांग्रेस पहिलोपटक एमाओवादीको नेतृत्वको सरकारमा सहभागी भयो  एमाले पनि सरकारमा सहभागी हुने निश्चित भयो  तत्पश्चात संविधान निर्माणमा अवरोध हुनुपर्ने कुनै कारण थिएन  
	वैशाख  गतेदेखि तीव्रता पाएको वार्ताको शृङ्खलाबाट प्रमुख राजनीतिक शक्तिहरू जेठ  गते प्रधानमन्त्री निवास बालुवाटारमा संविधानसँग सम्बन्धित सबै आधारभूत विषयमा सहमति भएको थियो  सहमतिको सन्देश लिएर प्रमुख दलका सबै शीर्ष नेताहरू संविधानसभा भवन बानेश्वरमा दिउँसो  बजे आउनुभयो  भएका सहमतिको संक्षिप्त विवरण मौखिक रूपमा राख्दै उहाँहरूले उक्त सहमतिमा उभिएर बाँकी  सय  विवादलाई कसरी सम्बोधन गर्न सकिन्छ सोको विस्तृत प्रतिवेदन तयार गर्न र पहिलो मस्यौदा तयारीको काम थाल्न निर्देशन दिनुभयो  मैले आधारभूत विषयमा सहमति भए पनि सबै विषयमा सहमतिको प्रस्ताव तयार गर्ने कार्यमा राजनीतिक मार्गदर्शन र निर्णयको आवश्यकता पर्ने भएकोले संवैधानिक समितिका सदस्यहरूको एउटा छरितो कार्यदल बनाउने सुझाव दिएँ  साँझ अबेरसम्म बसेको उपसमितिको बैठकमा उक्त दिन भएको सहमतिको खेस्रा पनि प्रस्तुत भयो र  सदस्यीय कार्यदल पनि गठन भयो  कार्यदलले जेठ  को राजनीतिक सहमतिका आधारमा टुङ्गो लाग्न बाँकी  विवादित प्रश्नमा सहमतिको खोजी गर्यो  जेठ  को सहमतिमा राज्यको पुनर्संरचना शासकीय स्वरूप निर्वाचन प्रणाली न्याय प्रणालीजस्ता मुख्य विवादित विषय समेटिएका थिए  कार्यदलले जेठ  गते करिब  घन्टाको अनवरत गृहकार्यपश्चात् सबै  सय  वटा विवादमा गरिने सहमतिको विस्तृत प्रस्ताव विवाद समाधान उपसमितिको बैठकमा प्रस्तुत गर्यो  उक्त प्रस्ताव उपसमितिका सबै सदस्यसँग रहेको छ भने संवैधानिक समितिको अभिलेखमा व्यवस्थित छ  राष्ट्रपति र मन्त्रिपरिषद्बीच बाँडफाँड गर्नुपर्ने कार्यकारी अधिकारको सूची आत्मनिर्णयको अधिकार र राजनीतिक अग्राधिकार सम्बन्धी विषयलाई सम्बोधन गर्ने र संवैधानिक आयोगहरूको संख्याको बारेमा राजनीतिक तहमा केही टुंगो लगाउनुपर्ने भएकोले जेठ  गते बस्ने उपसमितिको बैठकमा सबै विषयमा सहमति कायम गर्नेगरी उक्त दिनको बैठक सम्पन्न भएको थियो  राज्यको पुनसर्ंरचनासँग सम्बन्धित विषयमा मधेस केन्दि्रत दलहरू र आदिवासी जनजाति सभासद समूहले असहमति प्रकट गरेको भए पनि अन्य विषयमा संस्थागत रूपमा कुनै पनि राजनीतिक शक्तिले असहमति प्रकट गरेका थिएनन्  तर उक्त सहमतिलाई औपचारिक रूपमा उपसमिति तथा संवैधानिक समितिबाट अनुमोदन गराउने सम्बन्धमा त्यसपछि कुनै पहल हुनसकेन  प्रदेशको संख्या र नामकरणको सम्बन्धमा भएको सहमतिबारे शीर्ष नेतृत्वले सबै शक्तिलाई विश्वासमा लिनसकेको भए संवैधानिक समितिबाट सबै विषयमा सहमति कायम गरी संघीय लोकतान्त्रिक गणतन्त्रको मूल्यमा आधारित संविधानको मस्यौदा तयार गर्न कुनै अवरोध हुने थिएन  सहमति हुंँदा विवादित विषयको निर्णय गर्न संविधानसभा बस्नुपर्ने आवश्यकता पर्दैनथ्यो  एकैपटक संवैधानिक समितिले संविधानको मस्यौदा तयार गरी सभामा पेस गर्नसक्ने नियमको व्यवस्था थियो  संविधानको विधेयक पारित गर्न प्रक्रिया छोट्याउने गरी जेठ  मा व्यवस्थापिकासंसदबाट संविधानको धारा  संशोधन भइसकेकै थियो  यसरी संविधान निर्माणको गन्तव्य नजिकै पुगेर पनि संविधानसभा सफल बन्न सकेन  ढुङ्गाना संवैधानिक समितिका सचिव थिए 
"
