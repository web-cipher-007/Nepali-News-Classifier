अल्पविकसितको बिल्लाबाट मुक्ति कसरी नेपालले अंकटाडले अघि सारेको प्रस्तावनामाथि नयाँ धारणा बनाउन सकेमात्र पछौटेपनबाट मुक्ति पाउनेछ  "
	अहिलेसम्म संसारमा  वटा देशहरू अति कम विकसित मुलुकहरूको सूचीमा रहेका छन् र त्यो सूचीभित्र नेपाल पनि रहेको सर्वविदितै छ  स्वतन्त्रताको लामो अभ्यासपछि पनि हामी किन कम विकसित मुलुकहरूको श्रेणीमा परेका छौ भन्ने अत्यन्त गम्भीर विषय हो  यद्यपि अति कम विकसित मुलुकहरू लिष्ट डेभलप्ड कन्ट्रिज भनेर नामकरण गर्दा संयुक्त राष्ट्रसंघले मुख्यतया तीनवटा परिसूचकको आधारमा निर्धारण गरेको थियो  पहिलो अत्यन्त न्युन आय दोस्रो मानवीय सम्पत्तिमा देखिएका कम्जोरी र तेस्रो आर्थिक अस्तव्यस्तताका आधारलाई परिसूचक मानेको थियो  प्रत्येक तीन वर्षमा कुल राष्ट्रिय आयको ग्रस नेसनल इनकम औसत मापन गरिंदा  अमेरिकन डलर पनि वाषिर्क प्रतिव्यक्ति आम्दानी गर्न नसक्ने मुलुकहरू पर्छन्  अति कम विकसित मुलुकबाट विकासशील मुलुकमा उकालो लाग्न कम्तीमा पनि  अमेरिकी डलर प्रतिव्यक्ति आम्दानी पुग्नुपर्ने पनि संयुक्त राष्ट्रसंघले जनाएको थियो  दोस्रो परिसूचांकमा मानवीय विकासको सीमा निर्धारण पोषण कति प्रतिशत व्यक्ति कुल जनसंख्यामध्ये कुपोषणबाट ग्रसित छन् भन्ने आधारमा बच्चाबच्चीको मृत्युदर कति प्रतिशत रहने गरेको छ कुल विद्यार्थीमध्ये कति विद्यार्थी माध्यमिक विद्यालयमा प्रवेश गर्न पाउँछन्  तथा उमेर पुगेका कति मानिसहरू कुल जनसंख्यामध्ये साक्षर छन्  जस्ता परिसूचांकको आधारमा तयार पारिन्छ  तेस्रो परिसूचांक अर्थिक संकटग्रस्तताको आधारकालाई मापन गरिन्छ  जस्तो प्राकृतिक प्रकोप खासगरी बाढी पहिरो डुबानका कारण कृषि क्षेत्रबाट विस्थापित हुनेको संख्याको आधारमा व्यापार संकट खासगरी वस्तु र सेवाको निर्यातका आधारमा र प्रदर्शनको आधारमा देखिने संकट भन्नाले कुल गार्हस्थ उत्पादनमा कृषि क्षेत्रको योगदान तथा गैरकृषि क्षेत्रको योगदान खासगरी बाह्य व्यापारका आधारमा र सानो तहको अर्थतन्त्र खासगरी जनसंख्याको अनुपातमा तथा आर्थिक दुरूहता दुर्गमताका हिसाबले आदि सूचांकहरूको आधारमा मापन गरिन्छ  यी तीनवटा सूचकांकहरूको संयुक्त योगफल अत्यन्त न्युन देखिएको हिसाबका आधारमा विश्वका  मुलुकहरू अति कम विकसित मुलुकका नाममा राखिएका हुन्   
	नेपाल लगायत अति कम विकसित मुलुकहरू बितेका झन्डै तीन दशकदेखि बजारउन्मुख सुधारमा कटिबद्ध भएर लागिपरे यद्यपि ती मुलुकहरू केही सिकासशील मुलुकहरूजस्तो आर्थिक र सामाजिक रूपमा छलाङ मार्न भने असमर्थ रहे  विगतमा भएको वासिङटन सहमति बमोजिम तथा विश्व बैंक तथा अन्तर्राष्ट्रिय मुद्राकोषमार्फत चालिएको विश्व बजारउन्मुख सुधार कार्यक्रमबाट प्राप्त हुनसक्ने अनुमान लगाइएको फाइदा ती मुलुकहरूले प्राप्त गर्न सकेनन्  नाफाको अनुमानका आधारमा भित्र्याइने अन्तर्राष्ट्रिय लगानी पनि ती मुलुकहरूमा पर्याप्त मात्रामा भित्रिन सकेनन्  अन्तर्राष्ट्रिय दातृ समुदायले उनीहरूले भने बमोजिम नीति निर्धारण गर्दा पनि उनीहरूले आशा गरिए अनुरूप ऋण मिनाहा गरिदेलान् भन्ने आशा पनि निराशामा बदलियो  विप्रेषण रकम पनि विश्वव्यापी मन्दी फैलन थालेपछि कमजोर हुँदै जाने अवस्था रहेको छ  यी कारणहरूले गर्दा आम मानिसहरूको जीवनस्तर  वर्षभित्रैमा माथि उठ्न सक्छ भन्ने विगतमा जुन अनुमान र अपेक्षा गरिएको थियो त्यो संभावना न्युन हुँदै गएको छ   
	विगतमा अन्तर्राष्ट्रिय वित्तीय संस्थाहरू र ओईसीडीले आर्थिक सहयोग तथा विकास संगठन अति कम विकसित मुुलुकहरूलाई सहयोग गर्न अन्तर्राष्ट्रिय सहयोग संरचना इन्टरनेसनल सपोर्ट मेकानिजम्स निर्माण गरेका थिए  तर त्यो संरचनाले यी मुलुकहरूको दिगो विकासमा कुनै पनि खाले रचनात्मक परिवर्तन दिलाउन सकेनन्  कम विकसित मुलुकहरूलाई आर्थिक तथा सामाजिक संरचनामा परिवर्तन लगायत वित्त व्यापार वस्तु उत्पादन प्रविधि तथा वातावरणीय दुष्प्रभावबाट रोकथाम गर्नका लागि जुन प्रकारको रचनात्मक सहयोगको विगतमा अपेक्षा गरिएको थियो त्यस्तो सहयोग केवल एउटा क्षेत्र अर्थात व्यापारमा मात्र सीमित रहन पुगेको देखियो  अन्य क्षेत्रहरूमा विकासको प्रयत्नभन्दा मात्र सांकेतिक सहयोग उपलब्ध गराइयो यसले मुलुकहरूमा रहेका विद्यमान संरचनागत कमजोरीहरूलाई आवश्यक सम्बोधन  
	गरिएन  त्यसो गर्नुमा धनाढ्य मुलुकहरूप्रति सधै बफादार रहिरहनुपर्ने र उनीहरूप्रति सधै आर्थिक र प्रविधिको तहमा भर पर्नुपर्ने वातावरण तयार गर्नु त थिएन भन्ने आशंका जन्मिन पुगेको छ   
	विगत लामो समयदेखि यी सहयोग नियोगहरू तथा वित्तीय संस्थाहरूसंग निर्भर रहेका अति कम विकसित मुलुकहरूले आवश्यक प्रतिफल प्राप्त गर्न सकेनन्  मानवीय स्रोतको उचित परिचालन गर्नका लागि शिक्षा स्वास्थ प्राविधिक तालिमयुक्त जनशक्ति निमार्ण हुन  
	सकेन  नीति कार्यान्वयनको हिसाबले तीन दशकको हाराहारीमा पुग्दा पनि विकासका लागि आवश्यक पूर्वाधारहरू निमार्ण हुनसकेनन्  अहिले पनि कृषि लगायत अन्य आर्थिक क्षेत्रमा आधुनिक प्रविधि प्रवेश गराएर प्रथम क्षेत्रलाई आधुनिकीकरण गर्न सकिएको छैन  आर्थिक वृद्धि तथा समग्र विकासमा अझै पनि बाह्य स्रोत र साधनमा परनिर्भर रहनुपरेको छ  कुल गार्हस्थ उत्पादनमा औद्योगिक उत्पादन म्यानुफ्याक्चरिङ सेक्टर हिस्सा अत्यन्त न्युन रहेकोले रोजगारी र आन्तरिक पुँजी निर्माणको काम हुन सकिरहेको छैन  र बाह्य ऋणको दर प्रतिवर्ष बढ्दै जाँदा सार्वभौम ऋण थेग्न नसकिने हो कि भनेर चिन्ता गर्नुपर्ने अवस्था विद्यमान देखिन्छ  यी सबै नकाम हुनुमा वा असफलता हात लाग्नुमा हाम्रो आफ्नै निकम्मापन त जिम्मेवार छ नै नीतिगत रूपमा विश्व वित्तीय संस्थाहरू र सहयोग नियोगहरू पनि कम जिम्मेवार छैनन्   
	यो आक्षेपमात्र होइन  अति कम विकसित मुलुकहरूका आफ्ना केही संस्थागत कमजोरीहरू थिए  जनसंख्याको ठूलो हिस्सा अत्यन्त गरिवीबाट पिसिएको थियो  तिनीहरूका लागि न्युनतम आवश्यकता परिपूर्ति गर्न राज्यमा विद्यमान आर्थिक राजनीतिक तथा सामाजिक संरचनाहरूमा फेरबदल गर्न आवश्यक थियो  त्यो काम राज्यले मात्र गर्न सक्तथ्यो  मुलुकमा पुँजी निर्माणको कामलाई प्रभावकारी बनाउन लगानी गर्न तथा पुँजी सञ्चितीको अवस्था सहज तुल्याउन पनि राज्यले नै महत्वपूर्ण भूमिका निर्वाह गर्नुपर्ने अवस्था थियो  नयाँ प्रविधि भित्र्याएर वा निर्माणको थालनी गरेर उत्पादनमूलक रोजगारीको व्यवस्थापनको काममा अग्रसरता पनि राज्यले नै लिनुपर्ने अवस्था थियो  यी कार्यक्रममार्फत मात्रै वास्तविक दरिद्रता वा गरिबी घट्न सक्तथ्यो  तर राज्यको भूमिका नीतिगत रूपमा खुम्च्याउँदा राज्य प्रभावकारी हुन  
	सकेन  तीन दशक लामो समयलाई पछाडि फर्केर हेर्दा पूर्वाधार विकासमा आवश्यक लगानी वास्तविक मूल्यमा झन्झन् घट्दै गएको छ  घरेलु बचत घट्दै गइरहेको छ  आफूसंग भएका जलविद्युत लगायत प्राकृतिक खनिज पदार्थलाई उत्खनन तथा प्रयोगमा ल्याउन नसक्दा महंगिदै गएको पेट्रोलियम पदार्थको खरिद अत्यधिक मात्रामा गर्नु परिरहेको छ  निर्यातमूलक वस्तुहरू आफ्नै कच्चापदार्थमा आधारित हुन नसकेकाले आम मानिससंग सरोकार राख्ने मूल्य अभिवृद्धि संभव हुन सकिरहेको छैन  मुख्य खाद्यान्न बाली उत्पादनमा सहयोग र राहत कटौतीका कारण उत्पादन घट्ने अवस्था दिनप्रतिदिन बिस्तार हुँदै गइरहेको छ  यी सब गतिविधि तीव्र हुनपुग्दा पनि न सरकारहरू आफू किन पछाडि परेका हौ भनेर मूल्याङ्कन गर्न अग्रसरता नै देखाइरहेका छन् नत विश्व वित्तीय संस्थाहरू र सहयोग नियोगहरू नै नीतिगत त्रुटिहरूलाई परिमार्जन गर्न र सच्याउन नै अग्रसर देखिएका छन्   
	सन्  को अन्त्यतिर संयुक्त राष्ट्रसंघ मातहतको अंकटाडले अति कम विकसित मुलुकहरूको दु्रततर विकासका लागि नयाँ अन्तर्राष्ट्रिय विकास नक्सांकन न्यु इन्टरनेसनल डेभलपमेन्ट आर्किटेक्चर निडा लागु गर्नु आवश्यक रहेको बताएको छ  मुख्यतया सन्  देखि  सम्मको अवधिमा अति कम विकसित मुलुकहरूको आर्थिक तथा सामाजिक विकासलाई टेवा पुर्याउन मुख्यतया चारवटा क्षेत्रमा राज्यको ध्यान जान प्रस्ताव अगाडि सारेको छ  पहिलो वस्तु र सेवा विस्तारका लागि सरकारले पर्याप्त मात्रमा खर्च गर्न आवश्यक छ  दोस्रो आफ्नो मुलुकको पूर्वाधार विकासमा सार्वजनिक तथा निजी लगानीको गति तीव्र पार्न जरूरी छ  तेस्रो निर्यातमूलक वस्तु उत्पादनका लागि नयाँनयाँ क्षेत्रको विकास प्रवर्धन गर्न जरूरी छ  र चौथो निर्यातका लागि निर्यात तथा लगानी बीचको तादत्म्यता स्थापित गर्न नयाँ संस्थाहरूको विकास गर्न जरूरी छ   
	अंकटाडले प्रस्ताव गरेको निडा कार्यक्रम वास्तवमा अन्तर्राष्ट्रिय सहयोग संयन्त्रको नयाँ वैकल्पिक रूप हो  जहाँ अल्पविकसित मुलुकहरूले आफ्नो हक र हितमा विकास रणनीति तय गर्न सकुन् र नयाँ गतिका साथ अगाडि बढ्न सकुन् भन्ने मनसाय देखिन्छ  पुँजीको निर्माणमा मुलुकको आर्थिक तथा सामाजिक विकासमा चाहिने पूर्वाधार विकासमा सोही मुलुकको मानवीय श्रम तथा पुँजीको भरमग्दुर उपयोग होस् र त्यसकै माध्यमबाट पुनर्उत्पादनले गति लिन सकोस् भन्ने मनसाय पनि त्यसमा निहित रहेको देखिन्छ  हुन पनि आफूसंग भएको जनशक्तिलाई स्वदेशमै रोजगार उपलब्ध गराउनका लागि अर्को कुनै विकल्प देखिन्न   
	नेपाली राजनीतिक दलहरू उद्योग तथा व्यवसायीहरू नेपाली राज्यका नीति निर्माणको तहमा हस्तक्षेप गर्नसक्ने कर्मचारीतन्त्र नागरिक समाज आदि सवैले अंकटाडले अघि सारेको प्रस्तावनामाथि नयाँ धारणा बनाउन जरूरी छ र आफूलाई बदल्नका लागि नयाँ परिवेश निर्माणमा सक्रिय हुन जरूरी छ  अन्यथा हामी कही नपुग्ने अवस्थामा रहने हो भने जहिले पनि हाम्रो मुलुकमा लागेको अल्पविकसित मुलुकको बिल्लाबाट मुक्त हुनसक्ने अवस्था रहने छैन  हामीलाई अन्तर्राष्ट्रिय गौंडाका हरेक मोडहरूमा बेइज्जत हुनबाट पनि कसैले रोक्नसक्ने अवस्था रहने छैन  र अरवियन मुलुकहरू मलेसिया लगायतका अन्य विकासशील तथा विकसित मुलुकहरूमा दासत्वपूर्ण रोजगारीका लागि भौंतारिनुपर्ने परिस्थितिबाट हामी कसैलाई पनि त्राण मिल्ने छैन   
"
