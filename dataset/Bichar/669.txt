वर्ग र जातिः प्रारम्भिक आँकलनसमाजका बृहत् समूह वा तप्कालाई बुझाउन वर्ग शब्दको प्रयोग गरिने"
	समाजका बृहत् समूह वा तप्कालाई बुझाउन वर्ग शब्दको प्रयोग गरिने भए पनि यसको विशेष प्रयोग माक्र्सवादीहरूले गर्ने गरेका छन्  कुनै समूहको सामाजिक वर्ग उसको दौलतले भन्दा पनि श्रम र उत्पादनका साधनसँगको सम्बन्धद्वारा निर्धारित उसको आयको स्रोतको वस्तुगत यथार्थले गर्छ  यसअनुसार उन्नाइसौं शताब्दीको बेलायती समाजमा तीनवटा मुख्य वर्ग थिए जमिनदारी वा कमाउन दिएको भूमिको आयस्रोत भएका आफै श्रम नगर्ने भूमिपति उत्पादनका साधनमाथि नियन्त्रण भएका ज्यालामा रोजगार दिने र लगानीको नाफाबाट आय गर्ने पुँजीपति र ज्यालाका निम्ति आफ्नो श्रम बेचेर गुजारा गर्ने सर्वहारा वा श्रमिक वर्ग  पुँजीवादको विकाससँगै पुँजीपति निम्न पुँजीपति र श्रमिक प्रमुख सामाजिक वर्गका रूपमा अगाडि आए  यी प्रमुख वर्गभित्र धेरै उपवर्गको पनि विश्लेषण गर्न सकिन्छ  सामाजिक उत्पादनको प्रणाली र त्यसले निर्धारित गर्ने सम्बन्धअनुसार प्रत्येक समाजको वर्गीय संरचना प्रभावित हुन्छ   
	वर्गीय अवधारणाको विश्लेषणात्मक विशेषता के हो भने यसले मनोगत धारणाभन्दा वस्तुगत यथार्थलाई आत्मसात् गर्छ  यस्तो वस्तुगत यथार्थ जसले व्यक्तिको सोच व्यवहार भौतिक जीवन र जगत्प्रतिको धारणा चेतना आदिलाई निर्देशित गर्छ  उत्पादन प्रणालीको विकास र त्यसको राष्ट्रियअन्तर्राष्ट्रिय स्वरूपअनुसार वर्गको बनोट बदलिन सक्छ  एउटै व्यक्तिले पनि आफ्नो जीवनकालमै आफ्नो वर्ग परिवर्तन गर्न सक्छ  यस हिसाबले यो एउटा गतिशील अवधारणा पनि हो  वर्ग भनेको समाजलाई विश्लेषण गर्ने र रूपान्तरणका लागि परिचालन गर्ने अवधारणा हो  यसले समाजको सार सङ्ग्रह गर्छ  समाज किन कसरी र केका लागि परिचालित छ भन्ने कुराको थाहा त्यो समाजको वर्गीय संरचनाले दिन्छ  वर्गीय विश्लेषणले समाजको अनवरत द्वन्द्व र त्यसको रूपान्तरणको बृहत् परिवेशलाई समाज विकासको अभिन्न अङ्गका रूपमा हेर्छ  यसरी वर्गीय चेतना राजनीतिक परिचालनको महत्त्वपूर्ण अस्त्र बन्न पुग्छ   
	कम्युनिस्ट घोषणापत्र अनुसार वर्गीय चेतनाको परिचालनले समुदाय र राज्यका सीमा नाघ्दै संसारलाई परिवर्तन गर्ने वर्गीय प्रतिरोधलाई नै समाप्त गर्ने सामथ्र्य राख्छ ताकि एउटा यस्तो समाज निर्मित होस् जहाँ प्रत्येक व्यक्तिको स्वतन्त्र विकास सबैको स्वतन्त्र विकासको सर्त हुनेछ  तर वर्गीय चेतनाको परिचालन स्वःस्फुर्त हुने कुरा होइन  यो पनि द्वन्द्वको सिलसिलामा लामो समयक्रममा उत्पादनका विधि र सम्बन्धमा आउने परिवर्तन तथा श्रमको सङ्गठनात्मक परिचालनका क्रममा निर्माण हुने कुरा हो  समाज विश्लेषण सम्बन्धी माक्र्सको विधि मान्नेहरूका निम्ति वर्गीय समाज रहुन्जेल समाजमा वर्गको अस्तित्व सर्वकालिक यथार्थ हो   
	वर्गको सापेक्षमा जाति एउटा नियतिवादी डिटरमिनिस्टिक धारणा हो  व्यापक अर्थमा जातिले नश्ल वा खास वंशानुगत विशेषतासहितको भाषिक र सांस्कृतिक समुदायलाई जनाउँछ  वर्गजस्तै जाति पनि विभेदको सूचक हो तर जातीय विभेद भने सम्बन्धित व्यक्तिको जन्मको नियतिद्वारा निर्धारित विभेद हो  त्यस विभेदमा व्यक्तिको चाहना वा कर्म वा सामथ्र्यको कुनै अर्थ वा महत्ता हुँदैन  जातीय समूहहरू पनि ऐतिहासिक समयक्रममा विभिन्न उपसमूहमा विभाजित भएका छन्  तिनले पनि भौगोलिक परिवेशको परिवर्तन जीविकोपार्जनका नयाँ उपाय र सम्बन्ध बाह्य संसारसँगको लेनदेनजस्ता विभिन्न कारणले कालान्तरमा आफ्नो रूप फेरेका छन्  यस्तो परिवर्तन आए पनि अतीतको स्मृतिले दिने निरन्तरता भने लामो समयसम्म कायम रहिरहन्छ   
	हिन्दु वर्णव्यवस्थाले ठाडो सामाजिक विभेदको एउटा आततायी परिपाटी नै संस्थागत गर्यो  यो व्यवस्थाले ठाडो श्रेणीमा विभिन्न जातीय समूहलाई वर्गीकृतमात्रै गरेन यसलाई समाजका खास वर्गको स्वार्थपूर्तिको माध्यम पनि बनायो  सन्  को मुलुकी ऐनमार्फत जंगबहादुर राणाले नेपालमा यो विभेदलाई कानुनी वैधता दिएर व्यवहारमा लागू गरे  यद्यपि धेरै समय अघिदेखि नै हिन्दु रजौटाहरूले यो व्यवस्थालाई आआफ्नै पारम्परिक ढङ्गले स्थापित गरिसकेका थिए  तर नेपालका सन्दर्भमा जातजातिको कुरा गर्दा सन्  को मुलुकी ऐनको प्रसङ्ग महत्त्वपूर्ण छ  किनभने विविध जातजाति संस्कृति र भाषाभाषी भएको मुलुकमा यो ऐनले सबै जातजाति सांस्कृतिक र भाषिक समुदायलाई एउटै सर्वसमावेशी हिन्दु सामाजिक संसारमा ढाल्ने र हुल्ने प्रयत्न गर्यो  यसले चोखो र बिटुलो शुद्ध र अशुद्धको कर्मकाण्डी आधार बमोजिम जातजातिलाई विभेद गर्ने आधार बसाल्यो  
	मुलुकी ऐनले सबै जातजातिलाई तागाधारी जनै लगाउने र मतवाली जाँडरक्सी खाने गरी दुई समूहमा विभक्त गर्यो  फेरि मतवाली समूहलाई पनि पानी चल्ने र नचल्ने अनि मासिने कमारा तुल्याउन हुने र नमासिनेमा उपसमूहमा विभाजन गर्यो  गैरहिन्दु जातिलाई मतवाली तर पानी चल्ने समूहमा राखियो  हिन्दु सामाजिक व्यवस्था लागू गर्ने मामिलामा जंगबहादुर राणाको मुलुकी ऐनले एकातिर तागाधारीहरूको सर्वोच्चता अटल रहने कुरा निश्चित गर्यो भने अर्कोतिर गैरहिन्दु समूहहरूलाई हिन्दु सामाजिक मान्यता र विचारलाई आत्मसात् गर्ने आधार र सन्दर्भ प्रदान गर्यो  यो हिन्दु सामाजिक व्यवस्था लागू गर्ने स्पष्ट राजनीतिक चाल थियो  
	साधारणतया जात र जातिको समानार्थी प्रयोग हुने गरे तापनि नेपालमा जात र जातिलाई विभिन्न प्रकारले अथ्र्याइएको छ  डा हर्क गुरूङले जात शब्दलाई हिन्दु वर्णव्यवस्था अन्तर्गतका जात समूहलाई बुझाउने अर्थमा प्रयोग गरेका छन्  त्यस्तै उनले हिन्दु वर्णव्यवस्था बाहिरका अधिकांश मङ्गोल मूलका आफ्नै भाषा संस्कृति र थातथलो भएका जनसाङ्ख्यिक समूहलाई बुझाउन जाति शब्दको प्रयोग गरेका छन्  नेपालमा पनि विगत दुई दशकदेखि गैरककेसियाली जातीय समूहलाई आदिवासी जनजाति भन्न थालियो  खासमा भारतको सिको गर्दै नेपालमा आदिवासी शब्दको प्रयोग गर्न थालिएको हो  भारतमा आदिवासी शब्दले ऐतिहासिक कालक्रमदेखि एकै क्षेत्रमा बसोबास गरिरहेका रैथाने कबिला ट्राइब समूहलाई जनाउँछ  कतिपयले हिन्दु वर्णव्यवस्थाभित्र नपर्ने र हिन्दुहरू आउनुअघि नै आजको नेपाली भूभागमा पुख्र्याैली बसोबास भएका जातीय समूहलाई बुझाउन आदिवासी जनजाति शब्द प्रयोग गरेका छन्   
	आदिवासी जनजाति राष्ट्रिय प्रतिष्ठान ऐनले आफ्नो मातृभाषा र परम्परागत रीतिरिवाज छुट्टै सांस्कृतिक पहिचान छुट्टै सामाजिक संरचना र लिखित वा अलिखित इतिहास भएको जाति वा समुदाय भएकाले सूचीकृत गरिएका  समुदायलाई आदिवासी जनजाति भनेर मानेको छ  सो सूची परिमार्जित गर्न  चैतमा तत्कालीन सरकारद्वारा डा ओम गुरूङको संयोजकत्वमा बनाइएको उच्चस्तरीय कार्यदलले  समुदायलाई आदिवासी जनजाति भनेर वर्गीकरण गरेको छ  तीमध्ये  लोपोन्मुख  सिमान्तीकृत  अवसरबाट वञ्चित र  अवसरमा पहुँच भएका पर्छन्  यो वर्गीकरणमा स्वपहिचानलाई पनि एउटा आधारका रूपमा लिइएको छ  यो प्रतिवेदनलाई औपचारिकता दिन भने बाँकी नै छ  
	आदिवासी जनजातिको सर्वमान्य र निश्चित परिभाषा छैन  नेपालमा आदिवासी जनजाति सम्बन्धी प्राज्ञिक धारणाको निर्माण अमेरिकी महादेशमा भएको पश्चिम युरोपेली ककेसियन जातिको औपनिवेशिक विस्तार र बसाइँसराइ त्यसले त्यहाँका आदिमवासीको जनसङ्ख्या र संस्कृतिमा ल्याएको सङ्कट तथा जीविका र जीवन पद्धतिको हरणबाट प्रभावित रहेको देखिन्छ  खास गरेर पश्चिमा मानवशास्त्रीहरूकै अध्ययनका आधारमा यी धारणा बनेका हुन्  आदिवासी सम्बन्धी विश्व श्रम सङ्गठनको धारणा पनि यही अनुभवबाट प्रभावित रहेको छ  नेपालमा विभिन्न जातिको बसाइँसराइको ऐतिहासिकताका पाटा जतिजति खुल्दै गएका छन् त्यतित्यति नै आदिवासी जनजातिको धारणा पनि परिमार्जित हुँदै गएको आभास मिल्छ   
	अहिले आदिवासी जनजातिको धारणाले तीनवटा पक्षमा बढी जोड दिएको देखिन्छः क खास भौगोलिक क्षेत्र थातथलो संगको ऐतिहासिक र निरन्तर सम्बन्ध ख मूलप्रवाह भन्दा पृथक् र ऐतिहासिक साझा आर्थिक उत्पादन प्रणाली ग राजनीतिक आर्थिक सामाजिकसांस्कृतिक बहिष्करण र विभेद जसमा भाषा संस्कृति आदिको विभेद र पृथक् संस्कृतिको प्रभुत्व पर्छन्  साझा उत्पादन प्रणालीका सम्बन्धमा भने प्रशस्त मतमतान्तर छ  किपटलाई यस्तो प्रणालीको नमुनाका रूपमा लिने हो भने पनि यसले नेपालको भूमि व्यवस्थाको निक्कै सानो हिस्सालाई मात्रै जनाउँछ  सन्  मा किपट उन्मूलन हुँदा नेपालको भूमि व्यवस्थाको कुल  प्रतिशतमात्रै किपट अन्तर्गत थियो   
	आदिवासी जनजाति अभियन्ताहरूले आदिवासीको धारणा र पहिचानलाई यसरी बुझाउन खोजेका छन् मानौं आदिवासीत्व र आदिवासीपन एउटा विशेष गुण हो सर्वकालिक र अपरिवर्तनीय हो  यसलाई मुलुकमा र संसारमा उत्पादन प्रणालीमा भइरहेका परिवर्तन र आर्थिकवैचारिक लेनदेनले कुनै प्रभावै पार्दैन  स्रोतसाधनमाथिको पहुँच र नियन्त्रण सांस्कृतिक र भाषिक सम्बर्द्धन र विकासका लागि आवश्यक सामाजिकराजनीतिक स्वायत्ततालाई अतिरञ्जित प्रकारले प्रस्तुत गर्ने क्रममा आदिवासीको धारणा समस्याग्रस्त बनेको हो   
	सन्  को जनगणनाले नेपालमा कुल  मध्ये  किटिएका जातीय समूह रहेको तथ्याङ्क दिएको छ  यो तथ्याङ्क हिन्दु र गैरहिन्दुको विभेदमा आधारित नभई प्रचलित जातका नाममा दिइएको हो  यस अन्तर्गत  हिमाली क्षेत्रमा बसोबास गर्ने जातजाति समूह  पहाड र भित्री मधेसमा बसोबास गर्ने जातजाति समूह र  तराई मधेस मा बसोबास गर्ने जातजाति समूह पर्छन्  कुल जातीय समूहमध्ये  लाई गैरहिन्दु समूह मानिन्छ  यद्यपि नेवार जातीय समूहमात्र होइन एउटा जात प्रणाली नै हो जसमा  प्रतिशतभन्दा बढी हिन्दु धर्मावलम्बी पर्छन्  अहिले नेपालमा जनगणनाको जातीय तथ्याङ्कलाई नै आधार मानेर जातीयताको कुरा गर्ने गरिन्छ  
	सन्  को जनआन्दोलन खासगरी मधेस आन्दोलनयता जातीयताको धारणालाई जातभन्दा व्यापक अर्थमा पनि प्रयोग गरिएको छ  उदाहरणका लागि मधेसको धारणालाई लिन सकिन्छ  तराई वा मधेस एउटा भौगोलिक वर्गीकरण हो  यसले साधारणतया चुरे पर्वत शृङ्खलादेखि दक्षिण नेपालभारत सीमासम्मको क्षेत्रलाई जनाउँछ  अहिले मधेसको भौगोलिक पहिचान साझा जातीय पहिचानका रूपमा स्थापित गरिएको छ  जबकि मधेसभित्र  को जनगणनामा  जातीय समूह थिए  ती समूहमा  आदिवासी जनजाति समूह  दलित जात समूह  गैरदलित जात समूह र  अन्य समूह पर्छन्  तराई वा मधेसमा जति जातीय विविधता सामाजिक आर्थिक राजनीतिक असमानता र विभेद नेपालका कुनै भौगोलिक प्रदेशमा छैन  
	नेपालमा व्याप्त रहेका राज्यद्वारा परोक्ष वा अपरोक्ष रूपमा प्रायोजित गरिएका जातीयक्षेत्रीय विभेद र असमानताका सन्दर्भमै जातीयताको धारणा प्रबल भएको हो  विभेद र असमानताको कुरालाई सामान्यीकृत गर्दा नेपालमा  मुख्य र बृहत् जातीयक्षेत्रीय समूहको पहिचान गर्न सकिन्छ  पहिलो पहाडी उपल्लो जात जसमा बाहुन क्षत्री ठकुरी संन्यासी पर्छन्  दोस्रो आदिवासी जनजाति  तेस्रो दलित  र चौथो मधेसी  यी चार समूह बीचको विभेदलाई नेपालको सन्दर्भमा थोक समस्या भने हुन्छ  पक्कै पनि यी समूहभित्र प्रशस्त विविधता छ र राज्यसंगको अपेक्षा पनि फरकफरक छन्  तिनको सटिक विश्लेषण हर्क गुरूङले गरेका छन्  तर यी प्रत्येक समूहभित्र पनि जातीय चेतनाको स्तर फरकफरक छ  उदाहरणका लागि कर्णालीका औसत खस क्षत्रीको आर्थिक हैसियतको तुलना मध्यपहाडका क्षत्री समूहसंग हुनसक्दैन  त्यस्तै नेपालको राजनीतिक एकीकरणदेखि नै जातीय स्वायत्तताका निम्ति संघर्षरत लिम्बुहरूको जातीय चेतनाको स्तरलाई गुरूङ वा तामाङको ऐतिहासिक जातीय चेतनाको स्तरसंग तुलना गर्न मिल्दैन  मानवशास्त्रीहरूकै मतमा पनि तामाङ र मगरहरू भित्रको भाषिक सांस्कृतिक र बसोबासको विविधता व्यापक छ  मधेसी समूहभित्र अझ जटिल विविधता र जात बीचको विभेद छ   
	जहाँ आदिवासी जनजाति र मधेसीले पहिचान स्वायत्तता र आत्मनिर्णयको अधिकारलाई महत्त्वपूर्ण जातीय मुद्दाका रूपमा उठाएका छन् त्यही जातकै कारणले सदा उत्पीडित अपहेलित र सिमान्तीकृत हुनुको ऐतिहासिक पीडा बोक्दै आएका दलितका निम्ति पहिचान नै अभिशाप हुनपुगेको छ  नेपालको जातीय समस्यालाई सामाजिक सांस्कृतिक आर्थिक राजनीतिक र जनसाङ्ख्यिक अधिकारको उपभोगमा विभिन्न सामाजिक समूहबीच रहेका असमानता र विभेदका कारण उत्पन्न समस्याका रूपमा हेर्ने हो भने त्यसको निदान माथि उल्लेखित  बृहत् जातीय समूहका सन्दर्भमा हेर्नु आवश्यक होला  
	रूपान्तरणः समाज अध्ययन  
	जर्नलको पछिल्लो अंकबाट साभार 
	 
"
