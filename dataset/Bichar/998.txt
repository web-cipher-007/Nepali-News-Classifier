"साहित्य विश्व र राग""आजकल हामी विचार अर्थ राजनीति कला संगीत र साहित्यका सबै क्षेत्रमा विश्वको चर्चा गर्छौं  ""
	आजकल हामी विचार अर्थ राजनीति कला संगीत र साहित्यका सबै क्षेत्रमा विश्वको चर्चा गर्छौं  अनि यसमा इतिहासको विषय पनि उठ्छ  यसो हेर्दा व्याख्याको कुरा ठूलो रहेछ भन्ने थाहा हुन्छ  देश बाहिर बढी चर्चा गरिने विषय विश्वको भनेर चिनिन्छ  पहिलेपहिले बाहिर भनेको युरोप थियो  त्यसमा पनि लन्डन प्यारिसजस्ता सहरलाई केन्द्र मानिन्थ्यो  त्यहाँबाट बाहिर आएका कुराहरूको प्रयोग गर्नुलाई विश्वव्यापी मानिन्थ्यो  विश्व साहित्य के हो  आज हामी विश्व साहित्यको दाँजोमा कहाँ छौं  नेपालले विश्व साहित्यको दाँजोमा पुग्न के गर्नुपर्छ  के हाम्रा अहिलेसम्मका लेखन पर्याप्त छन् त्यसका निम्ति  म माथि गरिने प्रश्नहरू यिनै हुन्  केही अनुरागका कुरा कि त मेरो दैनिकीका कुरा पनि आउँछन्  अर्को प्रश्न त सधैं अनुत्तरित छ किन अमूक लेखकले कुनै शैली लिएर लेख्छ  म जेमिसनको भनाइ दोहोर्याउँछु त्यो शिल्पीको शन्तोष हो  कुनै लेखकको कुनै चित्रकारको वा कुनै संगीतकारको शैली उसको राग हो  मलाई राग भीमपलासी मनपर्ने हुनाले भन्छु लेखकले शव्दका अकिञ्चन तार तानेर आफ्नै भीमपलासी राग निकाल्छ   
	अहिले मलाई लाग्छ हामी सबै राग भीमपलासी तान निकाल्दैछौं  यसो राजनीतिक सभाहरूमा पुगेको हुन्छु  भित्तामा हिजोका अकिञ्चन नेता र सिद्धान्तवादीका दल विशेषका चरित्र हेरी फोटा टाँगेका हुन्छन्  मलाई लाग्छ यो सबै राग हो जो कसैले अध्र्दमुदि्रत नयन पारेर केही शब्दका तार खिचेपछि हावामा उठ्छ  अनि यी रागको साँचो अनुशीलन कसैबाट पनि भएको हुँदैन  अर्को विशेषता त्यो हो  म सानै छँदादेखि नै यस्ता रागहरू सुनिआएको छँदो अहिले वितृष्णाको संघारमा पुगेको छु  पत्रपत्रिकाहरूमा के निस्किन्छन् सबै पूर्वज्ञान जस्तो भइबस्छ  हप्ताभरि के निस्किन्छन् कसका फोटा र चर्चा निस्किन्छन् अनि हप्ताको अन्तमा के निस्किन्छन् ती सबै पूर्वअनुमान गर्न सक्छु  साहित्य सभा नै हुन् म धेरै जाने  तिनमा भनिने एउटा अभिव्यक्ति हुन्छ   
	त्यो हो साहित्य सबैभन्दा ठूलो कुरा हो  यसले जीवनलाई विशिष्ट के के दिन्छ  राजनीति त योभन्दा तलको कुरा हो  म पनि फुलेल भएर ताली हान्छु  सबैका आफ्नाआपना हुन्छन्  हो मेरा पनि छन्  त्यसैले साहित्यको निम्ति दुई कर जोरेर अकिञ्चन ध्वनि निकाल्छु  अनि फेरि उह प्रश्न कहींबाट उठ्छ विश्व साहित्यको दाँजोमा हामी कहाँ छौं  स्मृतिहरू वैरिएर आउँछन्  उत्तर भेट्ने कोसिस गर्छु  
	स्कुलको परिवेश छ  हामी श्री सिंहवाहिनी हाइस्कुल म्याङलुङ बजारमा विद्यार्थी छौं  एउटा विशाल बटवृक्षको फेदमा पुरानो शैलीको तीनतले घर छ  त्यसमा हामी अनेकौं कक्षामा छौं  दक्षिण भारतका पादरी दोस्रो विश्वयुद्ध लडेर फर्केका हर्कजङ लिम्बु नेपालका स्थानीय शिक्षक अनि एकाध विहारतिरका मास्टरले पेलेर पढाउने त्यो स्कुलमा ब्रह्मलाल दाइ पिउन छन्  ती मेरा गाउँले दाजु र मेरा नाता पर्ने मानिस हुन्  एकदिन ती सरासर हाम्रो कक्षामा आउँछन् अनि गोजी भित्रबाट पट्टयाएका एकाध किताब झिक्छन्  तिमेर्को पढाइ जाँच्नुपर्यो लौ यो हिसाब मिलाओ ती भन्छन्  श्लोकमा हिसाब दिन्छन्  मिलाऊ सुजन हो शङ्का नराखी रती  अनि हिसाब टिप्छौं  केही गर्दा पनि मिल्दैन  उनको श्लोक नै त्यसरी बनिएको छ  त्यो नमिल्ने हिसाबको श्लोक नै अड्काउन बनिएको हो  हाम्रा पसिना छुट्छन्  अन्तमा ब्रह्मलाल दाइ आफ्नो पिउन हुनुको अकिञ्चन अवस्थाबाट उनको हिसाबको अगाडि घोप्टो परेका विद्यार्थीमाथि उठेर प्राज्ञिक हुङ्कार गर्छन्  त्यही बेला हेडमास्टर आइपुग्छन्  उनलाई गाली गर्दै भन्छन् ल तिमी नै मिलाएर देखाऊ  हल्ला नगर  ब्रह्मलाल दाइ हेडमास्टरमाथि किञ्चित् दया गरेर भन्छन् यो मैले मिलाउने हिसाब होइन हेडसर  यो मैले दिने हिसाब हो  यति भनेर हेडमास्टरलाई नै त्यो हिसाबले प्रहार गरेर भाँचिएको कुर्सी बोकेर ती बाहिर निस्किन्छन्  हिँड्ने बेलामा ती फर्केर भन्छन् यो हात हेर्ने किताब र यो हिसाबको श्लोक भएको किताब काँशीमा छापिएका हुन्  यो हामीले बुझ्दैनौ  मुद्रण रहस्यवाद बाहिरी ज्ञानको श्रेष्ठता विश्व साहित्यमा हामी पछाडि छौं भन्ने त्यो आधारबाट उनले गरेको हुङ्कार र सबैभन्दा बढी उनले दिने तर उनले समाधान नगर्ने हिसाबको पहेलीका विम्बले मलाई बेस्सरी हल्लाउँछन्  अहिलेसम्म पनि तिनै पहेलीले हल्लिएको अनुभव गर्छु  जब म कुनै ज्ञान समीक्षा र दर्शनका तुरूप फेंक्छु अनि परबाट हेर्छु मलाई लाग्छ म ब्रह्मलाल दाइको त्यही हिसाबको प्रयोग गरिरहेको छु  म पटकपटक उनको अवतार भएको अनुभव गर्छु   
	विश्व साहित्यको दाँजोमा हामी कहाँ छौं अनि कहिले त्यहाँ पुग्छौं भन्ने प्रश्नको उत्तर खोज्दा म फेरि ब्रह्मलाल दाइको उतैबाट आएको किताबको फुर्तिलो रवाफ सम्भिन्छु  मेरो मानसमा यस विषयमा मलाई चित्त बुझाएर तर्क गर्ने केही चिन्तकका विचार सम्भिन पुग्छु  उनको किताब त एउटा रूपक हो  त्यो उतैबाट आएको किताब भनेको हाम्रो अर्थमा अङ्ग्रेजी भाषामा छापिएको किताब हो  हामी अङ्ग्रेजी भाषा र यसमा छापिएका किताबका अर्थमा विश्व साहित्यको चर्चा गर्दारहेछौं  यो बहस भारतमा धेरै चलेको छ  भारतमा मैले पढेका कुरा र मैले साहित्य भेलाहरूमा देखेका कुराको आधारमा चर्चा गर्दा विश्व साहित्य भनेको अङ्ग्रेजी भाषाबाट पुगिने मानक हो भन्ने मानिन्छ  सल्मान रुस्दीको मिडनाइट्स चिल्ड्रन  छापिएपछि अङ्ग्रेजी भाषामा लेखिएका कृतिमात्रै बाहिर चर्चा पाउने उपन्यास मानिनु एउटा यथार्थ भयो  भारतको साहित्य कस्तो हुनुपर्छ भन्ने विषय धेरै उठ्यो  भारत स्थूल र विशाल भएको हुनाले यसको साहित्य उत्ताल व्यापक कल्पना उजागर गर्ने अनि पश्चिमी साहित्यिक विधाका आधारमा लेखिएको हुनुपर्ने अनि त्यो विश्व साहित्यको दाँजोमा पुग्न सक्ने भन्ने प्रचार गरियो  अत्यन्त व्यापक प्रचार गरिएको अनि राज्य र अकादमीले पनि पैसा दिएर हुर्काएको हिन्दी साहित्यमा पाँच सय किताब छापिने अनि पाँच हजार छापिए भने बेस्ट सेलर हुने अवस्थामा अरु भाषामा कति पो साहित्य छापिन्छन् र भनेर हिन्दी भाषामा काम गरेका विद्वानले तर्क गरेका छन्  त्यसको दाँजोमा अङ्ग्रेजीमा लेखिएका किताब हजारौंको संख्यामा बिक्री हुने अवस्थालाई लिएर हेर्दा भारतीय भाषाहरूको अवस्था निरीह अनि विश्व साहित्यको दाँजोमा पछि परेको भन्ने अर्थ निकालियो  सन्  मा अमित चौधरीले सम्पादन गरेर आधुनिक भारतीय साहित्यको पिकाडोर संस्करण भन्ने ग्रन्थ निकाले  यिनले भूमिकामा भनेका कुरालाई लिएर भारतीय साहित्यका मलाई मनपरेका ज्ञाताहरू फ्रान्सेस्का ओर्सेनी र अरुले छलफल निकाले  म ठाउँको अभावले सारमात्र निकाल्छु   
	दक्षिण एसियामा युरोपेली आधुनिकताभन्दा पहिले नै साहित्यको जागरण आएको थियो  यताको साहित्य गतिविधि सबै अंग्रेजी र उताको आधुनिकताले नाप्न मिल्दैन  यताको साहित्यको मानक अंग्रेजी वा पश्चिमी मानकले बनिएको होइन  समाज र राष्ट्रको चरित्रले मानक बनिन्छन् र बनिएका छन्  साहित्यको भूमण्डलीय राजधानी र स्रोतकेन्द्र हुँदैन र थिएन  युरोपमा जन्मिएर उपन्यास विधा अन्त फैलियो तर त्यो ठाउँले नै त्यो उपन्यास बनियो  अनुकृतिले होइन  तर अङ्ग्रेजी र फ्रान्सेली भाषाले विश्वमा अनुवादको प्रचार भयानक गरेका हुन्  त्यो मान्नुपर्छ  मौलिकता आधुनिकता र अवस्था आफ्नाआफ्नै हुन्छन्  गोराहरूबाट निरपेक्ष रूपमा यता साहित्यका विकास र जागरण भएका छन्  अहिले यो अवस्थालाई राम्ररी केलाएर हेर्नुपर्ने भएको छ  हामी नेपाली विश्व साहित्यको दाँजोमा कहाँ छौं त भन्ने प्रश्नको उत्तर त्यहीं खोज्नुपर्छ  भूमण्डलीय तरलताको सिद्धान्तले पनि व्याख्या गर्दैन यो स्थानीय यथार्थ भन्छन् विद्वानहरू   
	नेपालमा विश्व साहित्य एक अर्को यथार्थजस्तो भएर देखिनुको मूल कारण एउटा छ  यहाँ अहिले हामीले अनि पहिलेकाले पनि यता लेखिने साहित्य लेखिएको साहित्यका मौलिक विशेषताका चर्चा गर्नसकेका छैनौ  ब्रह्मलाल दाइको मनोग्रन्थि नै हाम्रो रूपक हो  हामीले केन्द्र र विश्व खोज्नेभन्दा मौलिकता खोज्ने हो  सबैभन्दा ठूलो कुरा राम्रो साहित्य लेख्ने हो  अंग्रेजीको मोहले नेपाली साहित्यमा ध्वस्त अनुवाद गराउँदै जानेछ कित अङ्ग्रेजीमा लेखिएका कृति प्रचारको कारणले श्रेष्ठ मानिने मनोग्रन्थिले समाउनेछ  अर्को कुरा हामी हाम्रा निश्चित वृत्त बनाएर तिनकै वरिपरि घुमिबस्न पनि सक्छौं   
	मैले त्यसै रूपकको निम्ति छानेको राग भीमपलासी एउटा लय हो रागको पुनरावृत्ति हो र एउटा साधना हो  तर यसको साधनाबाटै मौलिकताको खोजी गर्न संगीतकार स्वतन्त्र भएजस्तै साहित्यकार पनि आफ्नो साधनाबाट मौलिकता खोज्न स्वतन्त्र छ   
"
