सामाजिक विकृतिले निम्त्याउने खतरागत असोज  मा नवनियुक्त अमेरिकी राजदूतले आयोजना गरेको स्वागत समारोहमा आफूले दुई दशक अघि "
	गत असोज  मा नवनियुक्त अमेरिकी राजदूतले आयोजना गरेको स्वागत समारोहमा आफूले दुई दशक अघि देखेको र अनुभव गरेको काठमाडौं र नेपालभन्दा अहिले सहरको विकास र भौगोलिक वातावरणीय दृष्टिकोणबाट धेरै भिन्न पाए पनि नेपाली आतिथ्यताको संस्कृतिमा केही फरक नपाएको बताए  नेपाली आतिथ्यताको संस्कृतिको धरोहर देशको दूरदराजका गाउँहरूमा अझै पाउन सकिन्छ  तर नेपालमा सेवारत विदेशी कूटनीतिक नियोग या घुम्न आउने पर्यटकहरू या धनी विदेशी व्यवसायीहरूले काठमाडौंजस्तो सहरमा नेपालीहरूबाट पाउने स्वागत सत्कारमा पुरानो संस्कृतिको केही झलक त पाइएला  नेपाली आतिथ्य भित्रको रहस्य र मनोविज्ञानमा विदेशीहरू प्रवेश गर्न पनि सक्दैनन्  किनकि नेपाली समाज निकै विषम र जटिल छ बाह्य जगतलाई बुझ्नका लागि  अब धेरै स्वार्थी पनि बनिसकेको छ  सहरमा मानिसको भीड भवन गाडी र ट्राफिक जाम धूवाँ र धूलो फोहोरको डुङडुङी र त्यहाँ बसोबास गर्ने मानिसहरूको सोच र संस्कृतिबीच धेरै भिन्नता हुनसक्दैन  अहिलेको नेपाली समाज विकृतिउन्मुख छ र यसले बढ्दो राजनीतिक असफलतासँग प्रत्यक्ष सरोकार राख्छ  अहिले राजनीतिले समाजलाई परिवर्तन गर्नेभन्दा पनि विकृतिपूर्ण समाजले राजनीतिलाई दलदलमै छोड्दै नेपाललाई अराजकता र अस्थिरताको भुमरीमा फँसाउने सम्भावना बढ्दो छ  
	राजनीति र सरकार महत्त्वपूर्ण पक्षहरू हुन्  यसले समाजका अन्य पक्षहरू जस्तै धर्म वर्ण जातीयता अर्थतन्त्र आदिलाई प्रत्यक्ष प्रभाव पारिरहेको हुन्छ  समाज परिवर्तनमुखी हुन्छ र यसै पनि आन्तरिक र बाह्य कारकहरूबाट समाजका सबै पक्षमा लगातार प्रभाव पारिरहेकै हुन्छ  तर पनि  औं शताब्दीको सूचना क्रान्ति र विश्वव्यापीकरणले बाहिरी प्रभावको परिमाण लगातार बढ्दो छ  समाजका विभिन्न पक्षबीच निरन्तर अन्तरक्रिया र तिनमा बाह्य प्रभावका असरले समाजमा लगातार परिवर्तनहरू देखिन्छन्  कतिपय परिवर्तनहरू चरणवादी इभुलुसनरी छन् भने कहिलेकाही अन्तरक्रियाका वेगहरूले क्रान्तिकारी परिवर्तनहरू पनि ल्याउँछन्  समाजशास्त्रीहरूले सामाजिक परिवर्तनलाई एकरेखीय चरणवादी क्रान्तिकारी चक्रिय परिवर्तनमा उतारचढाव या कामवादी फङ्क्सनालिजम जसरी व्याख्या गरे पनि अहिले नेपाल लगायत विश्वका धनीगरिब सबै देशमा परिवर्तनहरू तीव्र गतिमा देखापरिरहेका छन्  कतिपय ती परिवर्तनहरू राजनीति र सरकारसँंग तालमेल नहुँदा नकारात्मक दिशाउन्मुख छन्  राजनीतिले यिनलाई क्रान्तिकारी परिवर्तनको परिभाषाभित्र राखे पनि क्रान्तिकै वेग पनि एउटा निश्चित लक्ष्य प्राप्तिपछि रोकिएर फेरि चरणवादी प्रगतिको शृङखला सुरु हुनुपर्छ  जस्तो ः  को डिसेम्बरबाट मध्यपूर्व र उत्तरी अफ्रिकामा भएको क्रान्ति जसलाई वसन्त र अरब क्रान्ति भनिन्छ यसका झिल्काले कतिपय मुलुकमा हिंसाका ज्वालाहरू भट्किराखेका छन्  इजिप्ट लिबिया यमन यसका ज्वलन्त उदाहरणहरू हुन्  अधिनायकवादी शासन भ्रष्टाचार बेरोजगारी मूल्यवृद्धि र केही देशमा निरंकुश राजतन्त्र आदि कारण देखाएर गत दुई वर्षमा ती देशहरूमा भएका क्रान्तिको विश्लेषण गरे पनि यथार्थमा अब के ती देशले फेरि शान्तिपूर्ण चरणमुखी प्रगतिको मार्गमा हिँड्लान भन्ने प्रश्न ज्यादै गम्भीर छ  क्रान्तिकारी परिवर्तन नै नभए पनि हाम्रा छिमेकी भारत र चीनमा पनि समाज र राजनीतिमा तालमेल नहुँदा अवरोधका झट्काहरू महसुस हुनथालेका विश्लेषणहरू सुन्न र पढ्न पाइन्छ   
	सिद्धान्ततः समाजबाटै राजनीतिको निर्माण हुने राजनीतिले समाजलाई नेतृत्व दिँदै परिवर्तन गर्ने तर फेरि समाज विकास र गतिको जुन चरणमा छ राजनीति त्यसैको प्रतिविम्ब हुने र यो अवस्था निरन्तर अगाडि बढ्ने भन्ने प्रकृतिको सम्बन्ध समाज र राजनीतिमा हुनुपर्छ  यो त एउटा सिद्धान्तमात्रै हो  यसै पनि नेपालमा राजनीति गतिहीन र एउटा न्युनतम स्तरमा अड्किएर बसेको छ तर समाज त्यसरी बसिरहँदैन  समाज राजनीतिक गतिभन्दा अगाडि बढ्यो भने यो विकृत दिशातिर उन्मुख हुन्छ  अहिलेको नेपाली राजनीति दलीय दलदलको गहिरो भासमा फँसेकोले सामाजिक विकृति झनै निराशाजनक बनेको छ  हिजोआज दैनिकजसो सञ्चारमाध्यमहरूमा सामाजिक विशृङखलताका समाचारहरू सुन्न पाइन्छ  भ्रष्टाचार त संस्कृति नै भइसक्यो त्यसैले यसको तह र परिणामबारे चर्चा गर्नु पनि बेकार छ  तर योसंँग जोडिएको मानसिक विशृङखलताको कुरा डरलाग्दो हो  अहं र खोक्रो घमन्डमा बाँचेको सतही ज्ञानका धनी प्रबुद्ध वर्ग र समाजको शिक्षित र सभ्य भनिएको शिक्षित वर्ग तथा तहलाई लिऊँ  
	अख्तियार दुरुपयोग अनुसन्धान आयोगले डडेलधुरामा  जना विरुद्ध जंगल फँडानी गर्ने मुद्दा चलाएकोमा  जना शिक्षक छन्  शिक्षा क्षेत्रमा प्रश्नपत्रहरूको किनबेच अनियमितताका समाचारहरू त प्रायः पढिरहन पाइन्छ  सरकारी कर्मचारीहरू र राष्ट्रसेवक प्रहरीहरूको विषयमा पनि यस्ता समाचारहरू पढ्न पाइन्छ  सुदूर पश्चिमको कुनै एउटा जिल्लामा कार्यालयमै कर्मचारीहरू मदिरामा लट्ठ भएर आउँछन् भन्ने समाचार पनि पढ्न पाइयो  कुनै यस्ता सरकारी सेवा छैनन् जो सेवाग्राहीले विना रिश्वत झन्झट र ढिलासुस्ती सेवा पाउन सकुन्  जिविसहरूमा कर्मचारीहरू र गाविसहरूमा सचिवहरूले गरेको आर्थिक अनियमितताको फेरिस्त त कान्तिपुरले असोज   मा विशेष रिपोर्टकै रूपमा छापेको छ  प्रत्यक्ष जनसरोकारका संवैधानिक निकायहरूकै बारेमा पनि प्रश्न उठिराखेका छन्  त्रिभुवन अन्तर्राष्ट्रिय विमानस्थल र तातोपानी भन्सार जंगल धनी तराईका जिल्लाहरू र भन्सार नाकामा भएका अनियमिततामा प्रहरीको संलग्नताका समाचारहरू आइनै रहन्छन्  प्रहरीहरूमा बढ्दो अपराधीकरण अनियमितता र अनुशासन रोक्नकै लागि नेपाल प्रहरी प्रमुखले विशेष टोली बनाएर दौडाहामा खटाएकोले पनि यो क्षेत्रमा देखिएका विसंगतिहरूको बोध गर्न सकिन्छ  बन्द भएका र सरकारी ऋण र अनुदानबाट जसोतसो बाँचिरहेका सरकारी संस्थान र नियोगहरूका भवनमा उम्रेका घाँसहरू र चर्केका भित्ता र जगहरूले तिनलाई सञ्चालन गर्नेहरूले के बाँकी राखेका होलान् भन्ने अनुमान जोकसैले गर्न सक्छ  नागरिक जीवन र निजी क्षेत्रको नैतिकतामा बढ्दो ह्रास पनि त्यत्तिकै निराशाजनक छ  समाज चरम पैसावादी बनिरहेको छ  दस हजारको लागि कसैको ज्यान मार्न तयार जमात छ भनिन्छ  दैनिक ठगी लुटपाट हत्या अपहरण त माओवादीकै विद्रोहकालमा सामान्य लाग्न थालिसकेको थियो  अहिले त त्यसमा उल्लेख्य वृद्धि भएको मात्र हो  तर अहिले बढ्दो पारिवारिक हिंसा र पारपाचुके थपिएको छ जुन गत पाँच वर्षमै दुई गुणाले बढेको छ  आफ्नै चेलीबेटीहरूको बढ्दो बेचबिखन मात्रै होइन गरिबहरूलाई झुक्याएर मृगौला बेचिदिने कार्यलाई असभ्यताको कुन कसीमा राख्ने  गत केही वर्षमा आत्महत्याको समाचारहरू पनि त्यत्तिकै आइराखेका छन्  ग्राहकको खोजीमा उभिएका यौन व्यवसायीहरू र यौनजन्य उच्छृङखलता सहरमा जताततै देख्न पाइन्छ  औषधी दुव्र्यसनीको संख्या यसै पनि बढ्दो छ  यी त आधुनिकताका विषम नकारात्मक पक्षहरू मान्न सकिएला  तर केही महिनाअघि राजधानीको कुनै एउटा गल्लीमा हेर्दै वान्ता हुने असभ्यताको पराकाष्ठा अखाद्य र अवैध पदार्थबाट बनेको दूषित र गैरकानुनी रूपमा बनाएको स्थानीय मदिरालाई के भन्ने  यो अखाद्य पदार्थको मात्रै कुरा होइन  चरम लोभको त्यस्तो दूषित सोच ती उत्पादकहरूमा कसरी आयो  निजी क्षेत्रले उत्पादन र वितरण गर्ने वस्तु र सेवामा पाँच प्रतिशत यस्तो होला जो शुद्ध छ बँाकी  प्रतिशत दूषित प्रदूषित र मिसावट छ  दूषित र मिसावट भएका खाद्यान्नहरूमात्रै होइन औषधीमूलो प्रयोग गर्दागर्दा नेपालीहरू नै मिसावटी हुन् भन्ने हाँसोको विषय नै बनिसकेको छ  वित्तीय र बैंकिङ क्षेत्रमा कार्यकारी प्रमुख र व्यवस्थापकबाट भएको आर्थिक अपराधीकरणले विश्वमै नेपालको यो क्षेत्र उपहासको पात्र बन्दैछ  यसरी समग्र समाज नै विकृतिउन्मख भएको सायद नेपाल एसियाको एउटा वास्केट केश नै होला सञ्चारमाध्यमहरूमा पढ्न पाइएका यी समाचारहरू सतहमा आएका सामाजिक विकृतिका केही खबरहरूमात्र हुन्  यसलाई अंग्रेजीमा टिप अफ द आइसवर्ग अर्थात् तैरिएको हिउँको टुप्पोमात्र हो भनिन्छ जसले समस्याको गहिराइ र जटिलताको संकेत गर्छ  हाम्रो सामन्ती समाजमा निश्चय नै पद र पैसा अनि त्यसैसँग जोडिएको मान र मर्यादा सामाजिक पहिचानका मूल आधारहरू हुन् नै  चरम भौतिकवादमा लतपतिएको हाम्रो समाजमा पैसाको लागि पाए देशै बेच्ने सोच हावी भइसकेको छ  सामन्ती समाजको भ्रष्टाचारी संस्कृतिको संक्रामक रोगको जगबाट समाजको अन्य पक्षहरू जस्तै इमानदारी परस्पर विश्वास र सद्भाव अनि समाजमा साधारणतया कर्तव्यमा गम्भीरताको अभावका कारण विकृति फैलिसकेको छ  नेपालको बेलायतसँगको सन्  को युद्धपश्चात खिया लागिसकेको देशभक्ति तर उच्च प्रज्वलित राष्ट्रवादी नेपाली समाजमा बढ्दो विकृतिहरू राजनीतिको बढ्दो असफलताको राम्रो उदाहरण हो  निश्चय नै यो पंक्तिकारजस्ता राजनीतिकर्मीका लागि माथिको विश्लेषण नैतिक र राजनीतिक रूपमै अति असहज विषय हो  समाजमा बढ्दो विकृतिको विश्लेषण या भाषण गरेर राजनीतिकर्मीहरूले उन्मुक्ति पाउँदैनन्  यी सबै विकृतिको नैतिक जिम्मा राजनीतिकर्मीहरूले लिनुपर्छ  तर अब समाज राजनीतिलाई छोडेर विकृतिको दिशामा धेरै अगाडि बढिसकेको छ  यसै पनि राजनीति केन्द्रदेखि वडासम्म चरम पैसा र शक्तिवादी बनेको छ   देखि  को जनआन्दोलन र त्यसपछिका केही वर्षसम्म राजनीतिले समाजलाई डोर्याइरहे तापनि  को ऐतिहासिक जनआन्दोलनमा आइपुग्दा नेपाली समाज आफै परम्परावाद र आधुनिकताको बीचको संक्रमणकालमा थियो   को जनआन्दोलन माओवादीको हत्या र आतंकको चपेटा र तत्कालीन राजाको निरंकुश राजतन्त्रको अन्त गर्दै लोकतन्त्र प्राप्तिका लागिमात्रै थिएन यो आफै सम्पूर्ण परिवर्तनको एउटा सुनामी नै थियो  दिगो शान्ति समावेशी लोकतन्त्र राजनीतिक आर्थिक र सामाजिक संरचनामा अग्रगामी सुधार र आर्थिक समृद्धिलाई संस्थागत गर्न संविधानसभामार्फत जनताले पहिलोपटक आपनो संविधान आफै बनाउने राजनीतिक निर्णयलाई समाजले परिवर्तनको सम्बोधन हुने माध्यमका रूपमा स्विकारेको थियो  तर त्यसको  वर्ष बितिसक्दा राजनीति एक हातले अग्रगामी भनिने मुद्दाहरू चुट्ने र अर्को हातले सत्ता र सर्वसत्तावादको लडाइँ लड्ने झिङ्गे दाउमै हराउँदैछ  निराशा र महत्वाकांक्षाको मिश्रति मनोविज्ञान बोकेर विकृत दिशाउन्मुख समाजलाई अब जसरी र जस्तोसुकै अग्रगामी संविधान निर्माण गरिए पनि राजनीतिको नेतृत्व दायराभित्र ल्याउन महाभारत हुनेछ  अब नेतृत्व पंक्ति र अग्रस्थानमा आसीन राजनीतिकर्मीहरूले मुद्दाहरूमा मात्रै बहस गरेर पुग्दैन  उनीहरूमा समाजमा बढ्दो विकृतिहरूमा गम्भीर चिन्तन र व्यवहारमा क्रान्तिकारी सुधारका प्रयास भएन भने विकृतिउन्मुख समाजले राजनीतिलाई अस्थिर अराजक र पंगु बनाउँदै अन्ततः कि देशको स्वाधीनता खाइदिन्छ कि एउटा तानाशाहीअधिनायकवादी शासक जन्माउनेछ  लेखक कांग्रेस केन्द्रीय सदस्य हुन्  
	 
	 
	 
	 
"
