 गोलमेच सम्मेलनको विकल्पआरोपप्रत्यारोपका हजारौ शब्द खर्चिए  तर अहिलेसम्म राजनीतिक निकास भेटिएको छैन "
	जेठ  गतेपछि निराशाका केही साता बिते  आरोपप्रत्यारोपका हजारौ शब्द खर्चिए  तर अहिलेसम्म राजनीतिक निकास भेटिएको छैन  औपचारिक संवादहरू भएका छैनन्  अझै राजनीतिक क्षितिजमा उज्यालो देखिएको छैन  अब के होला  साझा सरकार बन्ला  संविधानसभा पुनस्र्थापना होला  निर्वाचन होला  भन्न सकिने अवस्था छैन  अनुमानका आआफ्नै कोणहरू छन्  सरकार आफ्नै अडानमा छ  विपक्षी दलहरू साझा सरकारको बटम लाइनमा छन्  संविधानसभाको दोस्रो निर्वाचन घोषणा भैसकेको छ  तर जनतामा यसको आकर्षण छैन  पुरानै नेताहरूले केही गर्लान् भन्ने विश्वास पनि छैन   
	राजनीतिक निकासका लागि  वटा उल्झन हाम्रो अगाडि उपस्थित छन्  पहिलो प्रकृयाको उल्झन र दोस्रो परिणामको उल्झन  विवाद यही छ  निकास पनि यसैभित्रबाट खोज्नुपर्छ  अबको राजनीतिक निकासका लागि कस्ता प्रकृयाहरू प्रयोग गर्ने  र कस्ता निष्कर्षबाट अगाडि जाने  यी प्रश्नहरूको मूलभूत समाधानमा नै राजनीतिक निकास अडिएको छ  अन्यथा असहमतिका बीचबाट नत निर्वाचन संभव छ न संविधान लेखन नै संभव छ   
	राष्ट्रिय सहमतिको प्रयत्नमा देशका केही अमूल्य वर्ष विते  दलहरूबीच दर्जनौ सम्झौताहरू भए र यस्ता सम्झौताहरू दर्जनौपटक च्यातिए  अहिले दलहरू बीचको सहमतिले मात्र राष्ट्रिय सहमति नबन्ने अवस्था सृजना भयो  यसर्थ अबको राष्ट्रिय सहमतिका लागि मूल एक्टरहरूको पहिचान आवस्यक छ  केही महिना यताका राजनीतिक घटनाहरूले राजनीतिक शक्ति सन्तुलनमा हेरफेर ल्याएको छ  तीब्र ध्रुवीकरणका प्रयत्न भइरहेका छन्  ध्रुवीकरण राजनीतिमा मात्र छैन  जातीय ध्रुवीकरण पनि तीब्र छ  विवाद र असहमतिले राजनीतिक दलहरू भत्किंदैछन्  एमाले र कांग्रेसमात्र हैन माओवादी र मधेसवादीहरूको जमिन भासिएको छ  यसैले राजनीतिक दलहरू जनजातिहरू आर्यखसहरू दलितहरू र महिलाहरू सबैको नयाँ र साझा सहमतिले मात्र राजनीतिक निकास बन्न सक्छ   
	खास समस्या संविधान लेखनमा छ  राज्यको पुनसरंरचना भावी राज्यको शासकीय स्वरूप र निर्वाचन प्रणालीमा छ  यी विषयमा सहमति नबनाई साझा सरकार बनाएर के गर्नु  अर्को संविधानसभा गठन गरेरमात्र के हुन्छ  व्यवस्थापिकाकै चुनावले पनि के नयाँ कुरा देला  घुमिफिरी हिजोकै विवादमा पुग्नेमात्र हो  राजनीतिलाई पुरानै स्टेसनमा रोकेर हुँदैन  नयाँ बाटोबाट अगाडि जानु अहिलेको आवस्यकता हो  यसका लागि सबै पात्रलाई संलग्न गर्न सकिने मञ्चको खोजी गर्नुपर्छ  राष्ट्रिय गोलमेच सम्मेलनले त्यो विकल्प दिन सक्छ   
	प्रचण्ड सुशीसल र झलनाथले मात्र सहमति बनाउन सक्दैनन्  निकासका लागि सबै एक्टरहरू बस्नुपर्छ  यसो गर्दामात्र विवादको समाधान खोज्न सजिलो हुन्छ  यही प्रकृयाबाट सहमति बनाउनु प्रभावकारी हुन्छ  गोलमेच सम्मेलनबाट मुलुकको भूराजनीतिक यथार्थलाई पर्गेल्न  
	सकिन्छ  त्यहीबाट विवादमा मन्थन गर्न सजिलो हुन्छ  गरिव दलित अल्पसंख्यक र महिलाका समृद्धिका आधार यसैले बनाउन सक्छ  एकअर्काका सीमाहरूलाई बुझ्न र वस्तुनिष्ठ बन्न सम्मेलनले सहयोग गर्छ   
	त्यसपछि गोलमेच सम्मेलनका निष्कर्षहरू संस्थागत गर्नुपर्ने हुन्छ  यसका लागि नयाँ सरकार चाहिन्छ  संवैधानिक जटिलता मिलाउनुपर्छ  यो सबै गर्न कस्तो सरकार चाहिएला  सरकार बनाउने धेरै विकल्पमध्ये नागरिक सरकार एक विकल्प हुनसक्छ  राजनीतिक सहमतिको नागरिक सरकारले पछिल्लो यात्रालाई सजिलो बनाउनेछ  नागरिक सरकारको अनुभव छिमेकी मुलुक बंगलादेशमा पनि छ  त्यहाँका अनुभव लिन सकिन्छ   
	छोटो समयका लागि दलहरू सरकार बाहिर बस्नुपर्छ  उनीहरू संविधान लेखनमा लाग्नुपर्छ  निर्वाचन नै गर्ने हो भने पनि दलहरू त्यतातिर लागुन्  संविधानसभाको पुनस्र्थापना नै गर्ने हो भने पनि त्यही बसेर संविधान लेखुन्  संविधान लेखनको प्रकृया निर्धाण गरौ  त्यो प्रकृयामा इमानदार बनौ  बढीमा एक वर्षमा जनतालाई नयाँ संविधान दिने प्रतिज्ञा गरौं  यो सरकारमा बस्नुभन्दा महत्वपूर्ण काम हो  दलहरूले सरकार पनि चलाउने र संविधान पनि लेख्ने हो भने नेपालमा नयाँ संविधानका लागि अरु केही वर्ष कुर्नुपर्ने हुन्छ  तर जनतामा पर्खिने धैर्यता देखिंदैन  दलहरू नै सरकारमा रहने हो भने फेरि पुरानै गडबड सुरु हुन्छ  विगत अनुभवहरूले यही बताउँछ   
	विगतमा संविधानभन्दा सरकार दलहरूको प्राथमिकतामा पर्यो  सरकारका लागि पार्टीहरूले मतिहत्ते गरे  अपवित्र अभ्यास र साँठगाँठहरू जसले प्रजातन्त्रलाई नै बदनाम गराइयो   साल पछि पनि राजनीतिका यी मैलाहरू यथावत छन्  प्रचण्डको सरकार ढाल्नमा उनकै पार्टीका केही अगुवाहरूको भूमिकामाथि आशंका गरिन्छ  माधव नेपाल सरकार ढाल्न एमालेभित्र भएको अभ्यास ताजै छ  खनाल सरकारको अवसानका लागि सबैभन्दा धेरै कोठे बैठकहरू उनकै कमरेडहरूले गरे  रामचन्द्रको प्रधानमन्त्री बन्ने सपना पटकपटकको लाजमर्दो निर्माचनमा फेल खायो  अहिले वैद्यहरू भट्टराई सरकारको उछितो काडिरहेको छ  यी घटनाहरूले नै बताउँछ दलीय असहमतिको कारण सरकार हो  सरकार र संविधान लेखनको भारी एकैसाथ उठाउने तागत नेताहरूमा छैन   
	विगतका मैलाहरू पखाल्न नागरिक सरकार उचित विकल्प हुनसक्छ  आखिर नागरिक सरकार बनाउन हामीसंग असल र अनुभवीहरू धेरै छन्  राजनीति बाहिर आशाका अनगिन्ती बत्तीहरू बलिरहेका छन्  प्रवुद्ध नागरिक पूर्वन्यायाधीशहरू पूर्वप्रशासकहरू यसका लागि उपयुक्त हुनसक्छन्  निर्वाचनमा सहभागी नहुने वरिष्ठ राजनीतिज्ञहरू पनि यस्तो सरकारका योग्य पात्र हुन्  संविधान लेखनको व्यवस्थापन र सहजीकरण गर्न यस्तो सरकार प्रभावकारी हुन्छ  संविधानसभा वा व्यवस्थापिका जेको निर्वाचन गरिए पनि यस्तो सरकार निष्पक्ष हुन्छ  सरकारको कुनै दलगत स्वार्थ हुँदैन  तर यसका लागि राजनीतिक संवैधानिक तथा कानुनी जटिलता छन्  त्यसो त अहिले निर्वाचनकै लागि पनि यस्ता जटिलताहरू छन्  यस्ता जटिलताहरू फुकाउन राजनीतिक निर्णय गर्न सकिन्छ  सहमतिमा संवैधानिक बाधाहरू फुकाउन सकिन्छ   
"
