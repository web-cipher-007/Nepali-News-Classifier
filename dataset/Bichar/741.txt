किन मनाइन्छ पर्व "संसारका हरेक धर्म संस्कृति र सभ्यता एउटा कुरामा समान छन् ""
	संसारका हरेक धर्म संस्कृति र सभ्यता एउटा कुरामा समान छन्  त्यो के भने ती सबैमा चाड पर्व र उत्सव छन्  हिन्दुहरू दशैंतिहारमा उत्सविलो भएजस्तै मुस्लिमहरू रमजानमा खुल्छन् इसाईहरू क्रिसमसमा झुम्छन्  मनाउने तरिका अलग भए पनि सबैले उत्सवमा एक अर्कालाई बोलाएर खुवाउँछन् आफन्त र घरपरिवारका मानिससँग खुसी बाँड्छन् अनि आपसमा शुभकामना पनि साटासाट गर्छन्  संस्कृति परम्परा र मान्ने विधि फरक भए पनि रमाइलो गर्ने हरेक संस्कृति भाषा र धर्मका मानिसको चाहना उस्तै भएजस्तो देखिन्छ  अचेल दशैंको माहोल छ  यतिखेर धेरैले घर जाने टिकट काटिसके  दशैंको किनमेल थालिसके  बजारमा बाक्लिएको भीड र राजमार्गमा लाग्न थालेको बसको लर्कोले यसको पुष्टि गरिसक्यो  वर्षैपिच्छे आउने अनेकवली चाडपर्व नभएकै भए पनि त जीवन चल्थ्यो  समाज रहन्थ्यो  यो हुनाले के फरक भएको छ जीवनमा  नहुनाले के हुन्थ्यो समाजमा  यसको उत्तर व्यक्ति र भोगाइपिच्छे फरक आउन सक्छ  तर सामाजशास्त्रीय विश्लेषणमा चाडपर्वको महत्व गहिरो छ   
	समाजशास्त्रका पिता फ्रान्सेली चिन्तक इमाइल दुर्खिमका विचारमा भौतिक कुराको जस्तै समाजका हरेक मान्यता संस्कार र अवधारणाको पनि कुनै न कुनै काम हुन्छ अर्थ हुन्छ  उनको यही अवधारणबाटै समाजशास्त्रमा संरचनागत प्रकार्यवादको जन्म भएको हो  दुर्खिमको प्रकार्यवाद भन्छ समाजमा हुने हरेक तत्त्वले समाजलाई गतिशील बनाइरहेको हुन्छ चाहे त्यो चोरी आत्महत्या र हत्या नै किन नहोस्  
	अपराध र आत्महत्याका सम्बन्धमा त दुर्खिमले एउटा विशिष्ट सिद्धान्त नै प्रतिपादन गरे  उनले भने अपराध र आत्महत्या जस्ता घटनाले झट्ट हेर्दा समाजलाई छिन्नभिन्न पारेजस्तो देखिन्छ  तर गहिरिएर हेर्दा यसको योगदान पनि समाजलाई सकारात्मक नै हुन्छ  अन्याय अत्याचार बेरोजगारी तथा गरिबी भएको समाजमा मानिस निराश हुन्छ  कि ऊ अपराधी बन्छ कि निराशाले आत्महत्या  
	गर्छ  यस्तोमा समाजलाई बचाउन न्यायको स्थापना रोजगारीको सिर्जना र विकासको अवधारणा ल्याउनुको विकल्प हुनसक्दैन  किनभने समाजका सबै मानिस चोर र अपराधी पनि बन्न सक्दैनन् आत्महत्या पनि गर्न सक्दैनन्  चोरी अपराध र आत्महत्या रोक्न बरू ती जागरूक हुन्छन् र नयाँनयाँ अवसरको सिर्जना हुन्छ   
	यसरी अपराध र आत्महत्यामा समेत समाजलाई चलाउन सक्ने खुबी लुकेको देख्ने दुर्खिमले धर्म र संस्कृतिमा त ठूलै शक्ति भेटे  यसबारे उनको विवेचन गहिरो थियो  उनका विचारमा चाडपर्व भनेको कुनै पनि संस्कृतिका मौलिक चिनारी हुन्  प्रकार्यवादी दर्शनमा धर्म गाडी हो भने संस्कार स्टेयरिङ र चाडपर्वहरू त्यसका पाङ्ग्रा हुन्   
	हाम्रै समाजशास्त्री सुरेन्द्र कोइराला पनि प्रकार्यवादको यो सिद्धान्तसँग सहमत छन्  
	चाडपर्वले संस्कृति र परम्परालाई जोगाउँछ उनको विश्लेषणले भन्छ संकृति र परम्पराले चाहिँ सामाजिक एकता र सद्भावना बढाउँछ  
	कोइरालाका विचारमा दशैं नै यस्तो पर्व हो जसले नेपालीलाई सबभन्दा बढी आफ्नो घर परिवार आफन्त र जन्मथलोसँग नजिक्याउँछ   
	समय बडो प्रतिस्पर्धात्मक छ  दौडधुप ज्यादा छ  पढाइ जागिर र करिअरको पछि लाग्दालाग्दै मान्छेले आफू यन्त्र बनिसकेको पत्तै हुन छाडिसक्यो  यस्तोमा चाडपर्वले एकरसको यान्त्रिक जीवनमा एउटा विश्राम दिने काम गर्छ भन्छन् कोइराला   
	टाढा किन जानु यसको उदाहरण उनकै जीवनमा पनि पर्याप्त भेटिन्छ  म बिहान पाँचै बजे उठ्छु र काममा कुद्छु भन्छन् घर र्फकँदा बेलुका  बजिसक्छ  छोराछोरीको मुख पनि शनिबारमात्रै देखिन्छ कहिले त  
	बढ्दो महँगीमा आफूलाई थेग्न तीन सिफ्ट काम गर्ने आधुनिक पुस्तामा पर्छन् उनी  बिहान सेन्ट लरेन्समा पढाउँछन् दिउसो आफ्नै एउटा कन्सलट्यान्सी चलाउँछन् र बेलुका त्रिचन्द्रमा प्राध्यापन गर्छन्   
	सुरेन्द्रका लागि दशैंले दिने छुट्टी नै एउटा यस्तो समय हो जुन बेला उनी जन्मथलो सप्तरीको फत्तेपुर पुग्न भ्याउँछन् हरेक वर्ष  त्यसबेला उनी गाउँको सफा हावामा फुर्सदले सास लिने गर्छन् छिमेकमा कसले के उन्नति गर्यो बुझ्ने अवसर पाउँछन् चिनेकाहरू को बित्यो र कसको घरमा को जन्म्यो भन्ने जानेर सुर्ताउने र मुस्कुराउने समय निकाल्छन्  त्यो परम्परा यसपालि पनि तोडिने छैन   
	काठमाडौंमा सुरेन्द्रजस्ता हजारौं होइन लाखौं छन् जो दशैंको छेको पारेर जन्मथलो पुग्छन् वर्षभरि जमेको महानगरको धूलो आँगनको डिलमा पुगेर टकटकाउँछन्  काठमाडौंमा मात्रै किन संसारैभर पुगेका नेपाली दशैंमा एकफेर घर आउन खोज्छन्  कति त बेतलबी विदै मिलाएर पनि आउँछन्  अचेल कतारबाट आउने हरेक जहाजमा यसरी घर फिर्नेको लर्को लागेको त्यसै होइन  भनेजति पैसा तिरे पनि टिकटै नपाउनेहरू धेरै भए भन्नेहरू पनि बग्रेल्ती भेटिन्छन् काठमाडौं र आवुधाबी दुवैतिर  काठमाडौं सुनसान हुन्छ दशैंको तीन दिन  नेपाल भरिन्छ हरेक वडा टोल र बस्तीमा मान्छेका आवतजावतले   
	सुरेन्द्रको बुझाइमा पर्वको महत्व धार्मिकभन्दा सामाजिक बढी भएकै यही कारणले हो   
	यान्त्रिक जीवनबाट उन्मुक्ति दिने र घरपरिवार आफन्त र समाजसँग समय बिताउन पाइने हुनाले पर्वको रमाइलो त छ नै   
	तर सबैलाई चाडपर्वले खुसी नै दिन्छ भन्ने पनि छैन मनोचिकित्सक निराकारमान श्रेष्ठको बुझाइ छ गर्न पुर्याउन पर्नेसँग अर्थको पर्याप्त जोहो छैन भने चाडपर्वले जति केहीले अत्याउँदैन  
	सबभन्दा ठूलो पर्व दशैं भएकाले दशैंको खर्च पनि सबभन्दा ठूलो छ  महँगी ज्यादा छ आम्दानीका स्रोत कम छन् खर्च गर्ने ठाउँ ह्वात्तै बढेको छ  समाजमा प्रतिस्पर्धा उस्तै छ  मानिसहरूको उपभोगवादी वृत्ति महँगी जत्तिकै अकास्सिएकै छ  यस्तोमा पैसा नहुनेका लागि दशैं दशा बन्ने गरेको र त्यसले अतिशय पीडा दिने गरेको डा श्रेष्ठले वर्षेनि देख्ने गरेका छन्   
	आयो दशैं ढोल बजाई गयो दशैं ऋण बोकाई भन्ने उखान त्यसै चलेको होइन श्रेष्ठ भन्छन् पैसा नहुनेलाई कुनै पनि चाडबाडले सुख दिँदैन  
"
