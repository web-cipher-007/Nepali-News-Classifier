निकासका बाधक बाबुरामप्रधानमन्त्री हुनुभन्दा अगाडि निश्चय नै डा बाबुराम भट्टराई नेपाली राजनीतिको आशा एवं "
	प्रधानमन्त्री हुनुभन्दा अगाडि निश्चय नै डा बाबुराम भट्टराई नेपाली राजनीतिको आशा एवं भरोसाका केन्द्रविन्दुमा थिए  जनताले उनी जत्तिको मान्छेलाई प्रधानमन्त्रीको रूपमा देख्न चाहन्थे  डा बाबुराम भट्टराई प्रधानमन्त्री बनेपछि अन्योलको चौघेरामा फसेको मुलुकको राजनीतिले सकारात्मक दिशा लिन्छ भन्ने धेरैको अनुमान थियो  यति मात्रै होइन भट्टराई प्रधानमन्त्री बनेपछि भ्रष्टाचारको दलदलबाट देश मुक्त हुन्छ र जनताले सुशासनको अनुभूति गर्न पाउनेछन् भन्नेहरूको संख्या पनि कम थिएन  मुलुकको मुख्य एजेन्डा शान्ति प्रक्रियालाई सार्थक निष्कर्षमा पुर्याई मुलुकको ऐतिहासिक अभिभारा नयाँ संविधान निर्माणमा सहजता ल्याउने कार्यका लागि डा बाबुराम भट्टराईको नेतृत्वलाई अपरिहार्यजस्तै ठानिएको थियो  त्यसैले पनि उनी प्रधानमन्त्री बन्ने लोकपि्रयताको दौडमा पनि प्रथम नै थिए  प्रधानमन्त्री बन्ने लोकपि्रयताको दौडमा अन्य प्रतिस्पर्धीलाई उछिनेका डा बाबुराम भट्टराईलाई प्रधानमन्त्री बन्न त्यति सजिलो थिएन  तथापि उनी अनेक तिगडम गरेर प्रधानमन्त्री पदको बाजी मार्न सफल भए  तर प्रधानमन्त्री बन्नु नै राजनीतिक जीवनको सफलता होइन   
	प्रधानमन्त्री डा बाबुराम भट्टराईको कार्यकाल मुस्ताङी गाडीबाट सुरु भयो  प्रधानमन्त्री बनेपछि चोरीको गाडीबाट ओर्लेर मुस्ताङी गाडी चढेर जन्मकालदेखि द्वन्द्वकालसम्म सम्पूर्ण पाप पखाल्न चाहन्थे डा बाबुराम भट्टराई  तर चोरीको गाडीबाट ओर्लेर मुस्ताङी गाडी चढ्दैमा डा बाबुरामले गरेका पापहरू सजिलै पखालिने अवस्था भने थिएन  मुस्ताङी गाडी चढेर क्षणिक रूपमै भए पनि एकातिर जनताको आँखामा भ्रम छर्न उद्यत थिए प्रधानमन्त्री भट्टराई भने अर्कोतिर उनी मुस्ताङी गाडीको विज्ञापनमा एकल पात्रको भूमिका निभाइरहेका थिए  फिल्मी दुनियाँका नायक नायिकाहरूले एउटा विज्ञापनमा अभिनय गरेबापत करौडौं रकम प्राप्त गर्छन्  प्रधानमन्त्री भट्टराईले मुस्ताङी गाडीको विज्ञापनमा अभिनय निःशुल्क वा सशुल्क कसरी गरिरहेका छन्  त्यो उनी र मुस्ताङी गाडी कम्पनीलाई नै थाहा हुने कुरा हो  एउटा गाडीको विज्ञापनमा अभिनय गर्न नछाड्ने डा बाबुराम भटृराईले प्रधानमन्त्रीको कुर्सी छाड्ने त कुरै आउँदैन   
	 सालको जनआन्दोलनको महान उपलव्धि थियो संविधानसभाको सफल निर्वाचन  संविधानसभाको निर्वाचनपश्चात संघीय लोकतान्त्रिक गणतन्त्रात्मक नेपालको प्रधानमन्त्री बन्ने अवसर हालसम्म डा बाबुराम भट्टराईसहित चार जनाले प्राप्त गरे  संघीय लोकतान्त्रिक गणतन्त्रात्मक नेपालको पहिलो प्रधानमन्त्री एमाओवादीका अध्यक्ष पुष्पकमल दाहाल बने  सेना प्रकरणमा आफ्नो योजना विफल भएपछि प्रधानमन्त्री दाहालले पदबाट राजीनामा दिए  उतिखेर प्रधानमन्त्री पुष्पकमल दाहालको राजीनामा कही कतैबाट मागिएको थिएन  तैपनि नेपाली सेनामा आफ्नो कार्ययोजना लागु नहुने अवस्था आएपछि नैतिकताको आधारमा तत्कालीन प्रधानमन्त्री दाहालले प्रधानमन्त्री पदबाट खुरुक्क राजीनामा दिए   
	त्यसपछि संघीय लोकतान्त्रिक गणतन्त्रात्मक नेपालको दोस्रो प्रधानमन्त्री बने एमालेका नेता माधवकुमार नेपाल  प्रधानमन्त्री माधवकुमार नेपालको कार्यकाल पनि अनेक जटिलताका घुम्तीहरू पार गर्दै बढिरहेको थियो  अन्ततोगत्वा माधवकुमार नेपालको अगाडि संविधानसभा र प्रधानमन्त्रीको कुर्सी दुई विकल्पमध्ये एउटा विकल्प रोज्नुपर्ने अवस्था आयो  तत्कालीन प्रधानमन्त्री नेपालले आफू पदलम्पट नभएको प्रमाणितमात्रै गरेनन् उनले राजनीतिक परिपक्वता पनि देखाए  माधवकुमार नेपालले प्रधानमन्त्रीको कुर्सी त्यागेर भए पनि संविधानसभाको बचाउ गरे  त्यसपछि संघीय लोकतान्त्रिक गणतन्त्रात्मक नेपालको तेस्रो प्रधनमन्त्री बन्ने शौभाग्य प्राप्त भयो एमाले पार्टीकै अध्यक्ष झलनाथ खनाललाई  प्रधानमन्त्री खनालको कार्यकाल पनि अघिल्ला प्रधानमन्त्री माधवकुमार नेपालको कार्यकालभन्दा खासै फरक रहेन  शान्ति प्रक्रियाको तालाको चाबी खोज्दाखोज्दै प्रधानमन्त्री झलनाथ खनालको सामु पनि संविधानसभा र प्रधानमन्त्रीको कुर्सी दुई विकल्पमध्ये एउटा विकल्प रोज्नुपर्ने अवस्था आयो  तत्कालीन प्रधानमन्त्री खनालले पनि पदलालचभन्दा माथि उठेर संविधानसभालाई बचाउनकै लागि प्रधानमन्त्रीको पदबाट राजीनामा दिए   
	यसरी संघीय लोकतान्त्रिक गणतन्त्रात्मक नेपालमा डा बाबुराम भट्टराईभन्दा अगाडि तीनजना कम्युनिष्ट नेताहरू पालैपालो प्रधानमन्त्री बने र तीनै जनाले राजनीतिक नैतिकता देखाए  तत्कालीन प्रधनमन्त्री पुष्पकमल दाहालले फरक परिस्थितिमा गरेको पदत्याग बाहेक तत्कालीन प्रधानमन्त्री क्रमशः माधवकुमार नेपाल र झलनाथ खनाल दुई कम्युनिष्ट नेताहरूले जनताको ऐतिहासिक संविधानसभा जोगाउन प्रधानमन्त्रीको कुर्सी त्यागे  आफूभन्दा अगाडिका प्रधनमन्त्रीहरूले संविधानसभा जोगाउनका लागि प्रधानमन्त्रीको कुर्सी त्याग गरेको घटनाको किनाराका साक्षी हुन् डा बाबुराम भट्टराई  किनाराको साक्षी बस्ने बेलामा सगरमाथाभन्दा अग्लो नैतिकताको कुरा गर्ने तिनै भट्टराईले आफ्नो प्रधानमन्त्रीको कुर्सी जोगाउनकै लागि जनताको ऐतिहासिक संविधानसभा नै विघटन गरिदिए  साल जेठ  गते राति  उनीभन्दा अगाडिका प्रधानमन्त्रीहरूले देखाएको राजनीतिक नैतिकताको पाठ प्रधानमन्त्री डा बाबुराम भट्टराईका लागि गधालाई पुराणजस्तै भयो   
	प्रधानमन्त्री भट्टराईले संविधानसभा विघटन गर्नुभन्दा अगाडि नेपाली कांग्रेस एमाले लगायतका दलहरूले संविधानसभा बचाउनका लागि विभिन्न विकल्पहरू प्रस्तुत गरेका थिए  संविधानसभाको अपि्रय अवसान नहोस् भनेर कांग्रेस र एमालेले संविधानमा सहमति भएका विषयलाई समेटेर संक्षिप्त संविधान घोषणा गर्ने र सहमति हुन बाँकी विषयलाई रूपान्तरित व्यवस्थापिका संसदबाट सुल्झाउने प्रस्ताव प्रस्तावित गरेको थियो  तर उक्त प्रस्ताव सुनेपछि प्रधानमन्त्री भट्टराईको तर्फबाट उपप्रधानमन्त्री विजयकुमार गच्छदारले रूपान्तरित व्यवस्थापिका संसदमा प्रधानमन्त्री भट्टराईको विरुद्धमा अविश्वासको प्रस्ताव नल्याउने सहमतिसमेत हुनुपर्ने अडान राखेका थिए  संसदीय मूल्य मान्यताको विरुद्धमा गएर त्यस्तो सहमति हुने कुरै थिएन  हुनै नसक्ने सर्त तेस्र्याएर प्रधानमन्त्री भट्टराई संविधानसभाको छातीमाथि जंगेबुटहरूले परेड खेल्ने योजना बनाइरहेका थिए  
	वास्तवमा संविधानसभाको विघटनले  को जनआन्दोलनका उपलव्धिहरू नै धरापमा परेका छन्  तर प्रधानमन्त्री डा बाबुराम भट्टराई  को जनआन्दोलनको उपलव्धिहरूलाई जोगाउनेभन्दा कसरी शक्तिशाली प्रधानमन्त्री बन्न सकिन्छ भनेर षडयन्त्रको तानाबाना बुनिरहेका छन्  प्रधानमन्त्री भट्टराईको पदलोलुपताको एकमात्र कारणले संविधानभा विघटन भयो  यतिमात्रै होइन प्रधानमन्त्री डा बाबुराम भट्टराईको पदलालचकै करणले उनको आफ्नै पार्टी फुट्यो  प्रधानमन्त्री भट्टराईको पदलोभकै कारण एमाओवादी पार्टी फेरि विभाजन भयो भने आश्चर्य मान्नु पर्दैन  
	राष्ट्रपतिज्यूबाट राजनीतिक निकासका लागि सहमतीय सरकारको प्रधानमन्त्रीको नाम प्रस्ताव गर्न राजनीतिक पार्टीहरूलाई आह्वान भएको पनि महिनादिन गुजि्रसकेको छ  यदि प्रधानमन्त्री भट्टराईसँग अलिकति पनि नैतिकता भएको भए कामचलाउ प्रधानमन्त्रीले पद छाड्दिन भन्ने नै थिएनन्  पदलोलुपताले दृष्टिविहीन बनेका प्रधानमन्त्री भट्टराईसँग सहमतिको दृष्टि खोज्नु राजनीतिक मूर्खता हो  प्रधानमन्त्री भट्टराईसँग नैतिकता नै छैन उनीसँग मात्रै लोभ र लालच छ  उनकै पदलम्पटका कारण न राजनीतिक सहमति बन्न सकिरहेको छ नत संविधानसभाको निर्वाचनको सुनिश्चितता नै  संघीय लोकतान्त्रिक गणतन्त्रको संस्थागत विकास गर्नका लागि दलहरूबीच राजनीतिक सहमतिबाट नयाँ संविधानसभाको निर्वाचन अपरिहार्य सर्त हो  तर प्रधानमन्त्री भट्टराई राजनीतिक सहमति र नयाँ संविधानसभाको निर्वाचन कुनै हालतमा हुन नदिन देशीविदेशी सबै शक्ति लगाइरहेका छन्   
	भट्टराईले भएको संविधानसभा विघटन गरेर निरंकुश शासन अभ्यासको थालनी गरेका छन्  निरंकुश शासकहरू आफूलाई कानुनभन्दा माथि ठान्छन् भट्टराईले पनि त्यस्तै चरित्र देखाएका छन्  प्रधानमन्त्री भट्टराईले राज्यकोषमाथि एकछत्र इहलीला चलाइरहेका छन्  उनी प्रेस स्वतन्त्रतामाथि नै धावा बोल्दैछन्  भट्टराईले प्रधानमन्त्रीको कुर्सीमा बसेर जेजति कर्तुतहरू गरिरहेका छन् त्यसले निरंकुशतन्त्रको स्मरण गराइरहेको छ   
	लेखक कांग्रेस केन्द्रीय सदस्य हुन्   
	 
	 
"
