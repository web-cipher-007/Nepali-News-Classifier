उपभोक्तावादको चेपमा दसैं"कुनै बखत आम नेपालीका लागि दसैंको अर्थ हुन्थ्यो नयाँ लुगा किन्ने र मासुभात खाने पर्व  तर अब दसैं त्यो परिभाषा मा सीमित रहेन ""
	कुनै बखत आम नेपालीका लागि दसैंको अर्थ हुन्थ्यो नयाँ लुगा किन्ने र मासुभात खाने पर्व  तर अब दसैं त्यो परिभाषा मा सीमित रहेन  समयमा आएको बदलावसँगै आम नेपालीको दसैं मनाउने शैली र पर्वलाई हेर्ने दृष्टिकोणमा आश्चर्यजनक परिवर्तन आइसकेको छ  आधुनिक युग उपभोक्तावादी समाज र प्रविधिको चरम विकासले दसैंजस्ता पर्वहरूलाई पनि प्रभावित गरेको छ  संस्कृति र समाजलाई नजिकबाट अध्ययन गर्ने विज्ञहरूसमेत यो परिवर्तन देखेर जिब्रो टोक्छन्   
	 साल र अहिलेको अवस्थालाई तुलना गर्यो भने आकाशजमिनको फरक आएको देखिन्छ संस्कृतिविद् हरिराम जोशी सम्झन्छन् त्यो बेला एउटा जागिरे व्यक्तिको तलब  रुपैयाँ हुन्थ्यो  त्यही रकमले मज्जाले दसैं मनाउन पुग्थ्यो  अहिले राम्रोसंग दसैं मनाउन  रुपैयाँका पछाडि धेरै शून्य थप्नुपर्ने हुन्छ   
	 सालमा अभिनव संस्कृति कोश का लागि मदन पुरस्कार पाएका संस्कृतिविद् जोशीको बुझाइमा पैसाको मूल्य घटेको नयाँ पुस्ता प्रविधि र तडकभडकका पछि लागेकाले दसैं मनाउने शैलीमा पनि परिवर्तन हुँदै आएको हो  पर्व मनाउने शैलीमा आएको परिवर्तनले संस्कृति र परम्परा पछाडि पर्दै गएको उनको थप बुझाइ छ  उपत्यकामा  सालतिर कपाली समुदायका जोगीहरूले दसैंमा घरघर पुगेर बाँसुरी बजाउँथे  उनीहरूलाई आदरसाथ दक्षिणा दिएर बिदा गरिन्थ्यो भन्छन् अहिले त्यो चलन कता हरायो कता  अहिले टिभीको तडकभडक गीत सुन्न र हेर्न छाडेर बाँसुरी सुन्ने र बजाउने फुर्सद कसलाई छ र   
	समाजशास्त्री चैतन्य मिश्र राजधानीकै रैथाने हुन्  उनी यही जन्मेहुर्के  उनका लागि दसैं भनेको अभिभावकले किनिदिने नयाँ लुगा जुत्ता मामाघर जाने दक्षिणा लिने आदि हुन्थ्यो भने अहिलेको पुस्ताका लागि लुगाजुत्ता किन्न दसैं नै आउनुपर्छ भन्ने छैन  अहिलेको बेला लुगा जुत्ता किन्न र मीठो खानलाई दसैं कुर्नु पर्दैन  सहरी क्षेत्रमा दसैंका बेला लुगा किन्न जाने परम्परामा कमी आइसकेको छ उनी भन्छन् हरेकको आवश्यकता र चाहना अनुरूपको सामग्रीको उपलब्धताले बजारमा भीड बढेको छ   
	रियल स्टेट व्यवसायी भेषराज लोहनीको दसैं पनि मिश्रको जस्तै नयाँ लुगा भन्ने नै थियो  तर अहिले उनको छोरीहरूको प्राथमिकतामा लुगा पर्दैन   कक्षा पढ्ने छोरी विप्सिताले टेलिस्कोप र भिडियो गेम किनिदिन भनेकी छन् भने यूकेजीमा पढ्ने कान्छी छोरी बि्रश्रुतिसमेत दिदीकै लहलहैमा त्यस्तै किनिदिन जिद्दी गर्दैछिन्  अहिलेका बालबच्चाहरूसँग फेरीफेरी लगाउने लुगा हुन्छ  त्यसकारण लुगा प्राथमिकतामा नपरेको हुनसक्छ उनी भन्छन् आम्दानी र क्रय क्षमतामा वृद्धि आदि कारणले परिवर्तन भएको हो   
	एक्काइसौं शताब्दीमा आधा विश्व बदलिसकेका बेला सोच र शैलीमा परिवर्तन आउनुलाई अनौठो मान्नु नहुने भक्तपुर सानोठिमीका  वर्षे रामचन्द्र न्यौपाने बताउँछन्  उनी भन्छन् युगले फरक पारिहाल्छ नि  सिन्धुपाल्चोक ठोकर्पा भन्ज्याङका न्यौपानेले दुई दशकदेखि उपत्यकालाई कर्मथलो बनाएका छन्   
	आधुनिक परिवेशको बाबजुद सामाजिक एवं सांस्कृतिक दृष्टिकोणले रमझममा कमी नआएको उनको ठम्याइ छ  जुन युग भए पनि ठूलालाई ढोग्ने टीका थाप्ने र आशिष लिने चलन कहिल्यै नफेरिने उनी बताउँछन्  धार्मिक ज्ञान अभाव र यसप्रतिको अरुचिले अधिकांश युवा पुस्ताले सतही पाराले दसैं मनाउने गरेकोमा उनी सहमत छन्  बढ्दो करियर प्रतिस्पर्धाले युवा वर्गसँग समय अभाव हुनु र अभिभावक पनि सचेत नहुनुले यस्तो भएको उनी बताउँछन्   दशकभन्दा बढीको चाडपर्वको अनुभव सँगालेका यी वृद्धका अनुसार अझै पनि गाउँलाई नै दसैंको संवाहक र संरक्षकका रूपमा लिनुपर्छ   
	गाउँ र सहरको दसैंको मौलिकतामा भने फरक छ  अझै पनि जमघट भेटघाट र रमझम गाउँमै हुन्छ  मोटरसाइकलसम्म लान नमिल्ने टोल र गल्ली हुँदै टीका थाप्न जानुपर्ने हुनाले सहरभन्दा गाउँको दसैं लामो हुन्छ  उनले पहिलाको समयजस्तो साता दिन हिँडेर पुग्नुपर्ने अवस्था नरहेकोले असली मजा गाउँमै हुने गरेको सुनाउँछन्  गाउँमा दसैंको माहोल चरमोत्कर्षमा देखिने हुनाले पुराना दौंतरी र आफन्तसँग रमाउन कहिलेकाहीँ पुग्छु उनी भन्छन्  
	यान्त्रिक परिवर्तन र विश्व बजारीकरणले बहुसंख्यक नेपालीलाई जोडिराख्ने दसैंको मौलिकतालाई असर पार्न नसक्ने अभिनेतृ हषिर्का श्रेष्ठको दाबी छ  आधुनिक बंगला कार र इन्टरनेटले चंगा पिङ र सुकुटीको आनन्द दिन सक्दैन उनी भन्छिन् निश्चय पनि इन्टरनेट र प्रविधिको विकासले टाढाटाढाका आफन्तलाई नजिक ल्याइदिएको छ र जोडेको छ  तर यसको अर्थ हाम्रो पर्वको मौलिकता हराएको भने छैन  
	नेपालमा धार्मिक सहिष्णुता कतिसम्म छ भने अन्य धर्मावलम्बीले पनि दसैं मनाउँछन्  राजधानीको गौशाला तिलगंगामा हुर्केबढेका  वर्षे राजन देउलाको आमाले पाँच वर्षअघि इसाई धर्म अपनाए पनि उनले दसैं मनाउन छोडेका छैनन्   
	तर दसैंमा पहिलेझैं चंगा उडाउने र जात्रा गर्ने चलनमा भने कमी आएको छ  जोखिमपूर्ण अग्ला भवन वरिपरि तारैतारको जालो र सुरक्षित स्थल नहुँदा असर परेको हो  नयाँ पिढीले धर्मको नाउँमा दसैं मनाएको कमै पाइएको संस्कृतिविद् जोशीको अनुभव छ  अहिलेको पुस्ताले दसैं बुझेको छैन उनीहरूले अर्थ र मर्म नबुझी हावातालमा मनाएको देखिन्छ जोशी भन्छन् मादल ठोक्दै र झुम्मिएर नाच्दैमा संस्कृति जोगिन्न   
	सहरकै प्रायःजसो घरमा विदेश नगएका युवा भेटिन्न  सबभन्दा संवेदनशील मानिने पढेलेखेका पुस्ता विदेश पलायन हुँदा पश्चिमा र बाह्य संस्कृतिको प्रभाव बढेको छ  विदेश घुमेर आएकामा आफ्नोभन्दा अरूको संस्कृतिमा बढी महत्त्व खोज्ने कारणले यस्तो भएको उनको आँकलन छ  स्वदेशमा शनिबार र विदेशमा शुक्रबारको भोजजस्तै शैलीमा यी ठूला पर्व मनाउन थालिएको छ जोशी भन्छन्  विभिन्न नामले भए पनि नेपाली समुदायको धर्म र पहिचानसँग यो पर्व जोडिएको छ  उनका अनुसार नेवार भाषामा दसैंलाई मोहनी भनिन्छ  दसैंको धार्मिक पृष्ठभूमि देवीदेवताले गरेको भगवतीको आराधनामा आधारित छ  उनका अनुसार यसलाई नबुझेसम्म दसैं मनाउनुको औचित्य हुन्न   
	दानवी शक्तिहरू शुम्भ निशुम्भ र महिषासुरले देवीदेवतालाई पराजित गरेका थिए  सबैथोक गुमाएका देवताहरूले शक्तिरूपा भगवतीको आराधना गर्नुपर्यो  नवरूपा दुर्गाले राक्षसहरूलाई मोहजालमा पार्न  वर्षकी तरुनी मोहनी भएर हिमालय पर्वतमा तपस्या गर्न बसिन्  एक तरुनीलाई सुनसान स्थलमा तपस्या गरेको देखेपछि दानव राजाका जासुसहरूको मनमा पाप जाग्यो  उनीहरूमा ती तरुनीलाई समाएर दानव राजालाई बुझाएमा पदोन्नति पाउने लालसा जाग्यो   
	माता भवानीले नजिक आएका जासुसहरूको मनोकांक्षा थाहा पाएपछि आफूलाई कुस्तीमा हराए सँगै जाने सर्त राखिन्  उनीहरूलाई हिम्मत आएन  उनीहरूले दानवको दरबारमा सुन्दरीको सन्देश पठाए  एउटी तरुनीलाई कसरी नजितिएला भन्दै भिड्न आएका दानव राजा महिषासुरलाई नौ दिन र नौ रातसम्म चलेको युद्धपछि भगवतीले संहार गरिन्   
	पाताललोकदेखि स्वर्गलोकसम्म पुनः देउताहरूको राज भयो  दुर्गाको अर्चनाले विजय प्राप्त गरेको विश्वासका आधारमा यो पर्व मनाउँदै आइएको हो  उनका अनुसार दसैसँग अन्य थुप्रै पौराणिक कथा जोडिए पनि यो नै पर्व मनाउनुको मुख्य आधार हो   
	यो मुख्य मर्म कसैले बुझेको छैन अहिलेको पुस्ताले तस्बिर खिचेर ल्यापटपमा राख्नुलाई दसैं मनाएको ठान्छन् संस्कृतिविद् जोशी भन्छन्  धार्मिक काम सुरु गर्नलाई कलश थाप्ने परम्परालाई पनि बुझ्नुपर्ने उनी बताउँछन्  कलशमा राखिएको पानीलाई सप्तसागरका रूपमा लिइन्छ  त्यसभित्रको जल सम्पूर्ण सागर र देवताहरूको प्रतीक हो  
	दैनिक पूजाआजा गर्ने क्रममा सप्तमीका दिन फूलपाती ल्याइन्छ  यो वास्तवमा दानवी शक्तिलाई मार्ने पूर्वतयारी हो अष्टमीको दिन पूजाआजा गरेर दैत्यका रूपमा पशुको बलि सुरु हुन्छ उनी भन्छन् अहिंसा आन्दोलनमा लागेका भावनाको कदर गर्छौं तर चलिआएको धार्मिक मान्यता यही नै हो   
	दानव शक्तिलाई मारेको खुसियालीमा खड्गजात्रा गर्दै विजयादशमी मनाइन्छ  दसैंका दिन घरको मूल थकालीले सप्तलोकको यात्रा हुने आस्थासाथ पूजा गर्दै पृथ्वीमा सात पाइला टेक्छन्  उनी भन्छन् दसैंको परम्परा र आधार यही हो  
	मानवशास्त्री सुरेश ढकाल धार्मिक सामाजिक सांस्कृतिक परिवर्तनलाई शाश्वत मान्छन्  अर्थ र मनाउने तरिकामा परिवर्तन भएन भने यी सुन्दर सांस्कृतिक पर्वहरू हराएर जान्छन् उनी भन्छन्  एकअर्काप्रति सम्मान व्यक्त गर्ने सुन्दर सांस्कृतिक पक्षलाई यो पर्वमा बढावा दिएको पाइन्छ  नवपुस्ताले क्रिसमससँगै दसैं र दीपावली पनि मनाउँछन्  उनका अनुसार मूलतः चाडपर्वको बहानामा उपभोक्ता शैलीमा परिवर्तन आउँछ  दसैंमा उपभोक्ताको खर्च गर्ने उदार मुडलाई ध्यानमा राखेर बजारमा उत्पादन ल्याउने गरिन्छ  उपभोक्तावादी संस्कृतिका लागि यो चरम अवसर हो  आम नागरिक यतिखेर रकम खर्चिनमा कन्जुस्याइँ नगर्ने हुनाले बजारले यस्तो अवसरलाई समाउने गरेको मानवशास्त्री ढकाल बताउँछन्   
	यो सहर केन्दि्रत परिवर्तन हो ढकाल भन्छन् नयाँ लुगाको ठाउँमा यो नयाँ परिवर्तन हो  स्थायी रूपले बसेका सहरियामा यतिबेला ट्राभल र टे्रकिङमा जाने चलन बढेको छ  सञ्चारमाध्यममा पनि यतिबेला थाइल्यान्ड सिंगापुर र मलेसिया प्याकेज टुरको ठूलाठूला विज्ञापन देखिन्छ  सकारात्मक र नकारात्मकभन्दा यो हुने कुरा हो उत्सवको अर्थ बदलिएको हो उनी भन्छन्   
	नेपालको ठूलो हिस्साले यो पर्व मान्छन्  जनसंख्याको ठूलो भाग तराईमा बस्छ  तर मानवशास्त्री ढकालका अनुसार खेतीपाती भित्र्याएपछि मध्यपहाडका नेपालीले मनाउने यो मूल चाड हो  अन्तरसांस्कृतिक सम्बन्ध र सीमावर्ती भारतमा धुमधामसाथ शक्तिकी देवी दुर्गालाई पुज्ने चलनले यसको विस्तार भएको हो  
	सहरियाभन्दा कृषिमा आधारित परिवारका लागि यो पर्वले ठूलो महत्त्व राख्छ  किनकि बाली भित्र्याएपछि उनीहरूका लागि यो फुर्सद र रमाइलोको क्षण पनि हो  केही समययता जातीय पहिचानको खोजीले यसको आकर्षणमा कमी आएको छ  हिन्दु वा कुनै विशेष समुदायको पर्व भनेर विशेषण जोड्दा अरू समुदायहरू टाढिन थालेका हुन् ढकाल भन्छन् बुझक्कडहरूले यो पर्वलाई आफ्नो मात्र पेवा भनिदिँदा अरूलाई रिस उठ्नु र चिढिनु स्वाभाविक हो  कृषिको मुख्य बाली भित्र्याएपछि हातमा नगद भएका बेला फुर्सदमा ऊर्जाका लागि रमाइलो गर्ने चलन भारत अमेरिका र युरोपलगायत विश्वको थुप्रै धर्म र सभ्यतामा छ  संसारभरि यो समयमा धर्ती मातालाई उर्वरा नगुमाउन आग्रहसाथ पूजा गर्ने चलन छ  हिमाली भेगमा पशुपालन सकिएको बेला ल्होसार र तराईमा दीपावली छठको भव्यता यसकै निरन्तरता हो   
	के मुलुकलाई धर्मनिरपेक्ष घोषणा गरिंँदा दसैंको महत्त्व घटेको हो  पञ्चांग निर्णायक समितिका अध्यक्ष डा माधवप्रसाद भट्टराईले यसको नकारात्मकभन्दा सकारात्मक प्रभाव परेेको बताउँछन्  सरकार धर्मरक्षक नभएपछि नागरिक आफैं यसलाई जोगाउन लागिपरेका छन् उनी भन्छन् झनै जागृति उत्पन्न गरेको छ  यो पर्वप्रति संख्यात्मक र भावनात्मक समर्थन बढेको उनी बताउँछन्   
	आफैं जुटेपछि धर्मप्रतिको प्रेम बढेको छ  उनका अनुसार संसारका करिब दुई अर्ब हिन्दुको यो एकमात्र राष्ट्रलाई धर्मनिरपेक्ष बनाउनुपर्ने माग कुनै पनि आन्दोलनमा उठेको थिएन  राजनीतिक स्वार्थबाट प्रेरित भएर यो निर्णय भए पनि आस्थाका कारणले यसमा कुनै फरक परेन   
	बडादसैंको सांस्कृतिक एवं सामाजिक महत्त्व बढे पनि यसको मुख्य आधार धार्मिक साधनामा कमी देखिएको छ  सञ्चारको विकासले यो पर्व पनि प्रचारमुखी र सस्तो लोकपि्रयता बटुल्ने शैलीमा मनाउन थालिएको उनी बताउँछन्  फेसन र बहिर्गमन प्रवृत्तिप्रति होसियार रहनुपर्ने उनी सुझाव दिन्छन्  तर उनले युवा पुस्ताकै कारणले दसैंमा चामलको टीका लगाउने नेपाली चलन विश्वभरि फैलिएको बिर्सन नहुने बताउँछन्  दसैंमा निधारमा देखिने रातो टीकाबाटै नेपालीको पहिचान हुन्छ  
	डा भट्टराईको विचारमा मित्रता आस्था र प्रेमको प्रतीक यो पर्वमा वर्षौंदेखि सम्पर्कमा नरहेकासम्म भेट हुने हुनाले महत्त्व बढेको छ  मुलुकवासीलाई एकताको सूत्रमा ल्याउने यो एकमात्र पर्व हो  पिङ खेल्ने थलोमा कसले र कसको धर्म खोज्छ भन्ने उल्लेखनीय छ डा भट्टराई भन्छन्  
	बाहुन क्षत्री र बहुसंख्यक तराईवासी मात्र नभएर जनजाति समुदायका अग्रजहरू पनि दसैंको मोहकता र रौनकताबाट अछुतो रहन सकेका छैनन्  अझै पनि कलंकी बसपार्कमा दसैं मनाउन जानेको हूल देख्दा मन थाम्न सकिन्न समाजशास्त्री डा गणेशमान गुरुङ भन्छन् गाउँ जाउँजाउँ जस्तो लाग्छ  
	उनी स्याङ्जा पञ्चमूल सिरुबारीवासी हुन्  डा गुरुङ भन्छन् दक्षिणकालीमा उही बेलाको भन्दा ठूलो भीड छ  उनले मनाउने तरिका र महत्त्व दुवै बढेको अनुभव गरेका छन्  उनी चाडपर्वलाई सांस्कृतिक मालामा दसैंको महत्त्व कहिल्यै कम नहुने बताउँछन्   
	उनले आपसी रिसराग बिर्सेर दल र मित्रजनबीच भेटघाट एवं शुभकामनाको आदानप्रदान चियापन र मेलमिलापको संस्कृतिले दसैंको महत्त्व अझ बढेको महसुस गरेका छन्  राष्ट्रिय एकता र अखण्डताको सन्देश प्रवाह गर्ने यो एक्लो र प्यारो पर्व हो   
	उनले एकले अर्काको चाडपर्वलाई महत्त्व दिने स्वभावले नै ल्होसार उँभौली तिहार छठ र इदले बृहत् रूप लिएको छ  बहुसंख्यक जनजाति समुदायले पर्वको विरोध गर्नेभन्दा समर्थन गर्छन्  वर्षमा एकपटक मानिने दसैंमा त अरू पर्वझैं भव्य मिलन हुन्छ यो वास्तवमा महामिलापको पर्व हो उनी भन्छन् धर्ममा राजनीति होइन प्रेम हुनुपर्छ  
	 
	 
	 
	 
"
