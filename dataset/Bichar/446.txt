देश कि संविधानसभा "जातीयताको बिष रोप्न उद्यत संविधानसभाका व्यापारीहरूलाई संविधानसभा समाप्तिपछिको यो शान्तिले झनै पोलेको सर्वत्र देखिन्छ सुनिन्छ  ""
	संविधानसभा संविधान निर्माणको उच्चतम प्रजातान्त्रिक प्रक्रिया थियो  सबैको प्रतिबद्धता नेपाल नेपाली जनता र प्रजातान्त्रिक प्रणालीमा भएको भए यो असफल हुने कुनै सम्भावना थिएन  सुरुमा अति राम्रो साझा बसको दुर्गतिलाई मदनकृष्ण र हरिवंशले बाँदरको हातमा नीलो नरिवल भनेजस्तै हविगत नेपालको संविधानसभाको बनाइएको छ  राष्ट्रको हितलाई शून्य ठान्ने चरम पदलोलुपता र द्रव्य आसक्तिको बर्चस्वको राजनीतिक र नागरिक नेतृत्वका कारण संविधानसभा पुनः सुन्न नसकिने दैत्यकथा बनेको छ  आज पुनः संविधानसभाको पुनःस्थापना वा संविधानसभाको नयाँ निर्वाचनको चर्चा गरिरहेको सुन्दा राजनीतिमा लाज सरम नैतिकता र डर सबै हराएको भान सर्वसाधारणको बीचमा भइरहेको छ   
	यसरी संविधान निर्माणका लागि गठित नेपालको संविधानसभा विभाजनकारी अनुपयुक्त अत्यन्त खर्चालु र चरम असफल प्रकृया हो भन्ने मान्यतालाई जबर्जस्त ढंगले पुष्टि गरेको छ  यसको नाममा विगत केही वर्षदेखि जवाफदेहिताविहीन राष्ट्रिय लुटमा संलग्न राज्यपक्ष र गैरराज्यपक्षका देशीविदेशी असंख्य व्यापारी अहिले स्तब्ध भएका छन्  संविधानसभाको मृत्युमा तिनीहरूले झारिरहेको गोहीको आंसु हेर्न लायकको छ   
	दुई विशाल छिमेकीका बीच अलग अस्तित्वका साथ सयौं वर्षदेखि शान्तिपूर्वक स्वतन्त्र राष्ट्रको रुपमा उपस्थित नेपालको सग्लो स्वरुपमाथि नै गंभीर प्रश्नचिन्ह खडा हुनेगरी उठाइएका घातक जातीय र साम्प्रदायिक स्वरलाई वैधानिकता दिने संभावनाको मुखमा पुगेर मृत्युवरण गरेको संविधानसभाले भने अशान्ति द्वन्द्व र मुलुक अन्धकारमा फस्ने भनी प्रचार गरिएभन्दा ठीक उल्टो देशभरि नै शीतल शान्ति छाडेर गएको छ  जातीयताको विष रोप्न उद्यत संविधानसभाका व्यापारीहरूलाई संविधानसभा समाप्तिपछिको यो शान्तिले झनै पोलेको सर्वत्र देखिन्छ सुनिन्छ   
	देश कि संविधान  
	संसारका उदाहरणहरूलाई हेर्दा मुलुक प्राप्ति र यसको संरक्षणको लडाइँ अत्यन्तै कष्टकर हुन्छ  स्वतन्त्र देशको नागरिक भएर बाँच्ने सौभाग्यका लागि पुस्तौंपुस्ताका लाखौं मानिस मारिएका उदाहरण हाम्रा अगाडि आज पनि ताजै छन्  पश्चिमी उपनिवेश विरुद्ध एसिया र अफ्रिकाका कैयौं देशले स्वतन्त्रताका लागि गरेको वषौर्ंको संघर्षको पीडाबाट नेपालले गुज्रन परेन  किनकि हाम्रा पुर्खाले पृथ्वीनारायण शाह लगायतको नेतृत्वमा मुस्लिम र क्रिस्चियन दुबै साम्राज्यविरुद्ध कडा संघर्ष गरी यो भूभागलाई सधै स्वतन्त्र राखे  तर आज सन्  को सुगौली सन्धि र त्यसपछि जंगबहादुरको चतुर्याइँबाट प्राप्त पश्चिमको नयाँ मुलुकसहितको नेपाल बचाउन हामीलाई हम्मेहम्मे परिरहेको छ  आधाभन्दा बढी जंगे पिलरहरू ढलेका छन् हाम्रो साँधसिमाना कहाँ पुगेको छ भनेर सोच्ने फुर्सद नेतृत्वलाई छैन   
	बाह्य खुल्ला आक्रमण सजिलै देख्न सकिन्छ  तर घरभित्र एकल जातीय अधिकारको नाममा आफ्नै जातिभित्र चरम अल्पमतमा रहेका केही मुठ्ठीभर व्यक्तिहरूले एक्काइसौ शताब्दीमा जातीय राज्यको शंखनाद खुल्लमखुल्ला रुपमा पश्चिमा लगानीमा गरेको दृश्यमा संविधानसभा लाचार वा सहयोगी बनाइएको अवस्थालाई हेर्दा नेपाल र नेपालीको अस्तित्व सिध्याउन यसको जन्म गराइएको सहज अनुमान गर्न सकिन्छ  
	नेपालमा सर्वसाधारण नेपालीले बुझेको तथ्य राजनीति गर्नेले बुझ्न जरुरी छ यो देश संविधानले जन्माएको होइन  देशलाई संविधान अनिवार्य नहुन सक्छ जसरी बेलायत र इजरायलजस्ता सशक्त राष्ट्रलाई एउटा संविधान चाहिएको छैन  तर सभ्य र प्रजातान्त्रिक मुलुकका लागि शासन संचालन गर्न बालिग मताधिकारको आधारमा हुने जनप्रतिनिधिसभाको स्वतन्त्र र निष्पक्ष निर्वाचनको विकल्प छैन  देश बचाउन र बनाउन सहयोगी संविधान सुनमा सुगन्ध हुन्छ  तर देशमा घृणाको वीउ रोप्ने संविधान बन्दाभन्दा नबन्दा देशमा शान्ति र अमनचैन रहन्छ भन्ने थेसिस अहिले नेपालमा पुष्टि भइसकेको छ   
	देश गुमेपछि पाउन सकिन्न  संविधान फेर्दै जान सकिन्छ जसरी नेपालले नै  वटा संविधान फेरिसकेको छ  तर देश फेर्न वा साट्न सकिन्न किनकि देश भनेको आमा हो  आमा फेर्न र साट्न सकिन्न  देश भनेको के हो र किन यसको अस्तित्वका अगाडि व्यक्तिको अस्तित्व केही होइन भन्ने उदाहरण आजको पश्चिम एसियाले दिइरहेको छ  इजरायल र प्यालेष्टाइन आआफ्नै अस्तित्वका लागि निरन्तर युद्धमा छन्  भर्खरै स्थापित इजरायलको उदाहरण हाम्रालागि अनुकरणीय छ किनकि उसले संविधानसभाको पहिलो बैठकमा देखिएको अनावश्यक विवादमा परी मुलुक बचाउने गुरुत्तर दायित्वबाट विमुख होइन आशंकाका कारण संविधानसभाबाट संविधान बनाउने प्रयासलाई पहिलो दिनमै परित्याग गरी संसदको निर्वाचनबाट देश अघि बढाई आज संसारका उत्कृष्ट देशहरूको श्रेणीमा आफूलाई उभ्याउन सफल भएको छ   
	संविधानसभा मुखौटोमात्र  
	आफ्नै इतिहासलाई बिर्सनेमात्र होइन धिक्कार्नु नेपालीको रोग भएको छ  नेपाली कांग्रेसको स्थापना हुँदाको विधानको फोटोकपी उतार  सालको संविधान थियो  आज कांग्रेसका अधिकांश नेता भनिनेहरूले त्यसलाई प्रतिगामी भनिंदा प्रतिवाद गर्न सक्दैनन्  कृष्णप्रसाद भट्टराई र शैलजा आचार्यले प्रतिरक्षा गर्दा उनीहरू कांग्रेसको सत्ता राजनीतिको किल्लाबाट धेरै पर धकेलिए  धर्म निरपेक्षतालाई छाडेर  को आन्दोलनमा अभिव्यक्त निरंकुश राजतन्त्रको विरुद्धको सशक्त अभिव्यक्ति  जेठ  गतेको प्रतिनिधिसभा घोषणा थियो  लीलामणि पोखरेल परि थापा नवराज सुवेदी चित्रबहादुर केसी र नारायणमान विजुक्क्षेसम्मले प्रतिनिधिसभाको रोस्ट्रममा त्यसको मुक्तकण्ठले प्रशंसा गरेका थिए  बरु धेरैलाई डर थियो अरे त्यसबेलासम्म शाही नेपाली सेनामाथि पकड रहेको राजाले त्यसको विरोध गरेर संसद घेर्ने हुन् कि भनेर  राजाले त्यसलाई नमान्ने हिम्मत गरेनन् किनकि त्यो आन्दोलनको आवाज थियो र उनी चुप लागेर बसे तर दलहरूले त्यसलाई किल्चिएर धेरै अगाडि बढे  अघि बढ्ने आज अन्धकारमा छन् र चुप लाग्ने के गर्दैछन् भनेर जनताले खोज्ने अवस्था सृजना हुनुलाई समयको क्रूर कालचक्र सिवाय के मान्न सकिएला र   
	अर्कोतिर नेपालमा हास्यास्पद र मूर्खतापूर्ण ढंगमा संविधानसभा र नयाँ संविधान निर्माणको बहसलाई अगाडि बढाइयो  संविधान देश निर्माणको फगत साधनमात्र हो साध्य समग्र नेपाल र नेपालीका हित र कल्याण हो भन्ने मूल विषयलाई बिर्सिएर वा बुझ पचाएर संविधानले नयाँ नेपाल देश स्थापना गर्दैछ भन्ने शैलीमा अतिरञ्जित चर्चासंगै अन्ततिर आउँदा जातीय गृहयुद्धतर्फ देशलाई धकेल्ने दस्तावेज आउँदैछ भन्ने राष्ट्रव्यापी आतंकको माहौल सृजना भयो  नेपालको सामूहिक पहिचान इतिहास धर्म भाषा संस्कृति र जीवन पद्धतिलाई समाप्त पार्न उद्यत केही देशी र विदेशी व्यक्ति र शक्तिका योजनालाई वैधानिकता दिने खेल संविधानभित्र खेलिंदै थियो भन्ने विषय अब सबैले बुझ्नेगरी छलाछुल्ल भएका छन्   
	संविधान कानुनका हामी केही विद्यार्थीहरूले बारम्बार लेखेरबोलेर सुरुदेखि नै संविधानसभाको सफलताका पूर्वसर्तहरूका बारेमा भनिरह्यौं  आज असफल भएकोमा दोष दिने तर मौकामा केही नभन्ने आरोप लगाउने छुट नेतृत्वलाई छैन  किनकि संविधानसभाको सफलता र असफलताको विश्व इतिहास पढेकाबुझेका नेपाली बुद्धिजीवीको खाँचो थिएन र छैन  तर स्वदेशीभन्दा विदेशी बुद्धिजीवी र मित्रको कुरा बढी पत्यारिलो लाग्दै जाँदा आफ्नो धर्ती र धरातल खुस्किएको भेउ उनीहरूले पाएनन्   
	जुन विश्वासमा संविधानसभाको मागलाई माओवादीले  सालको दोस्रो युद्धविरामको दोस्रो वार्तापछि नेपालको राजनीतिमा उपस्थित गराएको थियो आखिर त्यो सबै सफेद झुट भएको छर्लंग भएको छ  शान्ति र लोकतान्त्रिक संविधान निर्माणको आवरणमा माओवादीले नेपालमा संसारभर अभाव र मानिसमाथि चरम यातना दिएको असफल राजनीतिक सिद्धान्त थोपर्ने योजना बनाएको आशंका व्यक्त गर्नेहरू आज सही सावित भएका छन् भने नेपालजस्तो आर्थिक रुपमा गरिब राष्ट्रले मुलुकको आर्थिक विकासमा खर्च गर्नुपर्ने अर्बांैको धनराशि बालुवामा पानी हाले जसरी गुमाएको मात्रै छैन जाँदाजाँदै सदियौदेखि नमुनाको रुपमा मिलेर बसेको नेपाली समाजमा विभाजनको बीउ रोपेर गएको छ   
	जनविश्वासमा धोका  
	भित्री योजना अर्कै रहेको अहिले पुष्टि हुँदै गए पनि  मंसिर  गते नयाँदिल्लीमा सम्पन्न माओवादी र संसदवादी दलबीचको  बुँदे समझदारीले जनतामा एउटा आशा र उत्साहको संचार गरेको थियो  माओवादी हिंसाका कारण दैनिक मारिएको नेपालीको लासको ढेर सहिनसक्नु भइसकेको थियो भने कुनै न कुनै रुपको निकासको पर्खाइमा देश र हामी जनता थियौं   सालको संविधानको लक्ष्मणरेखा बारम्बार नाघेका राजाबाट नराम्रोसंग बिच्किएका आन्दोलनरत सात संसदवादी दलले सो संविधान असफल भएको भन्दा पनि निरंकुश राजतन्त्रको अन्त र माओवादीलाई शान्तिपूर्ण राजनीतिमा ल्याउन  सालको संविधानले स्थापित गरेका जनअधिकारका उपलब्धिलाई संरक्षण गर्दै सहमतिका आधारमा संविधानसभासम्म जान सकिने  बुँदे सहमति पहिलोपटक  वैशाख  गते गरेका थिए जसलाई माओवादीले समेत स्वागत गरेको थियो   
	त्यो सहमतिमा नेपालको तत्कालीन राजनीतिक अवस्था र भावी कार्यक्रमबारे दलहरूले पहिलोपटक संयुक्त अडान कायम गरेका थिए  तर दुर्भाग्य तदनुरुप अगाडिको मार्ग कोर्नुभन्दा पनि अदृश्य छलफल र लहडमा माओवादी हिंसा त्रास आतंक र उसका गुरुयोजनाहरूको अध्ययनबिना नै माओवादीसंगको वार्ता र सम्पर्कलाई सदियौ पुरानो मित्रताको रुपमा अघि बढाइयो  जसको परिणाम आज नेपालको सरकार प्रचण्डबाबुराम माओवादीको कब्जामा र सडक किरणबादल माओवादीको कब्जामा पुग्दैछ  कांग्रेसएमाले नेतृत्वका लागि यसभन्दा ठूलो असफलता र दुर्भाग्य अरु के हुनसक्छ   
	तर यो दुर्भाग्य उनीहरूबीच मात्र सीमित नरही नेपाल र नेपालीको भविष्यमा बज्रनेछ  किनभने ती दुबैको राजनीतिक सिद्धान्त व्यवहार र कार्यक्रममा मुलुक चल्न बाध्य पारिंदा यो देश राजनीतिक आर्थिक सामाजिक र सांस्कृतिक रुपमा आजभन्दा धेरै पछाडि धकेलिनेछ  मानिसको जीवन स्वतन्त्रता र शान्तिपूर्ण बाँच्न पाउने शाश्वत अधिकारलाई रणनीतिक औजारमा पेल्न किञ्चित नहिच्किचाउने माओवादी कम्युनिष्ट दर्शनको बर्चस्वमा यो देश जाँदैछ र त्यसलाई रोक्ने बुद्धि क्षमता र विश्वसनियता त्यो इतरका दल र नेताहरूमा दिनानुदिन हराउँदै गएको छ  त्यसैले हिंसामा विश्वास गर्ने सर्वसत्तावादी जातिवादी विखण्डनकारीबाट नेपाललाई बचाउन ती विरोधी सम्पूर्ण नेपाली एकता र प्रजातन्त्रको स्पष्ट नीति र नेतृत्वका साथ अघि बढ्न ढिलाइ गरिनुहुन्न  
	 
	 
	 
	
"
