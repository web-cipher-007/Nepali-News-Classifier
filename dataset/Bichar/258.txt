जग हँसाउने काम नगरौंमिश्रति पद्धतिमा दुई शक्ति केन्द्रको टकराव हुने जोखिम हुँदा नेपालमा प्रत्यक्ष निर्वाचित प्रधानमन्त्री सर्वोत्तम विकल्प थियो "
	 
	जेठ  आउन एक महिना पनि बाँकी छैन  संविधानका विवादित विषयहरूमा दलहरूका बीचमा केही सम्झौताहरू भैरहेका छन्  केही आशा पलाए पनि कोही पनि पूर्ण विश्वस्त छैनन्  विवादित विषयमा गरेका सहमतिलाई हेर्दा लाग्छ हतपतको काम लतपत भएको छ  अहिलेसम्म मस्यौदाका लागि नै सहमति चलिरहेको छ भने मस्यौदा कहिले बन्ने र कहिले जनतामा जाने  यस हिसाबले हेर्दा जनतामा छलफलका लागि समय नहुने निश्चित छ  तर हामीसंँग बाध्यता छन् कि हामीले समयभित्र संविधान जारी गर्नुपर्छ  त्यसकारण अहिले संविधान दिने मानसिकताले काम गरेको छ  सम्झौताहरू पनि त्यही सोचाइबाटै भएको देखिन्छ  कसैले पनि भन्दैन सम्झौता भङ्ग गर्नुहोस्  तर यतिबेला सबैले भनेका छन् कतिपय विषयमा भएको सहमति र सम्झौतामा पुनर्विचार गर्नुहोस्  विना कुनै छानबिन र स्वार्थबेगर भनिएको यो आवाज नेतृत्व वर्गले सुन्नैपर्छ  
	अहिले सबैले आआफ्ना पक्षमा तर्क गरिरहेका छन्  मुलुक र लोकतन्त्रका पक्षमा तर्क गर्ने मान्छे विरलै भेटिन्छन्  भनिन्छ तर्क भन्नु नै बौद्धिक वर्गको माझ आफूभन्दा नजान्नेहरूको मुख टाल्नको निम्ति प्रयोग गरिने बुद्धिको चतुर्याइँमात्र हो  मानिसहरू शक्ति चाहन्छन्  त्यो शक्ति बनाउन र जोगाउन तर्क गर्छन्  हाम्रो संविधानसभा यसैको सिकार भएको छ  तर्कहरूलाई हरेकले जसरी स्वीकार्न सक्तछन् त्यसरी नै प्रतिकार गर्न पनि सक्तछन्  थाहा छ गलत भैरहेको तैपनि निश्चित स्वार्थका लागि त्यही काम र तर्क गरिन्छन्  के हामीले स्वयम् आफ्नै हृदयको अनुभूतिलाई आत्मसात गरेका छौं  
	सबैलाई थाहा छ मिश्रति पद्धतिको शासकीय स्वरुपमा जाँदा राष्ट्रपति र प्रधानमन्त्री दुई शक्तिकेन्द्रको टकरावले ठूलो अस्थिरता र अनिश्चयको भुमरीमा मुलुक फस्छ भनेर  यो पद्धतिमा जाँदा कसरी शक्तिकेन्द्रको टकरावलाई कम गर्न सकिन्छ भन्नेतर्फ कसैको ध्यान जान सकेन  कतिपयलाई निर्वाचित राष्ट्रपति भए पुगेको छ कतिलाई संसदबाट निर्वाचित कार्यकारी प्रधानमन्त्री  सम्झौतामा जाँदा राष्ट्रपति जनताबाट प्रत्यक्ष चुनिने र संसदबाट प्रधानमन्त्री चुनिने कुरासम्म त मान्न नसकिने होइन तर जनताबाट चुनिएको राष्ट्रपतिलाई सीमित अधिकार दिने र प्रधानमन्त्रीमा कार्यकारी अधिकार रहने तर्क भने ज्यादै हास्यास्पद छ  जनताबाट निर्वाचित हुने भएकोले राष्ट्रपतिमा एकप्रकारको मनोविज्ञान हुन्छ कि म त जनताबाट प्रत्यक्ष निर्वाचित हुंँ  जब प्रधानमन्त्री समानुपातिक निर्वाचन पद्धतिबाट आएको पनि हुनसक्तछ  निर्वाचित राष्ट्रपतिले कार्यकारी अधिकारको प्रयोगलाई आफ्नो प्राकृतिक अधिकार ठान्ने र प्रधानमन्त्रीले संविधानले दिएको ठान्नेछ  त्यतिबेला कसैले पनि रोक्न नसक्ने द्वन्द्व हुने निश्चित छ  विगतका अभ्यासमा संसदीय पद्धतिको असफलता र राष्ट्रप्रमुख र सरकार प्रमुख दुवै एउटै भएको राष्ट्रपतीय पद्धति निरंकुश हुने संभावना अनि मिश्रति पद्धतिमा दुई शक्तिकेन्द्रको टकराव हुने जोखिम हँुदा नेपालमा प्रत्यक्ष निर्वाचित प्रधानमन्त्री सर्वोत्तम विकल्प थियो  तर यो विकल्पलाई किन कसैले पनि आवश्यक ठानेनन् त्यो बुझिनसक्नु छ  
	नेपालले भोग्दै आएको समस्या भनेको नै अस्थिरता हो  शक्तिहरूबीचको द्वन्द्व हो  एउटै दलका दुई नेता पनि मिलेर काम नगर्ने संस्कृति हो  राष्ट्रपति र प्रधानमन्त्री एउटै दलका भए पनि नेपालमा मिलेर काम गर्न सक्तैनन् भन्ने विगतका घटनाक्रमले बताएका छन्  तर यो समस्याप्रति कोही पनि संवेदनशील भएको देखिएन  सबै मान्छे सजग हुँदैनन् धरैजसो मानिस बेहोसीमै बाँच्न रुचाउँछन् किनभने बेहोसीमा भ्रामक सुविधा उपलब्ध हुन्छन्  नत्र हाम्रो आफ्नै व्यवहारबाट प्राप्त ज्ञानको असर हाम्रा नेताहरूलाई पर्नुपर्ने थियो  व्यवहारबाट पाएको ज्ञानको प्रभाव सही अर्थमा परेको भए आज हाम्रा नेताहरू चौबाटोमा रुमलिनुको साटो गन्तव्य पहिल्याउँथे होलान्  प्रत्येक पद्धति र कुर्सी आफूलाई फिट हुन्छ कि हँुदैन भनेर बनाउने आफू केन्दि्रत विचारहरूले हाम्रो दृष्टिकोणलाई नै साँघुरो बनाइदिएका छन्  यदि नेताहरूको परिकल्पना नाम मात्रको निर्वाचित राष्ट्रपति र कार्यकारी प्रधानमन्त्री बनाउने हो भने त्यस्तो राष्ट्रपति बनाउनुभन्दा नबनाउनु बेस  त्यस्तो राष्ट्रपतिको चुनाव नगराउनु नै बेस  यस्तो सम्झौता गर्नुभन्दा त संसदीय पद्धति राष्ट्रपतीय पद्धति निर्वाचित प्रधानमन्त्रीय पद्धति जुन अपनाए पनि राम्रो हुन्छ  संविधानमा दिइएको अधिकारभन्दा बढी व्यवहारमा प्रयोग हुनसक्ने संभावना राखेर पद्धति नियुक्ति गर्नु मुलुकको दीर्घकालीन हितका लागि ज्यादै हानिकारक हुनेछ  
	माओवादी निर्वाचित कार्यकारी राष्ट्रपतिको पक्षमा थियो  अहिले कार्यकारी अधिकार नभएको निर्वाचित राष्ट्रपतिको पक्षमा सहमति गर्ने संकेत गरेको छ  निर्वाचित कार्यकारी प्रधानमन्त्रीभन्दा कार्यकारी अधिकार नभएको राष्ट्रपति रोज्ने कुराले माओवादीप्रति पनि गम्भीर प्रश्न खडा गरेको छ  माओवादी र कमरेड प्रचण्डलाई राष्ट्रपति पदमात्र चाहिएको हो या निर्वाचित कार्यकारी प्रमुख  यदि राष्ट्रपति पदमा आसिन हुनेमात्र सपनाले माओवादी यो ठाउँमा पुगेको हो भने भन्नु केही छैन  हैन भने मुलुकमा स्थायित्व विकास र लोकतान्त्रिक पद्धतिको विकास गर्नका लागि प्रत्यक्ष निर्वाचित प्रधानमन्त्रीभन्दा उपयुक्त अर्को के हुनसक्छ  अबको पुस्तालाई लोकतान्त्रिक र जवाफदेही शासन प्रणाली दिने जिम्मेवारी पाएका नेताहरूले अधिकार र शक्तिको लडाइँको मसला दिएपछि भावी पुस्ताले पनि शान्ति स्थिरता र विकासको वातावरण हेर्न नपाउने स्थिति आउनेछ  त्यसबेला अहिलेका शीर्ष नेताहरूलाई गाली गर्नु बाहेक अर्को केही गर्न सकिने छैन  
	अहिले संसदले चुनेको राष्ट्रपति हुनुहुन्छ  संवैधानिक राष्ट्रपतिका रुपमा रहनुभएका राष्ट्रपति रामवरण यादव संविधानका सीमामा कति रहनुभयो रहनुभएन मूल्यांकनको विषय हो  तर संविधानमा हस्ताक्षर नगर्नेसम्मका धम्की त आइरहेका छन् जबकि संविधान निर्माण प्रक्रियामा राष्ट्रपतिलाई त्यो अधिकार र भूमिका छैन  उहाँले संविधानमा हस्ताक्षर गरेर स्वीकृत गर्नुपर्ने व्यवस्था छैन  यसबाट पनि देखिन्छ कार्यकारी अधिकार अन्यौल भएको अवस्थामा निर्वाचित राष्ट्रपतिले कतिसम्म शक्तिको अभ्यास गर्न सक्तछ  जहाँसम्म राष्ट्रपति र प्रधानमन्त्रीले मिलेर कार्यकारी अधिकार प्रयोग गर्ने सन्दर्भले द्वन्द्वलाई घटाउने होइन बढाउनेछ  
	सबैलाई अनुभूति भएकै कुरा हो  जनाको संविधानसभा जम्बो भयो  लोकतन्त्रको मुख्य आधार हो त्यहाँ कस्तो र कसरी प्रतिनिधित्व हुन्छ  जनप्रतिनिधिहरू कमजोर र बदनाम हुने अनि लोकतन्त्रले सुनाम कमाउने संसारमा कही पनि हँुदैन   का नाममा बाह्रजना नेताले अभ्यास गर्ने परिपाटी अन्त्य गर्नैपर्छ  संविधानसभाको व्यवस्थापिकीय अंगको स्वरुप निर्धारण समितिले बनाएको प्रतिवेदनमा  जनाको प्रतिनिधिसभा र  जनाको राष्ट्रियसभा रहने उल्लेख छ  
	संविधानसभामा त्यस विषयमा कसैको विमति छैन  तर नेताहरूको बैठकले  को जम्बो संसद बनाउने सहमति भएको सुन्दा आश्चर्य लागेको छ  यदि यही संख्या हुने हो भने फेरि पनि संसदको बदनाम हुनेछ  संसदप्रति वितृष्णा बढ्दा लोकतन्त्र र नेताहरूको प्रतिष्ठा बढ्ने छैन  केन्द्रीय संसदको संख्याको अनुपातमा प्रदेशमा पनि गर्ने हो भने यो मुलुकले धान्नै सक्दैन  राजनीति एउटा कारखाना बन्न पुग्छ  प्रदेशमा  संख्याको सभा बनाउने हो भने केन्द्रभन्दा प्रदेशको सांसदले बढी क्षेत्र ओगट्ने हुन्छ  त्यसकारण केन्द्रको  क्षेत्र बराबर प्रदेशमा कम्तीमा  वा  क्षेत्र हुने व्यवस्था गर्नुपर्छ  जनसंख्या र भूगोलको उचित सन्तुलनबाट मात्र क्षेत्र निर्धारण र संसद संख्या निर्धारण गर्नुपर्छ  राजनीतिलाई कसरी सम्मानित बनाउने लोकतान्त्रिक मूल्य र संस्कृतिलाई कसरी उँचो बनाउने भन्नेमा चिन्तित हुनुपर्ने बेलामा आफू वरपर हेरेर संासद संख्या निर्धारण गर्नु ज्यादै दुःखलाग्दो कुरा हो  करिब  अर्ब  करोड जनसंख्या भएको भारतको लोकसभामा जम्मा  सिट छ  राज्यसभाहरूमा  सिट छन्  दक्षिण अफ्रिका जम्मा  सिटको संसद छ  तर नेपालमा यति ठूलो बनाउनु दुनियाँमै लाजमर्दो कुरा हो  
	बजारमा चर्चा छ नेपालमा संविधान नबने पनि विरोध हुन्छ र बने पनि विरोध हुन्छ  संविधान जस्तो बनोस् तर विरोधका लागि तम्तयार भएर मान्छेहरू बसेका छन्  विरोधलाई हामीले सधैं अधिकारको रुपमा बुझ्यौं  तर कर्तव्य कहिल्यै सम्झेनौं  हामीले सधै उचाल्ने कुरा गर्यौं  गम्भीर कहिल्यै भएनौं  अब त्यसको परिणाम भोग्ने बेला आएको छ  अब पनि हामी जिम्मेवार भएनौ भने मुलुकलाई बचाउन सक्तैनौं  
	हाम्रो संविधानसभामा एनजीओ संस्कृतिको प्रभाव परेको छ  निश्चित रुपमा एनजीओले जन सशक्तीकरणमा खेलेको भूमिकालाई बिर्सन मिल्दैन  तर एनजीओ नै सम्पूर्ण कुराको निणर्ायक भने होइन  एनजीओले एउटा बुर्जुवा वर्गलाई जन्म दिन्छ जो सधैं राम्रा कुरा गरेर समाज विकासको धारलाई रोक्ने प्रयास गर्छ  अपारदर्शी पैसाको भूमिगत अर्थतन्त्रले समाज र राज्यव्यवस्थालाई पंगु बनाइदिन्छ  अहिले क्रमशः राजनीतिक दलहरूलाई पनि त्यस्तै बनाइदिएको छ  प्रतिनिधित्व दलको गर्ने काम एनजीओको गर्ने  मान्छे एनजीओमा गृहकार्य बुझाउँदा आनन्द मान्छ र जनतालाई बिर्सिदिन्छ  म सग्लो नेपालको भन्ने भावना करिब मरिसकेको छ  यदि यही नियति रहिरहने हो भने हामीले भावी पुस्तालाई सग्लो र समृद्ध नेपाल सुम्पन सक्तैनौं  
	यो उपदेश दिने समय होइन र उपदेशले मात्र केही गर्दैन  ज्ञानीहरूले दिएका उपदेशहरूको सही अर्थमा प्रभाव पर्दो हो त आज अधिकांश मानिस अरूको अनुयायी हुनुको साटो स्वयं बुद्ध हुन्थे होलान्  यो इमानदारीपूर्वक सच्चाइलाई आत्मसात गर्ने बेला हो  धैर्यता र आत्मसंयम सबैका लागि आवश्यक छ  परिवर्तनलाई संस्थागत गर्ने अन्तिम प्रहर भएकाले धेरै दबाब झेल्नुपर्ने समय हो  त्यसकारण आउन सक्ने चुनौतीहरूको सामना गर्न दृढताका साथ उभिनु आजको आवश्यकता हो  हामी सबैलाई थाहा छ सहमतिविना संविधान बन्न सक्तैन  त्यसका लागि सम्झौता अनिवार्य छ  सम्झौता गर्दा सबै पक्ष सन्तुष्ट हुँदैनन्  असन्तुष्टिको मतलब गैरजिम्मेवारी हुनु होइन  
	लेखक एमाले सभासद हुन्  
	
"
