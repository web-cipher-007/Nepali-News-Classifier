उज्यालोको खोजी कि अँध्यारो सुरूङको यात्रायसपालिको जेठ  मा संविधान जारी हुन्छ भन्ने आम नेपालीको "
	यसपालिको जेठ  मा संविधान जारी हुन्छ भन्ने आम नेपालीको चिरस्वप्न स्खलित हुँदै गएको छ  अबको दुई दिनपछि नयाँ संविधान आत्मार्पित हुनुपर्नेमा मुख्य शक्तिहरुबीच नै आरोपप्रत्यारोप र अविश्वास बढ्दै गएको स्थिति छ  यसो हुनुका कारण सरकारले संविधानसभाको म्याद थप्ने निर्णय गरेकोलाई बताइँदैछ  एमाओवादी भित्रको वैद्य समूह कांग्रेस एमाले र अन्य केही दलले यसप्रति असहमति जनाएको छ भने राष्ट्रपतिद्धारा समेत संविधान र सर्वोच्च अदालतको फैसलाको मर्म ध्यानमा राखेर अघि बढ््न आग्रह गरिएको छ   
	सरकारले संविधानसभाको समयावधि तीन महिना थप गर्न अन्तरिम संविधान  को तेह्रौं संशोधनका लागि व्यवस्थापिकासंसदमा विधेयक दर्ता गराएको छ  शान्ति प्रक्रिया टुङ्गोमा पुगेको र संविधान निर्माणका सम्बन्धमा उठेका विवादित विषयहरु दलीय सहमति भई उल्लेख्य  
	उपलब्धि हासिल गरिसकेको भए तापनि संविधानका केही विषय टुङ्गोमा पुर्याउन बाँकी रहेको र संविधानसभाको कार्यकाल समाप्त हुनलागेकाले सभाको कार्यकाल थप्नुपरेको जनाउँदै समयावधि थपका लागि विधेयक दर्ता गराइएको सरकारी दाबी छ  सरकारले संविधानको धारा  मा संविधानसभाको म्याद  वर्षको ठाउँमा  वर्ष  महिना भन्ने शब्द राख्नेगरी संविधान संशोधनको विधेयक दर्ता गराएको हो  
	सरकारले चारैतिर विभिन्न निहुँमा जनउभार उर्लिरहेको पृष्ठभूमि र संविधानका मुख्य विषयहरुमा सहमति नभइरहेको अवस्थामा तीन महिनाका लागि टाइम बाई गरेको देखिन्छ  संविधानसभाको म्याद थप्ने स्थितिसंगै समाजमा के कस्तो धु्रवीकरण हुनेछ र त्यसलाई दलहरुले कसरी साम्य पार्नेछन् त्यो कार्यभार म्याद थपसंगै थपिन गएको छ  म्याद थपसंगै संविधानसभा र सर्वोच्च अदालतबीच द्वन्द्व थपिने आँकलन पनि गरिंदैछ  सर्वोच्च अदालतले गएको मंसिर  गते संविधानसभाको समयावधि अन्तिमपटक  महिनाभन्दा बढी थप्न नमिल्ने फैसला सुनाएको थियो  मुख्य दल कांग्रेस र एमालेका नेतृत्वले म्याद थपको प्रक्रियाप्रति एकातिर असहमति जनाएका छन् भने अर्कोतिर सरकारमा रहेका तिनकै प्रतिनिधिहरुले मन्त्रिपरिषदमा म्याद थप प्रस्तावप्रति समर्थन जनाएका छन्   
	सरकारले गरेको तयारीअनुसार म्याद थप हुन्छ नै कांग्रेस र एमालेले देखाएको असहमति व्यवहारमा लागू भएको देखिंदैन  किनभने मन्त्रिपरिषदमा रहेका उनका प्रतिनिधिहरुले त्यसमा सहमति जनाइसकेका छन्  यी दुई दलले आफ्ना प्रतिनिधिहरुको भूमिकाप्रति स्पष्टीकरण मागेका छैनन्  एमाओवादी र मधेसी मोर्चाबीचको मिल्दो तालमेलले गर्दा अहिलेको निर्णय गर्न सम्भव भएको हो  मन्त्रिपरिषदको निर्णय हुनुभन्दा पहिला बसेको चार दल अर्थात एमाओवादी कांग्रेस एमाले र मधेसी मोर्चाको संयुक्त बैठकमा तीनवटा विकल्प आएको थियो जेठ  मा संविधान ल्याउने म्याद थप गर्ने र ताजा जनमत प्राप्त गर्न निर्वाचनमा जाने  त्यस बैठकमा निष्कर्ष निस्किन नसकेपछि विकसित राजनीति स्थितिमा सरकारले म्याद थप गर्ने प्रक्रिया अगाडि ल्याएको बुझिन्छ   
	संविधानसभा भनेको केवल परम्परागत संसद होइन यो संविधान बनाउने जनमत प्राप्त सार्वभौम निकाय हो सर्वोच्च अदालतले यसको गतिलाई ओभरटेक गर्न सक्दैन  संवैधानिक मान्यताअनुसार शक्ति सन्तुलनका लागि संसद र न्यायपालिकाको भूमिका निर्धारण गरिएको छ  संवैधानिक अध्ययनहरुले संविधान बनाउने हैसियत प्राप्त र त्यही कार्यमा केन्दि्रत संविधानसभालाई अदालतले आफ्नो निर्णयमार्फत अवरोध पुर्याउने आधार राख्दैन  संविधानसभा मूलतः एउटा राजनीतिक प्रक्रिया हो  मुलुक यतिखेर नयाँ राजनीतिक अध्यायलाई कानुनमार्फत लिपिवद्ध गर्नलागेको हुनाले यो एउटा विशिष्ट अवस्था पनि हो  सर्वोच्च अदालतले तीनवटा विकल्प दिएको थियो जनमत संग्रहमा जाने अर्को संविधानसभाको निर्वाचन गर्ने र अन्य उपयु प्रबन्ध मिलाउने  तेस्रो विकल्पको लाभ लिंदै सरकारले संविधानसभाको म्याद थप गर्ने निर्णय गर्न पुगेको हो  
	सर्वोच्चले निर्धारित गरिदिएको जेठ  भित्र संविधान आएन भने त्यसको विकल्प के त  मुलुकको समस्या समाधान गर्ने अरु कुनै राम्रो विकल्प छ जसले जनताको अधिकारलाई सम्बोधन गर्छ र लोकतन्त्रलाई व्यवस्थित गर्न सक्छ  अहिलेको स्थितिमा सबै शक्तिको मिलनविन्दु संविधानसभा नै छ  संविधानसभाको म्याद थपको पक्षविपक्षमा सञ्चालित विवादले ककसलाई कस्तो लाभहानि गर्छ त्यो यसको उत्तरार्द्धमा गएर स्पष्ट हुने कुरा हो  यो वा त्यो नाममा जनतालाई अधिकारविहीन बनाइराख्ने अग्रगामी परिवर्तनको दिशामा अवरोध उत्पन्न गर्ने र स्वहितका लागि विरोधको खेतीपाती गर्ने शक्तिहरुले अन्ततः यथास्थितिवादीहरुकै पक्षपोषण गर्नेछन्  
	जेठ  नजिकिंदै गर्दा विभिन्न कोणबाट नाटकीय नियोजित र स्वाभाविक विरोध कार्यक्रमहरुको क्रम बढ्दै गएको थियो  मुख्य दलहरुमाझ यसको थोरबहुत पूर्वआँकलन पनि थियो  सिद्धान्ततः नेपाल अहिले पुनर्जागरणको चरणमा छ  यस्तै खलबलीकै बीचमा बाटो पनि निर्दिष्ट हुन्छ  बहुदलीय प्रतिस्पर्धाबाट उठेर आएका राजनीतिक दलहरुले यो काम पूरा गर्न सक्थे तर सकिरहेका छैनन्  नेतृत्व असफल भएमा जनतामा आएको चेतनाले बाटो निर्दिष्ट गर्छ भन्ने एकथरीको बुझाइ थियो त्यो पनि भएन  पुराना सामाजिक सम्बन्ध खल्बलिएका कारण समस्याहरु छरपस्टिंदै गएका  
	छन्  सडकमा देखिएका आन्दोलनहरु राजनीतिक दलहरुभन्दा गैरसरकारी संगठनहरुको अगुवाइमा भइरहेका छन् भने कतैकतै राजनीतिक दलका स्थानीय नेतृत्व स्वयम् नयाँनयाँ मागका साथ आन्दोलनमा देखिएका छन्  आजभन्दा पहिले यति धेरै आर्थिक सामाजिक सांस्कृतिक र राजनीतिक प्रश्नहरु नेपालमा कहिल्यै उठेका थिएनन्  तर यी प्रश्नहरुको जवाफ खोज्ने काम संविधानसभा बाहेक अन्यत्रबाट सम्भव छैन  तर जवाफ खोज्ने प्रयत्नको कार्यभारबाट संविधानसभालाई जहिले पनि अलग राखियो  संविधानसभाभन्दा बाहिर संविधानका सौन्दर्य प्रसाधनप्रति बढी नेपथ्यकारी कामहरु हुँदै गरे  हो यसले पनि अहिलेको जटिलतालाई भयावह बनाउंदै गएको छ   
	रुपान्तरणको प्रक्रियालाई सहज तुल्याउनका लागि संविधानसभाले कार्य त गर्ने हो तर त्यो अनन्तकालसम्म लम्बिनु पनि हुँदैन  सभाले आफ्नो कार्यभारप्रति प्रतिबद्ध प्रक्रियाबद्ध र परिणाममुखी छ भन्ने कुराको व्यापकता लिएर उत्पीडित जनसाधारणबीच छाप्रे र ढाक्रेहरुबीच पुग्छ उति नेपालको लोकतन्त्रको भविष्य उज्यालो हुन्छ र यसका लागि भावी समयलाई प्रयोग गर्न सकिन्छ  अहिले देशमा चलिरहेको राजनीतिक छलफलको प्रक्रियालाई घनिभूत बनाउन र लोकतन्त्र बारेको बहसलाई अरु ज्यादा गुदीयुक्त र जनव्यापी बनाउन संविधानसभाले भूमिका खेल्न सक्नुपर्छ  तर भई के राखेको छ भने केही दलले पार्टी अनुशासनको भय देखाएर सर्कसको रिङ मास्टरजस्तै सभासदहरुलाई नियोजित खेलमा खेलाउन चाहन्छन्  यसले सभासदहरुको स्वतन्त्रता र सीमालाई कुण्ठित बनाउँछ   
	लामो समयदेखि अवसरहरुबाट बञ्चित तुल्याइएका समुदायलाई पहिचान विकास र विकेन्द्रीकरणको प्रत्याभूति दिलाउने कामको नेतृत्व संविधानसभाले नै गर्नुपर्ने कुरालाई विर्सिने काम भएको छ  सामाजिक परिवर्तनको विकासक्रमले राजनीतिलाई प्रभावित गर्छ र राजनीतिमार्फत नै त्यो प्रकट पनि हुन्छ  म्याद थपको सन्दर्भले केही मौलिक सवालहरु उठाएको छ  न्यायपालिका विधायिका बीचको सम्बन्ध न्यायपालिकाको अग्र कृयाशीलता राजनीतिक दलहरुको अपरिहार्यता राष्ट्रपतिप्रधानमन्त्री सम्बन्धहरुका बारेमा आउने केही दिन घनिभूत विमर्श हुनेछ  
	राजनीतिले एउटा आकार ग्रहण गरी आश्चर्यपूर्ण तरिकाले जेठ  मा संविधान आउन सक्छ  भनिन्छ कांंग्रेस र एमाले जेठ  मा संविधान ल्याउन चाहन्छन् चाहे जुनसुकै रुप र रङ्गको होस्  यहांँनिर एमाओवादी र मोर्चाको के बुझाइ छ भने ती दुई दलले भन्ने गरेको रुपान्तरित संसदबाट अनेकौ सुधारका कामहरु नयाँ संविधानमा गर्न सकिएला  तर त्यतिखेर दलहरुमा ह्विप लाग्ने स्थिति हुन्छ र ती दलहरुमा रहेका एउटा समूहगत विद्रोही स्वर मत्थर हुनजान्छ  उता कांग्रेसएमालेले एमाओवादीको मृगतृष्णामा परी मधेसी मोर्चा भौंतारिरहेको र कतिपय जातीय संगठनहरुले सडक कब्जा गर्न खोजेको आक्षेप लगाउँछन्  आफ्ना दलका सभासदहरुलाई दलीय अनुशासन भंग गर्न उक्साउने एमाओवादीको षडयन्त्र रहेको आरोप लगाउँंछन्  मूलतः यतिखेरको गतिरोध यी दुई बुझाइ बीचको भिन्नताले गर्दा हो  जेजति कारणले गाँठाहरु कसिंदै गएका छन् ती गाँठाहरु फुकाउनु नै आज त्यसको पूर्वसर्तका रुपमा देखिएका छन्  यी सर्त पूरा हुनेनहुने कुरामा जेठ  को भविष्य निर्भर छ   
	समुन्नत नेपाल निर्माणका लागि नयाँ संविधान जति चाँडो आइदिए त्यति राम्रो  यतिखेर नेपाली नागरिकको भविष्यमा प्रगति र सम्पन्नता लेखिएको कुरालाई मूर्तरुप दिने काम नयाँं संविधानबाट कोरिएको मार्गचित्र नै हुने बलियो आमविश्वास छ  अन्ततोगत्वा नेपालको सांस्कृतिक सामाजिक र आर्थिक सबै पक्षलाई समेटिने खालको संघीयताको मोडलमा सबै राजी भएपछि नै उज्यालोको ढोका खुल्छ  सही र विवेकपूर्ण बाटो रोजेर हिंड्दा पुगिने गन्तव्य लोकतान्त्रिक हो  अहिलेसम्म लोकतन्त्रमा लोकतन्त्रको खोजी गैरलोकतान्त्रिक तरिकाबाट हुँदै आएको हुनाले जटिलताहरु देखिएका हुन्  लोकतान्त्रिक मान्यतालाई लिएर अगाडि बढियो भने सबै कुराको छिनोफानो हुनसक्छ  अहिले पनि सरकारले समस्यालाई केही समयका लागि टार्ने हिसाबले म्याद थप गर्न खोजेको हो भने समस्याहरु फेरि पनि ज्युँकात्युँ रहिरहन्छ  समस्याहरु सरकारमा नयांँनयांँ मन्त्रीहरुको सहभागिता गराउँंदै गएर समाधान हुने होइन  आइपरेको समस्यालाई टार्न वा सरोकारवालालाई थकाउन वा विभिन्न नियोजित नाटक मञ्चन गराइराख्न वा सरकारको आयु तन्काउनमात्र थपिएको समयलाई प्रयोग गर्न खोजियो भने त्यो अँध्यारो सुरुङतर्फको यात्रा मानिनुपर्छ   
"
