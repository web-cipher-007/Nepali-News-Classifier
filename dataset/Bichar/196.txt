उदांगिँदै रक्षकका भक्षक रूपअदालतबाट भ्रष्टाचारी ठहरिने सूचीमा पूर्वप्रहरी महानिरीक्षक मोतीलाल बोहरा थपिएका छन्  "
	अदालतबाट भ्रष्टाचारी ठहरिने सूचीमा पूर्वप्रहरी महानिरीक्षक मोतीलाल बोहरा थपिएका छन्  भ्रष्टाचारी घोषित हुने उनी चौथा प्रहरी प्रमुख हुन्  विशेष अदालतबाटै बोहराका उत्तराधिकारीहरू ओमविक्रम राणा हेमबहादुर गुरुङ र रमेशचन्द ठकुरी सुडान प्रकरणमा भ्रष्टाचारी ठहरिए भने अच्युतकृष्ण खरेल र प्रदीप शमशेर राणा पदीय दुरूपयोग गरी अकुत सम्पत्ति आर्जेको अभियोगमा अदालतकै कठघरामा छन्  भलै दुवैलाई विशेषले सफाइ दिएको होस् उनीविरुद्धको मुद्दा सकिएको छैन  प्रदीप शमशेरविरुद्ध अख्तियारले सर्वोच्चमा पुनरावेदन गरिसकेको छ बुधबार सफाइ पाएका खरेल विरुद्ध पनि पुनरावेदन पर्ने नै छ  मुलुकमा प्रजातन्त्र पुनस्र्थापना भएयता प्रमुख भएकामध्ये दुई जनाबाहेक चारजना भ्रष्टाचारी ठहरिनु दुईजना कठघरामा पर्नुले प्रहरी संयन्त्रमा फैलिएको अनुचित सम्पत्ति मोहको विकृत रूप देखाउँछ  त्यसो त प्रहरी प्रमुखमात्र होइनन् कतिपय तल्ला तहका प्रहरी अधिकारीहरू पनि भ्रष्टाचारको अभियोग खेपिरहेका छन्  
	सर्वोच्चबाट फेरि विशेष अदालतमै मुद्दा फर्किनु र भ्रष्टाचारी घोषित हुनु बोहराका निम्ति अनपेक्षित थियो  हदम्यादका आधारमा बोहराले  जेठ  मै विशेष अदालतबाट उन्मुक्ति पाइसकेका थिए  त्यसमाथि  फागुन  मै प्रहरी सेवाबाट अवकाश पाएका बोहराले आठ वर्षपछि भ्रष्टाचार मुद्दा लाग्छ भन्ने कल्पनासमेत गरेका थिएनन्  उनी सेवानिवृत्त जीवन र आर्थिक स्रोत राजनीतिमा लगाउँदै थिए  सेवानिवृत्त भएपछि त्यतिबेलाको सत्तारुढ दल कांग्रेस प्रवेश गरेका थिए  त्यही कारण आफूविरुद्ध भ्रष्टाचार मुद्दा लाग्नुमा नियोजित राजनीतिक पूर्वाग्रह हो भन्ने हल्ला व्यापकीकरण गर्न पनि कुनै कसर बाँकी राखेका थिएनन्  
	भ्रष्टाचार अभियोग लागे पनि उनले पाँच वर्षअघि विशेष अदालतका तत्कालीन अध्यक्ष भूपध्वज अधिकारी सदस्यद्वय कोमलनाथ शर्मा र चोलेन्द्र शमशेर जबराबाट प्रतिपादित हदम्याद सम्बन्धी अनौठो नजिरबाट लाभान्वित भएका थिए सर्वोच्च अदालतबाट त्यो नजिर अनुमोदन हुने आशामा थिए  विशेष अदालतको इजलासले राष्ट्रसेवक विरुद्ध पदबाट अवकाश प्राप्त गरेको एक वर्षभित्र मुद्दा चलाई सक्नु पर्नेछ भनी निर्दिष्ट गरेको एक वर्षको हदम्यादसमेत नघाएको तर्क दिएको थियो  जसले पदीय दुरूपयोग गरी अकुत सम्पत्ति कमाएकाहरूको ठूलै समूहले त्यो नजिरबाट फाइदा पाएका थिए  तर सर्वोच्चले उनीहरूको नजिरलाई कानुनको अपव्याख्या गरी भ्रष्टाचारीलाई उम्काउने खेलमा परिणत गर्यो र मुद्दाको तथ्यभित्र प्रवेश गरी न्यायअन्याय छुट्याउन आदेश दिएको छ  त्यसपछि उतिबेला उम्किएकाहरू फेरि विशेष अदालतकै चौघेरामा आइपुगेका छन् पूर्वगृहमन्त्री गोविन्दराज जोशीदेखि पूर्वप्रहरी महानिरीक्षक अच्युतकृष्ण खरेलसम्म  सर्वोच्च अदालतबाट विशेषमा फर्किएको मुद्दामा भ्रष्टाचारी ठहरिने बोहरा पहिलो व्यक्ति हुन्  
	विशेष अदालतबाट सफाइ पाएकाहरू सर्वोच्च अदालतबाट भ्रष्टाचार ठहरिंदैछन् भने पूर्ववर्ती न्यायाधीहरूको इजलासबाट उन्मुक्ति पाएकाहरू पनि लामो समयपछि घुम्दैफिर्दै विशेष अदालतबाटै भ्रष्टाचारीको सूची लम्याउँदैछन्  विशेषबाट सफाइ पाएका जयप्रकाश गुप्ता सर्वाेच्चबाट भ्रष्टाचारी ठहरिएपछि अरु त्रसित छन्  ती सकेसम्म मुद्दा लम्याउने रणनीतिमा छन्  पूर्व गृहमन्त्री खुमबहादुर खड्का त्यसै मध्येका हन्  उनलाई विशेषले सफाइ दिए पनि अख्तियारले सर्वोच्चमा पुनरावेदन गर्यो   
	मुलुकमा अराजकता छाउनुमा गृहमन्त्री र प्रहरीका अधिकारीहरूमा अत्यधिक मात्रामा अनुचित सम्पत्ति जोड्ने मोह जाग्नु प्रमुख कारण हो जसको पुष्टि स्रोत नखुलेका सम्पत्ति प्रकरणहरूले नै गर्छ  गृह र प्रहरी संयन्त्रका अधिकारीहरू यति शक्तिशाली हुन्थे कि कतैबाट धावा बोलिंदैन थियो  उनीहरू आर्थिक रूपले यति शक्तिशाली हुन्थे कि शक्तिशाली राजनीतिक हावालाई आफ्नो वशमा पार्थे  जब अख्तियार दुरूपयोग अनुसन्धान आयोगले  साउन  मा एकैदिन तीन पूर्वमहानिरीक्षक प्रदीप शमशेर राणा मोतीलाल बोहरा र अच्युतकृष्ण खरेलविरुद्ध अकुत सम्पत्ति कमाएको अभियोगमा मुद्दा दायर गर्यो तब त्यसले अनुचित तवरमा कमाउनेहरू कारवाहीको दायरामा पर्नेछन् भन्ने सन्देश दिन सफल थियो  तीन प्रहरी प्रमुखविरुद्ध एकैदिन मुद्दा दायर गरिनुलाई ऐतिहासिक घटनाको रूपमा हेरिएको थियो  तर विशेष अदालतले हदम्यादको जुन कुतर्क दियो त्यसले ऐतिहासिक घटनालाई अर्थहीन तुल्याएको थियो  
	कानुनी राज्यमा प्रहरी सिद्धान्ततः समाजको रक्षक हुन्  समाजमा देखिने र हुर्किने हरेक खाले विकृतिविरुद्ध लड्ने राज्यको प्रमुख संयन्त्र हो  तर उनीहरूको अनुचित सम्पत्ति मोहले मुलुकमा अनेक किसिमका विकृति पैदा गरायो र बढावा दियो  वैधानिक तवरमा उनीहरूले त्यति धेरै सम्पत्ति जोड्न सक्ने अवस्था थिएन र छैन पनि  तस्करमात्र होइन आपराधिक वृत्तसँगै सम्बन्ध गाँस्ने र लाभ लिने एकमात्र धेय बनाएपछि मुलुकमा अराजकताले सीमा नाघेको हो  त्यो शैली र प्रवृत्ति अझै रोकिएको छैन  रकमका आधारमा प्रहरीले अपराधीलाई संरक्षण दिनेदेखि निर्दाेषलाई अपराधी बनाउनेसमेत गर्छन्  
	दुर्गम र सामान्य परिवारबाट सेवामा प्रवेश गरेका पूर्वमहानिरीक्षक बोहरा नवधनाढ्य वर्गमा गनिन्छन्  प्रहरी सेवामा कार्यरत रहँदा उनी जहाँजहाँ सरुवा भए त्यहाँत्यहाँ घरजग्गा जोडेका थिए  सेवा प्रवेश गर्दाका बखत अछाम र कैलालीमा पैतृक सम्पत्तिमात्र थियो पूर्वमहानिरीक्षक बोहरासँग  सेवा प्रवेशपछि पर्सा जिल्लामा  लाख जग्गा खरिद गरेको नयाँबानेश्वरमा  लाख  हजारको जग्गा  लाख  हजारको घर खरिद गरेको वीरगन्जमा  लाख  हजारको जग्गा काठमाडौंको बलम्बु र नैकापमा  लाख  हजार बराबरका जग्गा बोहराले जोडेका छन्  सेवाकालमा चितवन नारायणगढमा  लाख काठमाडौं बूढानीलकण्ठमा  लाख  हजार कैलाली र हेटौंडामा  लाख  हजार बराबर जग्गा जोडेका थिए  वीरगन्जमा  लाखको तीनतले पसल कवल भएको घर मालिका विकास बैंकमा  लाखको सेयर विभिन्न बैंकमा  लाख नगद मौजदात थियो  अख्तियारले मुद्दा लगाउँदाका बखत बोहरासँग  करोड  लाख  हजार  सय  रूपैयाँ बराबरको सम्पत्तिको वैधानिक आर्जनको स्रोत पुष्टि हुन नसकी अभियोग लगाएको थियो   
	तर यतिविधि सम्पत्तिका मालिकलाई विशेष अदालतले जम्माजम्मी  लाख  हजार  सय  रूपैयाँमात्रै स्रोत नखुलेको सम्पत्ति देखाएपछि आश्चर्यमा पारेको छ  धेरैको शंका रह्यो कि फेरि अदालतले उदारवादी नीति अख्तियार गरेको हुनुपर्छ नत्र यति थोरै बिगो कायम हुनसक्ने अवस्था थिएन  यति थोरै रकम बिगो कायम गरिनुको अर्थ पनि छैन भन्ने टिकाटिप्पणी व्यापक मात्रामा आएका छन्  
	यहाँनेर अख्तियारको दाबा र अदालतले अपनाएको मापदण्ड फरक परेपछि बिगो न्यून देखिएको हो  अदालतले तत्कालीन कारोबार मूल्यलाई आधार बनाएको छ अर्थात् अदालत सिड मनीमै पुगेको छ  उता अख्तियारले प्रचलित कारोवारलाई हिसाब गर्दा स्वाभाविक रूपमा अंकको पारो बढी देखिन पुगेको हो  
	विशेष अदालतले काठमाडौं बलम्बुको  रोपनी  आना जग्गा जफ्त गर्नु भनेको छ जुन जग्गाको मूल्य  लाख  हजार रूपैयाँ कायम गरेको छ  जबकि हाल त्यो जग्गाको मूल्य प्रतिरोपनी एक करोडभन्दा बढी पर्छ  उसले बैंकमा मौजदात  लाख  हजार र सेयर लगानी  लाख  हजारबाट बढेबढाएको रकम जफ्त गर्न आदेश दिएको छ  त्यस अतिरिक्त चितवन नारायणघाटको  कठ्ठा कैलाली टीकापुरको जग्गा पनि जफ्त गर्न भनिएको छ  ती जग्गाहरू न्यून मूल्य खरिद गरेको देखाइएको छ  विशेष अदालतका न्यायाधीशहरू भन्छन् अख्तियारले दाबा गरे अनुसारको रकम असुल्ने हो भने बलम्बुको तीन रोपनी जग्गा बेचे पुग्छ तर अदालतले उतिबेलाको कारोवार मूल्यलाई आधार मानेको हुँदा बिगो थोरै देखिएको हुनसक्छ  त्यो जग्गा र सेयरलाई हालको प्रचलित मूल्य हेर्ने हो भने अथाह हुन्छ  सर्वोच्च अदालतले तत्कालीन कारोवारलाई मूल्यलाई मापदण्ड बनाएको हुँदा विशेष अदालतले त्यसैमा रहेर हिसाब निकालेको हो  
	उता प्रहरीका पूर्वहाकिमहरू जो प्र्रमुख हुँदा मासिक तलब जम्माजम्मी  हजार रूपैयाँभन्दा कम तलब बुझ्थे  तिनीहरूसँग त्यतिविधि सम्पत्ति केन्द्रीकृत हुनुको रहस्य खोतल्ने र नियन्त्रण गर्ने पद्धति स्थापित हुन नसक्दा समाजमा अपराधकर्म वृद्धि हुनपुगेको हो  प्रहरी संयन्त्रले तह र पहुँचले भ्याएसम्म राज्य र आममानिस दुवैलाई शोषण गरिरहेका छन्  प्रहरीका हाकिमहरूले आममानिसलाई मात्र होइन आफ्नै सहयात्रीहरूलाई समेत शोषण गर्छन्  प्रहरीका हाकिमहरूले तल्ला तहलाई उपलब्ध हुने रासनमा कमिसन लिन्छन् कमसल सामान उपलब्ध गराउँछन् जुन सुडान प्रकरणमै सचित्र सार्वजनिक भइसकेको छ  लत्ताकपडा हतियारसम्ममा हुने कमिसनको चक्करले पनि प्रहरीका उपल्ला अधिकारीहरूलाई नवधनाढ्य वर्गमा उक्लाएको छ  अर्कातिर रातारात धनाढ्य वर्गमा उक्लेका बिचौलियाहरूको संरक्षणकर्ता पनि प्रहरी नै बनेका छन्  
	सामान्य सरुवासमेत प्रहरीमा प्रकरण का रूपमा स्थापित हुन पुग्नुको कारण पनि आर्थिक चलखेल हो  नत्र प्रहरीमा आकर्षक ठाउँ र डम्पिङ साइटजस्ता शब्द प्रचलनमा आउने थिएनन्  बढुवा र आकर्षक ठाउँ प्राप्तिका निम्ति शक्तिकेन्द्र र तिनका वरिपरि चाकडीमा पुग्नु र तिनलाई पोस्नु प्रहरीको कर्तव्य बन्दै गएको छ  गृहमन्त्रीलाई अकुत सम्पत्तिको मालिक तुल्याउने औजार पनि प्रहरी संयन्त्र नै हो  प्रहरी संयन्त्रका अधिकांश अधिकृतहरू अस्वाभाविक जीवनशैली अपनाउँछन्  पैसा र शक्ति मातमा बढी नै तडकभडक देखाउँछन्  प्रहरी संयन्त्रमा त्यस्ता एकाध व्यक्तिहरूमात्रै छन् जो आफूलाई प्राप्त कानुनी अधिकार वास्तविक रूपमा प्रयोग गरिरहेका छन्  प्राप्त अधिकारलाई बेइमानीपूर्वक प्रयोग नगरेकै कारणबाट पनि उनीहरू तल्ला तहमा रहेर पनि आफ्नो फरक पहिचान कायम गरेका छन् तर त्यस्ता व्यक्तिहरू औंलामै गन्न सकिन्छ  धेरैजसोको ध्येय पद प्राप्ति र अनुचित आर्थिक उपार्जनमै व्यस्त छन्  अनेक किसिमका विकृतिका कारण प्रहरी संयन्त्र बदनाम हुँदै गएको छ  विकृत क्रियाकलाप नियन्त्रण नगर्ने हो प्रहरी संयन्त्रले वैधता गुमाउने खतरा छ  
	मुलुक भ्रष्टाचारीका निम्ति स्वर्ग बन्दै थियो दुई वर्षयता अदालतले अलिक कठोर रूप धारण गरेको छ  यो आकस्मिकतामात्रै हो कि भन्ने शंका पनि आममानिसको मनमा गढेको छ  भ्रष्टाचारकै कारण इमानदार मानिसहरूलाई देशमै बस्न नसकिने प्रदूषित वातावरणलाई हालका अदालती क्रियाकलापले उत्साह थपेको छ  हदम्याद जस्तै छिद्र र प्राविधिक तर्कहरू खोजी भ्रष्टहरू उम्काउने खेल अदालती प्रक्रियामा देखिनुहुन्न  
	भ्रष्टाचार अभियोग लागेकाहरूको पक्षबाट नाम कमाएका कानुन व्यवसायीहरूले वकालत गर्दैछन्  नाम चलेका कानुन व्यवसायी लगाउनुको अर्थ मुद्दा जितिन्छ अभियुक्तहरूको चाहना हो  तर गतिला र चोटिला कानुन व्यवसायी लगाए पनि प्रतिकूल प्रतिफल आउन थालेपछि अभियुक्तहरू त्रसित हुँदै गएका छन्  अदालतकै परिसरमा कानुन व्यवसायीहरूबाट तीतो पोख्छन् अचेल त पब्लिक ट्रायल अर्थात् भ्रष्टाचारका मुद्दामा आममानिस र पत्रकारको अति चासो बढेको छ  अब त छिद्र खोज्नेतिर होइन कि भ्रष्टाचार मुद्दामा सकेसम्म कसुर स्थापित गर्नेमै केन्दि्रत हुँदै गएका छन्  विगतमा जसरी विवेक उपयोगका नाममा तजबिजी शैली अपनाउन सकिने अवस्था छैन त्यसो हुनुमा आममानिसको चासो बढ्नु पनि हो  
	 
"
