 भत्काउन सक्ने तर नयाँ बनाउन नसक्ने हामी तुलसी दिवसको यो सुन्दर कविताले धेरै विषयमा एकैपटक धेरै थोक भनिदिन्छ  "
	हिँड्दा हिँड्दै मोडमा हिँडेको बाटो नै मोडिएपछि हिँड्नेको पनि केही लाग्दो रहेनछ  
	उक्लँदा उक्लँदै उकालोमा उक्लेको बाटो नै ओर्लेपछि उक्लनेको पनि केही लाग्दो रहेनछ  
	ओर्लंदा ओर्लंदै ओरालोमा ओर्लेको बाटो नै उक्लेपछि ओर्लनेको पनि केही लाग्दो रहेनछ   
	तुलसी दिवसको यो सुन्दर कविताले धेरै विषयमा एकैपटक धेरै थोक भनिदिन्छ  मानिसले बाटो बनाउँछ कि बाटोले मानिसलाई डोर्याउँछ  परिस्थितिले मानिसलाई बनाउँछ  वा मानिसले परिस्थितिको धार मोड्ने क्षमता राख्छ  यो बडा गहिरो प्रश्न हो  आआफ्नो उमेर अनुभव अध्ययन र सोचाइको सीमाभित्र रहेर मानिसले यो प्रश्नको उत्तर तयार पारेको हुन्छ  तुलसी दिवसका भावार्थ सत्य हुन्  वा उकालो आए पहाड काटेर ओरालो आए पुल हालेर बाटोलाई समतल र सहज बनाउन पनि सकिन्छ नि  इतिहास हेरियो भने प्रायः मानिस नयाँ बाटो निर्माण गर्नुभन्दा चलनचल्तीकै बाटो हिँड्न रुचाउँछन्  मुखले नयाँ बाटो बनाउने वकालत गर्लान् ठूलो स्वरले गर्लान् तर त्यसको शाब्दिकबाहेक खासै अर्थ हुँदैन  
	शब्द आफंैमा मृत हुन्छन्  जीवनमा मात्र होइन साहित्यमा पनि शब्दलाई प्राणहीन रूपमै लिनुपर्छ  जीवनमा चाहिँ कर्मसँग जोडिएपछि मात्र शब्दमा प्राण भरिन्छ  साहित्यमा भन्ने हो भने स्रष्टाले शब्दलाई सही ठाउँमा ठीक तरिकाले आसनग्रहण गराएपछि मात्र तिनीहरू जीवन्त हुन पुग्छन्  मेरो दुर्भाग्य मैले साहित्यको त्यति रसस्वादन गर्न पाइनँ  मेरो सौभाग्य मैले ज्यादै थोरै पढे पनि भूपि शेरचन र शंकर लामिछानेलाई पढ्न पाएँ  
	भूपि र शंकरका रचनाहरूसित मलाई परिचय गराउने डा धु्रवचन्द्र गौतम सरप्रति म हमेसा कृतज्ञ रहनेछु  वषौर्ं पहिला एक दिन मैले विनित भावले धु्रव सरलाई भनें सर म केही पढ्न चाहन्छु तर म ज्यादै अल्छी छु  मलाई दुई थान किताबमात्र पढ्नुपर्यो भने कहाँबाट सुरु गरौं  एकछिन पनि नअल्मलिकन उहाँले जवाफ दिनु भयो शंकर लामिछाने र भूपि शेरचनलाई पढ  आफैं नेपाली साहित्यका एक सिद्धहस्त हस्ताक्षर भएर पनि धु्रव सरले मलाई आपनो पुस्तक पढ्ने सिफारिस गर्नु भएन  
	भूपिका कविता पढेर म चमत्कृत हुन्छु  शब्द त भूपिले पनि त्यही नै चलाउँछन् जुन शब्दहरू सबैले प्रयोग गर्छन्  भूपिका निम्ति कुनै बेग्लै नेपाली शब्दकोश रचिएको त थिएन नि  तर भूपिले शब्दहरूलाई जुन तरिकाले सिर्जनशीलताको सिंहासनमा आसनग्रहण गराए सारा फरक त्यसैले पारिदियो  शब्द त शंकर लामिछानेले पनि तिनै प्रयोग गर्छन् जो शब्दको प्रयोग सबैले गर्छन् तर शंकरको शैली र चेतनाको स्तर वाह  क्या बात छ  अरूले प्रयोग गर्दा कान्तिहीन वा मृतझैं लाग्ने शब्द भूपि र शंकरकोमा आइपुग्दा अपूर्व लयका साथ नाच्न थाल्छन्  
	साहित्यबाट राजनीतिसम्म आइपुग्दाचाहिँ शब्दलाई जीवन्त तुल्याउने चुरो तत्त्वमा थपघट भइसक्छ  उदाहरणका लागि आजभोलि अधिकांश मानिसहरू रेडियो र टेलिभिजनमा टक सो को नाममा नेताहरूको फतफत त्यति रुचाउँदैनन्  हिजोसम्म जसका मुखारबिन्दुबाट निस्केका शब्दहरू महावाणी कहलिन्थे आजका दिनमा बेकारको गन्थन ठानिएका छन्  बडा गहिरो तवरले बुझ्नुपर्ने कुरा के छ भने एक निश्चित समयसीमाभित्र नेताका वाणी उसको कर्मसित बिल्कुलै नजोडिएको जनताले महसुस गर्यो भने ती महावाणी हरू बेकारका बकबासमा रूपान्तरित हुन्छन्  नेपालमा पनि भएको त्यतिमात्र हो  
	डा बाबुराम भट्टराई प्रधानमन्त्री भएको एक साता नबित्दै उहाँको देवत्वकरण अभियानका बिगुलहरू नेपाली राजनीति र सञ्चार माध्यमहरूमा जोरसोरले घन्किरहेको बेलामा यसै स्तम्भमा लेखिएको थियो मेरा पुराना मित्र डा बाबुराम भट्टराईको देवत्वकरण अभियानले मेरो मनमा चिसो पसेको छ  मानिसलाई कि त भगवान् कि राक्षसका रूपमा चित्रित गर्ने हाम्रो चलन छ  सत्य के हो भने अलिकति दैव र अलिकति दानव मिलेर बनेको हुन्छ मानव  मानिसलाई मानिसकै रूपमा रहन दिए राम्रो हुन्छ  होइन भने देवता त ऊ बन्नै सक्दैन र विचरा मानिस पनि रहन पाउँदैन   
	केही महिनाअघि मात्र देवत्वकरण गरिएका बाबुरामजी आज कुन हालतमा पुग्नु भएको छ सबैलाई थाहै छ  सबैलाई थाहा नभएको कुरा र थाहा पाउनेले पनि बुझ पचाएको तथ्य के हो भने न त बाबुरामजी उहाँको देवत्वकरण अभियान सञ्चालन गरिँदा त्यति धेरै महान् थिए न आजको दिनमा उनी प्रधानमन्त्री पदमा टाँसिरहन त्यति धेरै लोभी छन् जति उनका विरोधीले प्रचार गरेका छन्  
	नेपाली राजनीतिमा विषयवस्तुको अतिशयोक्तिकरण ठूलो रोग हो  सानो समय नबित्दै मानिसहरू एकअर्कालाई देवबाट दानव र दानवबाट देवको उपमा दिन हतारिन्छन्  यति पनि सोच्दैनन् कि देवलोक र दानवलोकबीच बसाइँ सर्न पनि अलिकति समय लाग्छ  बीचमा टाफिक जाम हुन्छ  तर यहाँ त मानिसलाई रातोरात क्रान्तिकारीबाट गद्दार र गद्दारबाट क्रान्तिकारी बनाइन्छ  नेपालका कम्युनिस्ट नेताहरूले राति सुत्नुअघि आफैंलाई इमानसाथ निरीक्षण गरे थाहा पाउने छन् अतिशयोक्तिकरणको यो रोग नेपाली राजनीतिमा भित्र्याउन धेरै हदसम्म विगत र वर्तमानका कतिपय कम्युनिस्ट नेताहरू नै बढ्ता जिम्मेवार छन्  कुनै पनि विषयको अतिशयोक्तिकरणले क्षणिक रूपमा कुनै आमसभामा समाजमा मिडियामा उत्तेजना त ल्याउन सक्छ ताली पनि पाउन सक्ला तर त्यो उत्तेजनात्मक हाइप केही समयपछि पानीको थोपाझैं हराएर जान्छ  राष्ट्रियता परिवर्तन र विकासका अतिशयोक्ति नाराले मात्र देश बन्ने भए मुम्बईका कोठी र खाडीका मरुभूमिमा आफूलाई जलाउन कोही घर छाडेर जाँदैनथ्यो   
	बेवकुफ थिएनन् किसुनजी जब उनले भने सुत्ने र कुद्ने एकै समय पुग्ने ठाउँ हो यो  उनले मस्त हाँसेर मलाई यो पनि भनेका थिए म प्रार्थना गर्छु कि म कुनै दिन गलत सावित होऔं  तर लाग्छ त्यो दिन टाढा छ  कहिल्यै पूरा नहुने हावादारी अतिशयोक्तिहरूमा ताली बजाउने मानिसहरूलाई निष्काम कर्मयोगी किसुनजीका शब्द भाग्यवादीजस्ता लाग्न सक्छन्  सत्य यतिमात्र हो आजको दिनको साधारण सत्य यतिमात्र हो हामी जस्ता छौं हाम्रा नेता जस्ता छन् त्यसैअनुसार हामीले आपना सीमितता स्वीकार गर्नैपर्ने हुन्छ र भन्नैपर्ने हुन्छ उक्लँदा उक्लँदै उकालोमा उक्लेको बाटो नै ओर्लेपछि उक्लनेको पनि केही लाग्दो रहेनछ  ओलर्ंदा ओर्लंदै ओरालोमा ओर्लेको बाटो नै उक्लेपछि ओर्लनेको पनि केही लाग्दो रहेनछ  
	त्यसो होइन म बनिबनाउ बाटोअनुसार ओर्लने र उक्लने मानिस होइन नयाँ बाटो बनाउँछु भन्ने कुनै महावीरलाई लाग्छ भने उकालीका पहाड काटेर देखाउनु पर्यो खांेच र ओरालीहरूलाई समतल पार्न पुल हालेर देखाउनु पर्यो  छ कोही महावीर  सारा समस्या छु मन्तर गर्न सक्ने कुनै महावीर न त अस्तित्वमा छ न हुनेछ  आजको दुनियाँ कुनै एक महाशक्तिको होइन बहुशक्तिकेन्द्रको दुनियाँ हँुदैछ  समाजले पनि अब महानायक र महावीरहरूको अतिशयोक्तिपूर्ण खोजी बन्द गर्नुपर्छ  महानायकहरूको युग समाप्त भइसक्यो  रहलपहल बाँकी भए पनि पुराणमा वा चलचित्रमा होला  चलचित्रमा पनि राजेश हमालले हे भन्दै महानायकी इन्ट्री दिन छाडिसक्नु भयो  
	हामी सबैले बुझ्नै पर्छ अतिशयोक्तिकरण नेपाली राजनीतिक व्यवस्थाको एक महारोग हो  हो मानिसले उद्देश्य ठूलो राख्नुपर्छ र त्यसलाई प्राप्त गर्न इमान्दार प्रयास गर्नुपर्छ  यदि पुरानो बाटोमा कष्टपूर्ण उकाली ओराली छन् भने तिनलाई सम्याउनु पर्छ  नयाँ बाटो बनाउने साहस र योग्यता प्रदर्शन गर्नुपर्छ  यो सद्गुण कर्मसँग जोडिएको हुन्छ  अतिशयोक्तिकरणचाहिँ मानिसको जिब्रोबाट सुरु हुन्छ र जिब्रोमै हराउँछ  कर्मसँग त्यसको कुनै नाता जोडिँदैन  तर पनि यसले समाजलाई लामो समयसम्म भ्रमित र गरिब बनाइराख्न ठूलो भूमिका खेल्छ  यो महारोगबाट समाजलाई मुक्त गर्न जनताको पनि ठूलो दायित्व छ  उसले यो महारोग फैलाउनेलाई चिन्नुपर्यो बुझ्नु पर्यो त्यस्ता महारोगीको सभामा गएर बेकारमा ताली पड्काउन छाड्नु पर्यो चुनावमा भोट दिनु भएन  हाम्रा नेता हामी मिडिया र जनताले बुझ्नु पर्यो राजनीति भनेको गलगाँड कोराकोर गर्नेगराउने काममात्र होइन  अगाडि जाने जम्मा दुइटा मार्ग छन् कि त चलनचल्तीको बाटोमा सुधार गर्दै बिस्तारै अघि बढ्नुपर्यो  त्यसो होइन कुनै महाबलीको अर्कै विचार छ भने जिब्राले होइन कर्मले देखाओस्   
	राजामहाराजाको पालामा बनेका राजमार्गहरूको नाममात्र फेरेर केको बहादुरी  कुनै नितान्त सिर्जनशील र भव्य गणतान्त्रिक मार्ग बनाएर देखाए पो बहादुरी  अनि म पनि किसुनजीलाई सम्झेर भनौंला परमात्माले तपाईंको प्रार्थना सुनेछन्  तपाइर्ं गलत प्रमाणित हुनुभयो उत्सव मनाऔं  तुलसी दाइलाई पनि भन्ने आँट गरांैला त्यो सुन्दर कवितालाई संशोधनसहित फेरि लेख्ने हो कि  
	 
	 
	 
	
"
