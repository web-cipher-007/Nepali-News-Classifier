पाकिस्तान र अफगानिस्तानको बाटोमा न्यायिक सर्वोच्चताको सुरक्षा र प्रतिष्ठामा आघात पुर्‍याउँदा नेपाल पनि पाकिस्तानकै अवस्थामा पुग्छ "
	विभिन्न कालखण्डमा भोगेका पीडा र अनुभवका पाठ सम्झिएर नजिकिन थालेको दुर्घटना रोक्ने इच्छाशक्ति नेतृत्वले देखाएको छैन  पूरै दक्षिण एसिया साम्राज्यवादी शक्तिको उपनिवेश बनेको अँध्यारो युगमा पनि कसरी पुर्खाले सार्वभौमिकता बचाए कसरी निर्णय गर्ने साँचो आफ्नै घरबुना भोटोका तुनामा बाँधेर राखे अनि कसरी देशलाई एकीकृत राखे भन्ने तथ्यमा नेपाली गौरवान्वित छन्  तर यसलाई बुझेको नेतृत्वको अभाव खड्किएको छ  यसैले राजनीतिको चिन्तन र शैली नेतृत्वको प्राथमिकता र संवेग समयको माग र आम नेपालीको आकांक्षाबीच फाटो परेको हो  यही कमजोरीले आन्तरिक अलमल बढेको र राष्ट्रिय संकट गहिरिएको हो  नेपालका पुराना र नयाँ मित्रहरूको स्वर पनि अहिले फेरिन थालेको छ  नजिकका छिमेकीहरूको सुर्ता र टाढाका मित्रहरूको चासोबीच आधारभूत भिन्नता हुन्छ  यी दुवैलाई समय भड्किनुअघि नै सम्बोधन गर्न सकिएन भने राष्ट्र अप्ठ्यारामा पर्छ  अस्थिरता र अन्योलले गाँजेको अवस्थामा राजनीतिक र शासकीय अस्थिरतालाई बढाएर नेपाललाई दक्षिण एसियाकै तातो भुंग्रो बनाउने षड्यन्त्र अहिले भइरहेको छ  अर्को दुई वर्ष संविधान बन्न नसक्ने र संक्रमणकाल अर्को तीन वर्ष लम्बिने लक्षणले राज्यको सामथ्र्य अझै घट्ने जनाउ दिएको छ  यस्तो अवस्थामा आफ्नै सुरक्षाको चिन्ताले छिमेकीलाई नेपालमा सक्रिय हुन र संलग्नता बढाउन उक्साउनेछ  यसको सोझो अर्थ नेपालको इतिहास दुर्घटनामा पर्नु हो  तर सत्ता राजनीतिमा साँघुरिएको चिन्तनले दुर्घटना रोक्न सक्दैन भन्ने अनुभव नेतृत्वले सम्भिएको छैन  दक्षिण एसिया एक्काइसौं शताब्दीको पहिलो दशकमै विश्व शक्ति सन्तुलनका लागि सामरिक महत्त्वको क्षेत्र बनेको हो  दुवै उदीयमान विश्व आर्थिक शक्तिहरूको सुरक्षा र सामरिक बाध्यताले यो क्षेत्रको संवेदनशीलता अहिले ह्वात्तै बढेको छ  आपनो एकाधिकारलाई चुनौती दिन तत्पर चीन र भारतको सामथ्र्य वृद्धिको गति नियन्त्रण गर्न आतुर पश्चिमी शक्तिको रणनीतिक आवश्यकताले पनि दक्षिण एसियालाई विश्व राजनीतिका केन्द्र स्थानमा राखेको छ  अर्कातिर चीनका लागि सिन्ज्याङ र तिब्बतको सुरक्षा तथा भारतका लागि संसदीय प्रजातन्त्रविरोधी माओवादी आतंकवाद र आधा दर्जन विखण्डनवादीहरूका कारण दक्षिण एसियाको स्थायित्वमा प्रत्यक्ष रुचि छ  उत्तर प्रदेश प्रहरीका पूर्वमहानिर्देशक तथा सीमा सुरक्षा बलका कमान्डर प्रकाश सिंहद्वारा लिखित इन्डियाज नक्सालाइट्स मुभमेन्टु शीर्षकको किताबमा ुभारतको सुरक्षाका लागि माओवादी खतरा भएको र यो आतंककारी समूहको कस्मिरका आतंककारी समूह आईएसआई र चीनसँग निकट सम्बन्ध रहेको उल्लेख छ   वर्ष पहिले काठमाडौंबाट उडेको भारतीय विमान अपहरण गर्न सघाएका एक पाकिस्तानी नेपालमा बस्दै आएको र एक महिनाअघि कस्मिरमा गिरपतार भएको सूचना हालै भारतमा सार्वजनिक भएको छ  यसैगरी  असार महिनादेखि चीन सरकारले नेपालबाट चीनविरुद्ध हुन सक्ने गतिविधिमा थप निगरानी राख्ने आग्रह पटकपटक दोहोर्याइरहेको छ  तर गम्भीरतापूर्वक सम्बोधन गरेको अनभूति नभएपछि हालै अनौपचारिक भ्रमणमा बेइजिङ गएका परराष्ट्र मन्त्रीलाई चीनले दुई देशबीचको सीमाक्षेत्रको सुरक्षामा थप सहयोग नै मागेको थियो  यी दुई उदाहरणले नेपालमा दुवै छिमेकीको चिन्ता बढिरहेको प्रस्ट हुन्छ   
	परराष्ट्र र सुरक्षा नीति बाह्य शक्ति र आन्तरिक घटनालाई सम्बोधन गर्ने साधन हुन्  बाह्य घटनाक्रमलाई आफ्नो राष्ट्रिय हितको सहायक बनाउने सामथ्र्य यसबाट हासिल हुन्छ  यी दुई नीतिले समयानुकूल राष्ट्रिय हितलाई परिभाषित मात्रै गर्दैन सुरक्षित पनि राख्छ  तर वर्तमान नेतृत्ववर्गले परिस्थितिको जटिलता बुझ्ने र त्यसलाई सम्बोधन गर्ने ल्याकत देखाएका छैनन्  राजनीतिक खेलाडीबीच तिखारिँदै गएको फाटो कमजोर भएको राज्य संयन्त्र शासनका प्रत्येक तहमा भ्रष्टाचारले पाएको इन्धनको भूमिकासँगै राज्यका निर्णयहरूमा विदेशी चाहना निर्णयात्मक बन्न थालेको छ  यस क्रममा दुवै छिमेकीहरूलाई झस्काउँदै बढिरहेको टाढाका देशहरूको सक्रियता र संलग्नताले नेपाललाई अफगानिस्तान बनाउने जोखिम बढाइरहेको छ  दुई ठूला छिमेकी र उनीहरूका लागि अपि्रय बाह्य शक्तिको सामरिक स्वार्थलाई झेल्नुपर्ने अवस्था नेपालका लागि चुनौतीपूर्ण छ  अर्कातिर राजनीतिक अखडामा ओर्लिन थालेका नयाँ समूह र उपसमूहले राष्ट्रिय राजनीतिमा बिल्कुलै नयाँ दृश्यको उदय तथा मौजुदा शक्तिसन्तुलनमा सारपूर्ण फेरबदलको लक्षण देखाएको छ  ठूला दलहरू भने दुबिधामा छन्  सत्तासंघर्षमा मात्रै अर्जुनदृष्टि दिने बानी परेका नेताहरूले देशलाई पिरोल्ने यी गतिविधि र घटनाक्रमप्रति ध्यान दिएका छैनन्  क्षेत्रीय र अन्तर्राष्ट्रिय प्रभावशाली देशहरूको सामरिक गोटी चालको गति नेपालमा व्याप्त शासकीय अकर्मण्यप्रति सहानुभूति देखाएर रोकिँदैन भन्ने वास्तविकताप्रति नेतृत्वको ध्यान गएको छैन  
	सात महिनाअघि नयाँदिल्लीमा प्रकाशित अनुभवी विज्ञहरूद्वारा तयार पारिएको  औँ शताब्दीका लागि भारतको परराष्ट्र र सामरिक नीति तथा अढाइ महिनाअघि प्रधानमन्त्री मनमोहन सिंहसमक्ष प्रस्तुत नरेशचन्द्र टोलीको भारतीय सुरक्षा सम्बन्धी प्रतिवेदनले भारतको सुरक्षा चासो र सामरिक सोच प्रस्ट पारेको छ  पहिलो अध्ययनले साना छिमेकीहरूसँगको राजनीतिक सम्बन्धलाई सकारात्मक ढंगमा व्यवस्थापन तथा आर्थिक रूपमा एकीकृत गरेर मात्रै महाशक्ति बन्ने लक्ष्य हासिल हुने निष्कर्ष निकालेको थियो  दोस्रो प्रतिवेदनले भारतचीन सम्बन्धमा उल्लेखनीय सुधार भए पनि अझै अविश्वासको बादल बाक्लै रहेेको मूल्यांकन गर्दै भारतले अविलम्ब गुप्तचर र सैनिक संयन्त्रहरूलाई राष्ट्रिय सुरक्षाको आवश्यकताअनुसार सुधार गर्नुपर्ने सिफारिस गरेको छ  बेइजिङसित सहयोगको पुल फराकिलो बनाउने प्रयाससँगै भारतले हठी चीनसँग व्यवहार गर्न सैनिक तैयारी गर्नुपर्ने सुझाव नरेशचन्द्र टोलीले दिएको छ   
	यसैगरी चीनको दक्षिण एसिया नीति पनि भारत केन्दि्र्र्र्र्रत नै छ  दुई छिमेकीहरूबीचको सम्बन्धको यो चरित्र र शैलीलाई सही ढंगमा बुभनु नेपालको हितमा हुन्छ  चीनले धेरैपटक दोहोर्याएको नेपालचीन र दक्षिण एसियाबीचको कडी हो भन्ने ठहर तथा नेपाल आपनो परम्परागत प्रभाव क्षेत्र हो भन्ने भारतको दाबी नेपालको नीतिनिर्माण र सामरिक संस्कृति विकासका लागि विचारोत्प्रेरक र लक्ष्मणरेखा दुवै हुन्  उक्साहटमा पर्ने व्यक्ति पछाडि पर्छ आवेगको फन्दामा पर्ने राष्ट्र दुर्घटनामा पर्छ  तर विश्व इतिहासको यो पाठ मनन गर्नुको सट्टा छिमेकीहरूसँगको सम्बन्धमा उरन्ठेउलो व्यवहार गर्ने अविश्वास बढाउने अनि विश्वव्यवस्थाको रुझानविपरीतको बाटो देखाएर जनताको भावनालाई झुक्याउन र उत्तेजित पार्न खोज्ने आत्मघाती प्रवृत्ति नेपालमा मौलाउन थालेको छ   
	तीव्र गतिमा भूमण्डलीकरण भइरहेको आजको विश्वमा कुनै पनि देशको आर्थिक सार्वभौमिकता साबुत छैन  यसैले वर्तमान शासकीय शब्दकोशमा आर्थिक सार्वभौमिकताको अर्थ एकअर्काको पूरक भएको छ  तर भूमण्डलीकरणको पोस्टर ब्वाइ मानिएको चीनकै भूमिमा उभिएर नेपालका परराष्ट्र मन्त्रीले नेपाली जनताको स्वामित्व भएको सार्वभौम अर्थतन्त्र विकास गर्ने काठमाडौं पोस्ट असोज  घोषणा गरेर अर्को माओवादी पार्टीको स्वाधीन अर्थतन्त्र विकास गर्ने नारासँग मन मिलेको सार्वजनिक गर्नुभयो  विस्तार भइरहेको अन्तर्राष्ट्रिय आर्थिक एकीकरणमा देशले पालन गर्दै आएको प्रतिबद्धता कामचलाउ सरकारले विच्छेद गर्न खोज्नु र यसप्रति प्रतिपक्षी दलहरू मौन बस्नु गम्भीर त्रुटि हो  यसले अन्तर्राष्ट्रिय समुदायसमक्ष नेपालप्रति अनपत्यार बढाउँछ  अहिले सबै देश परम्परागत सार्वभौमसत्ताको अंश अन्तर्राष्ट्रिय निकायहरूलाई बुझाउने क्रमको पृष्ठभूमिमा विश्वव्यवस्थाका निकायहरूले स्वरूप विकास र अधिकार क्षेत्र विस्तार गर्दै आएका छन्  विश्व नयाँ झन् नयाँ भइरहेको छ  इन्टरनेटले स्थानीय भाषालाई अंग्रेजीबाट विस्थापित र सूचना प्रविधिलाई राज्यको अधीनबाट मुक्त गरिरहेको छ  यस अवस्थामा विकास गर्न मात्र होइन जीवित रहन पनि विश्वसँगको तादात्म्य मिलाउनैपर्छ   
	यसैबीच विश्वमा अमेरिकी भूमण्डलीय रणनीति र हैसियतलाई प्रत्यक्ष रूपमा चुनौती दिने शक्तिहरू उदय भएको र यी नयाँ शक्तिहरूको हठ बढ्दै गएको चासोले अमेरिकी राष्ट्रपति पदको चुनावलाई प्रभाव पार्न थालेको छ  उदीयमान नयाँ विश्वव्यवस्थाका दुई प्रमुख शक्तिहरू चीन र भारतलाई पर्ने यसको असरको स्वाभाविक अनुक्रममा यी दुवै छिमेकीहरू नेपालमा झन् चनाखो हुनेछन्  हालै भारत सरकारले आर्थिक सुधारका क्षेत्रमा लिएका साहसिला निर्णयले आगामी  महिनापछि लाभांश दिन थाल्ने अनुमान गरिएको छ  यसको अर्थ संसद्को गणितको कमजोरीलाई थेग्ने सामथ्र्य अथवा चुनावमा जाने आँट बढेपछि कांग्रेस नेतृत्वको सरकारले वैदेशिक फाँटमा सशक्त अग्रसरता लिन थाल्नेछ  यी तीनवटै लक्षणको मूल्यांकनले नवआर्जित आर्थिक ताकतअनुसार भारत र चीनको अन्तर्राष्ट्रिय व्यवहार हठी हुन थाल्ने सम्भावना देखाउँछ  यसको अर्थ तीन शक्तिहरूलाई झेल्नुपर्नेर् नौलो र धारिलो चुनौती आउँदा नेपालको अन्तर्राष्ट्रिय छवि भने इतिहासमै खराब भएको छ  यसको सूचना पछिल्लो हप्ता कम्बोडियाका प्रधानमन्त्रीको नेपालसम्बन्धी अभिव्यक्तिले दियो  हुन सेनले विदेशीका आँखामा नेपालको अवस्था छर्लंग पार्दै आफ्नो देशको चिन्ता गर्नु नेपाली कानुनवेत्तालाई सल्लाह दिनु असामान्य छ   
	नेपाल अहिले इतिहासकै सबैभन्दा जोखिमपूर्ण मोडमा उभिएको तीतो सत्य सत्तामा बसेका र सत्ताको दाबेदार बनेकादेखि निराश जनसमूह र जनमत निर्मातासम्म सबैले स्वीकार गरेका छन्  त्यसैले जोखिम रोक्ने नै राष्ट्रिय एजेन्डा बन्नुपर्छ  सबै संवैधानिक र राजनीतिक आधार खम्बाहरू निष्प्राण भएर सुतेको आजको कहालीलाग्दो अवस्थामा न्यायपालिका र नेपाली सेनाको दुईवटा स्तम्भहरू मात्रै साबुत छन्  तर सर्वोच्च अदालतका बहालवाला न्यायाधीशको पाँच महिना पहिले भएको हत्यामा न्यायपालिकालाई तर्साउने नियत रहेको न्यायिक छानबिनको निष्कर्ष आएको छ  यसैगरी संयुक्त राष्ट्रसंघ महासभामा बोल्दै परराष्ट्र मन्त्रीले संविधानसभाको मृत्युको दोष सर्वोच्च अदालतको फैसलामा थोपरेर प्रजातान्त्रिक विश्वसमक्ष नेपालको न्यायिक छवि धमिल्याउने प्रयास गर्नुभएको छ  सर्वोच्च अदालतको आदेश पालना नगर्दा पाकिस्तानको पुनःस्थापित प्रजातन्त्रमा एउटा निर्वाचित प्रधानमन्त्री बलि चढे दोस्रो प्रधानमन्त्री पद जोगाउन राष्ट्रपतिलाई पर्सने अथवा आफैं बलि चढ्ने दोधारमा छन्  न्यायिक सर्वोच्चताको सुरक्षा र प्रतिष्ठामा आघात पुर्याउँदा नेपाल पनि पाकिस्तानकै अवस्थामा पुग्छ  यसैगरी अस्थिरता र संक्रमणकाल लम्ब्याइँदै लगिएको र हिंसात्मक द्वन्द्वको अर्को चरण सुरु हुने खतरा देखिन थालेको अहिले अवस्थामा सेनालाई विवादमा तान्ने उसको संस्थागत मर्यादा कमजोर पार्ने अथवा नुर गिराउने भुल भयो भने नेपालले अफगानिस्तानको दुर्दशा भोग्नुपर्नेछ  
"
