"घुघुवा मना उपजे धना""तराईको एक बाल लोकगीतमा भनिएको छ घुघुवा मना उपजे धना बौवा के गढा देव""
	तराईको एक बाल लोकगीतमा भनिएको छ घुघुवा मना उपजे धना बौवा के गढा देव कान दुनु सोना  एउटा अर्को बालगीत पनि छ अट्टापट्टा सात गो बेटा एगो गाय में एगो बरदमें एगो बकरी में एगो महिष में एगो खेत में एगो खलियान में  यस बाल लोकगीतमार्फत तत्कालीन समाजको समग्र लोकजीवनको अभिव्यक्ति भएको पाइन्छ  यसमा जनताको नैसर्गिक उद्गारको सहज एवं मौखिक अभिव्यक्तिको तत्वहरू भेटिन्छन् जसमा उसको सम्पूर्ण आशा आकांक्षा उल्लास अवसाद एवं धारणालाई बोली प्राप्त हुन्छ  पहिलो लोकगीतमा धानको उत्पादन बढी भयो भने त्यो बेचेर बालकको दुइटै कानमा सुनको गहना लगाइदिने भरोसा झल्किन्छ भने दोस्रोमा कसैको सात भाइ छोरा छन् भने सबै खेतीपाती र गाईवस्तुकै स्याहारमा लागुन् भन्ने अपेक्षा  
	देखिन्छ  अर्थात् यी लोकगीतले तत्कालीन समयमा खेतीप्रतिको निर्भरता र खेती कार्यको प्राथमिकता पनि देखाउँछ  खेतीको क्षेत्र विस्तार र उपादेयता पनि प्रतिध्वनित हुन्छ   
	यतिखेर समाजमा खेती कार्यलाई प्राथमिकता दिने कार्य पछाडि पर्दै गएको छ  जोसँग खेतीयोग्य जमिन छ ऊ पनि खेतीभन्दा अरु कुनै काम गर्न पाए हुन्थ्यो भन्ने ठान्छ  खेतमा ज्याला गरेर गुजारा गर्नेहरू सहर छिरेर काम गर्न चाहन्छन् तर खेतमा जान चाहँदैनन्  यस प्रकारको मानसिकता विस्तारै बढ्दै गएको छ  खेतीपातीको काम गर्नुलाई हीनताबोध मान्न थालिएको छ  जीवन निर्वाह गर्ने खाद्यान्न प्रदान गर्ने कृषि कार्यप्रतिको आकर्षण किन घट्दैछ त  आफ्नै खेतीयोग्य जग्गामा सुन फलाउनुभन्दा सुनको खोजीमा अन्यत्र किन भौंतारिन्छन् मानिसहरू  खेती इतरका काममा श्रम गर्न चाहने तर खेतीमा श्रम गर्दा ग्लानि महसुस गर्ने अवस्था किन आयो  यी प्रश्नहरूको जवाफ खोज्नैपर्छ  हो कृषि मात्रले राष्ट्रिय समृद्धि हुनसक्दैन तर जीवन निर्वाहका लागि अपरिहार्य खाद्यान्नमा आत्मनिर्भरता र भूमिलाई अत्यधिक आर्थिक प्रयोगको निम्ति खेतीको आवश्यकता छ   
	एउटा कृषि मजदुर जो खेतीपाती गरेर गाईवस्तु पालेर जीविका चलाइरहेको थियो उसले पछिल्ला दशकमा कृषि मजदुरीबाट मात्र आफ्नो घर गृहस्थी चलाउन सक्ने स्थितिमा रहेनन्  कारण कृषि मजदुरीमा प्राप्त हुने ज्यालाले सबै कुरा थेग्ने स्थिति रहेन बरु त्यही मजदुरले अन्य काम गरे आकर्षक ज्याला पाउने भए  हिजो जो खेतमा काम गथ्र्यो ऊ गाउँकै इँट्टाभट्टा उद्योगमा काम गर्न थाल्दा वा घरनिर्माण काममा लाग्दा उसले पाउने ज्याला तुलनात्मक रुपमा बढी हुन्छ  कुरा आम्दानीको मात्र रहेन खेती मजदुरी गर्नेको सामाजिक प्रतिष्ठासमेत तुलनात्मक रुपमा गौण बनाइयो  भूस्वामीले पनि केवल खेतीमाथिकै निर्भरतामा आफ्नो सामाजिक प्रतिष्ठा अवमूल्यन हुनथालेको मान्न थाले  यसरी खेतीप्रतिको सामाजिक मनोविज्ञान फेरिंदै गएको छ   
	यसो हुनुमा मुख्य रुपमा कृषि नीतिको अभाव नै हो  नीति निर्माताहरूले बेलैमा ध्यान नदिंदा खेतीकार्य उपेक्षामा पर्दै गएको  
	छ  जबसम्म सामाजिक मनोविज्ञानले खेतीपाती गर्ने कार्यलाई प्राथमिकताको नजरले हेर्दैन तबसम्म नेपालमा कृषिक्षेत्र उँभो लाग्न सक्दैन  यस्तो फेरबदल रातारात भएको होइन  कृषि उत्पादनमा हुँदै गएको ह्रास उत्पादनले उपयुक्त बजार भाउ नपाउनु खेतीकार्य महङ्गो हुँदै जानु श्रम र लगानीको तुलनामा प्रतिफल प्राप्त नहुनु समयमै मलखाद प्राप्त नहुनु कृषि मजदुरको अभाव सिंचाइ आधुनिक प्रविधि र उन्नत बीउको अभावजस्ता कारणले खेतीले अपेक्षित लाभ दिन सकिरहेको छैन  खेती गर्नु गराउनु झन्झटिलो कार्य हुँदै गएको छ  कृषि मजदुरले पनि खेतीबाट इन्सेन्टिभ पाउन सकिरहेको छैन  यी सबैको मिलिजुली परिणाम हो खेती किसानी अपहेलित हुँदै जानु   
	अर्थतन्त्रलाई मजबुत र आत्मनिर्भर बनाउन कृषि र किसानको उन्नति नगरिकन सुखै छैन  किसानको जीवनस्तरमा सुधार गरिबी निवारण र अधिकतम जनसंख्यालाई अहिले पनि समेट्न सकिने क्षेत्र भनेको कृषि नै हो  त्यसका लागि कृषिलाई व्यावसायिक कृषि प्रणालीमा रुपान्तरण गर्नैपर्छ  कृषि र किसानलाई केन्द्रमा राखेर बाटो बिजुली पानी शिक्षा स्वास्थ्य संचार पर्यटन व्यापार र रोजगारीको विस्तार गर्ने नीतिलाई एकअर्काको पूरकका रुपमा लिनुपर्छ  खेतीपातीमा भविष्य छ ठूलो हिस्सालाई यसमा जोड्न सकिन्छ र साझा समुन्नति पनि गर्न सकिन्छ भन्ने सोचको फैलाव गर्नु जरुरी छ  यस्ता कुराहरू सरकारी विज्ञापन गरेर मात्र हँुदैन  जबसम्म कृषि क्षेत्रमा आमूल परिर्वतनका लागि प्रभावकारी कार्य योजनाहरू ल्याइंदैनन् तबसम्म यस्तै रहिरहने स्थिति छ  गाउँघरको स्थिति हेर्दा अझै केही दशकसम्म खेतीप्रतिको दृष्टि फेरिने स्थिति छैन   
	तराईका गाउँघरमा उर्वर जग्गा भएका किसानभन्दा ती किसानको खेतमा काम गर्ने कृषि मजदुरले बढी लाभ लिएको भेटिन्छ  जग्गावालभन्दा जग्गामा काम गर्नेहरू तुलनात्मक रुपमा बढी लाभान्वित भइराखेका छन्  त्यस्ता किसानहरू जो आफै सपरिवार खेती किसानीमा लाग्छन् उनीहरूले बढी लाभ लिइराखेका छन्  आफै काम नगर्ने र केवल कृषि मजदुरबाट काम गराउन खोज्नेहरूका लागि खेती घाटाको कारोवार हुने गरेको छ  त्यसैले कैयौ किसानले खेत बाँझै छोड्न थालेका  
	छन्  कृषिमा परम्परागत श्रम सम्बन्धको स्वरुप पनि फेरिंदै गएको छ  यो परिवर्तन जिल्लागत रुपमा वा जिल्लाकै क्षेत्र विशेषमा फरकफरक ढंगले भइराखेको छ  कृषि मजदुरको पारिश्रमिक खेती गराउने तौरतरिका अर्कालाई खेती गर्न दिँदाको प्रकृया र बजारसँगको सम्बन्धमा मसिनो तरिकाले बदलाव आइरहेको छ  कतिपय क्षेत्रमा त महिला र बाल जनशक्ति मात्र खेतीमा लागेको भेटिन्छ  कमाउने पुरुष जनशक्ति बाहिर रोजगारीमा गएका छन्   
	तराईको सामाजिक संरचना र श्रमको विभाजन तथा वर्गीकरण परम्परागत रुपमा कृषि संस्कृतिमा आधारित थियो  तर अब विस्तारै कृषि संयन्त्रमाथि नै निरन्तर प्रहार हुँदै गइरहेको छ  त्यसैले कृषिमा आधारित श्रम संरचनाले आफ्नो स्वरुप परिवर्तन गर्ने जमर्को गर्दैछ  जसको प्रत्यक्ष प्रभाव जातीय पेसाहरूमा देखिन थालेका छन्  तराईको समाजले न पूर्णरुपमा कृषि संयन्त्रलाई ध्वस्त गरेको छ न औधोगिक संस्कृतिमा नै प्रवेश गरिसकेको  
	छ  तर यतिखेर तराईमा संक्रमणकालीन अवस्थाले अस्तित्व रक्षाका लागि संघर्ष गरिरहेको छ  औद्योगीकरणले निकै सुस्त रुपमा गति लिंदै गरे पनि कृषिबाट श्रम विस्थापित भई छरपस्ट हुने क्रम तीब्र छ  हाल भारतीय अर्थतन्त्रले यसको एउटा ठूलो अंशलाई समाहित गरेको छ  तैपनि कृषिबाट विस्थापित श्रमले तराईको अर्थतन्त्रलाई विस्तारै परिवर्तन गरेको छ   
	कृषिइतर क्षेत्रमा लागेकाहरूले जीवनस्तरमा परिवर्तन गरिराखेका छन्  यस्ता अवसरहरूले सेफ्टी भल्भको काम पनि गरिराखेको छ  तराई क्षेत्रमा बदलिंदो सामाजिक संरचनाका साथसाथै श्रमको अवसर पनि बदलिइरहेको छ  कृषि इतरका काममा बढ्दो लगाव र अवसरले एकातिर बेरोजगार जनशक्तिलाई संलग्न गराइराखेको देखाए पनि यसले तराईको सामाजिक बनोटलाई जीर्ण बनाउंदै गएको छ  गाउँका घरका मूलढोकाहरूमा ताल्चा झुन्डिएको हेर्नु सामान्य हँुदै गएको छ  गाउँदेहात वृद्ध र महिलाहरूको आश्रयस्थलमा परिणत हुँदैछ  समाजमा अनेकौ रिक्तताहरू देखिन थालेका छन्   
	गाउँलाई रित्तो बनाएर उन्नति दिगो र स्थिर बनाउन  
	सकिंदैन  हाम्रो सन्दर्भमा कृषिलाई केन्द्रविन्दु मानेर त्यससँग जोडेर अन्य क्षेत्रहरूको निर्माण गर्न सकिन्छ  कृषिलाई जोगाउन सकियो भने सामाजिक न्याय प्राप्त हुन्छ  आवश्यकता र अवसर सँगसँगै हुन्छ  एउटा पेसा विस्थापित भयो भने सँगसँगै अर्को पेसाको पनि सिर्जना हुन्छ भन्ने गरिए पनि यो तर्क कृषि क्षेत्रमा भने लागू हुँदैन  कृषिले आधार र जीविकामात्र दिएको छैन संस्कृतिको धरातल पनि बनेको छ  तसर्थ खेती गर्नु गराउनुमा गौरव गर्नु र त्यसमा आशलाग्दो भविष्य देख्ने परिस्थिति निर्माण गर्नु नै नवनेपालको हाँक हो  एउटा अभिभावकले बडो भरोसासाथ आफ्ना सन्ततिलाई भन्न सकुन् घुघुवा मना उपजे धना बौवा के गढा देव कान दुनु सोना  
	 
	 
	 
	
"
