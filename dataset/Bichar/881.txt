सहमतिकै लागि आह्वानआखिर मुलुकलाई कुनै नयाँ प्रधानमन्त्रीभन्दा पनि मुख्य राजनीतिक शक्तिहरूबीचको सहमति चाहिएको छ  "
	राजनीतिक दलका नेताहरू राष्ट्रपतिले दिएको अन्तिम म्याद बिहीबार सम्म पनि सहमति गर्न विफल हुने सम्भावना धेरै छ  तैपनि अन्तिम समयसम्म आशा मारिहाल्नु हुँदैन  राष्ट्रपतिले दलहरूको संवैधानिक भूमिकाप्रति विश्वास गरेर उनीहरूलाई नै अगुवाइ गर्न आह्वान गरेको बिहीबार  दिन पुग्दै छ  यस अवधिका राष्ट्रिय राजनीतिक रंगमञ्च र नेपथ्यमा देखिएकासुनिएका परिदृश्यहरू कम कहालीलाग्दा छैनन्  यसैका आधारमा निकट आगतमा बन्न सक्ने परिदृश्यको परिकल्पना गर्न सकिन्छ   
	मैथिलीका चर्चित गजलकार रोशन जनकपुरीका गजलको केही पंक्ति छ दर्द किछु आओर बढिजाईय भोकहि बला पूछय जखन दुखाईयदेल जकरा हाथ मे चाभी हम घरके वैह घरके ईट तक ल जाईय अर्थात् पीडाबोध त्यतिखेर अधिक हुन थाल्छ जतिखेर चक्कु हान्नेले नै सोध्छन् दुख्दै छ  जसलाई घरको साँचो दिइयो उही घरको इँटसमेत लग्दै छ  राष्ट्रपतिका बारेमा यतिखेर एउटा कोणबाट फेरि प्रहार हुन थालेको छ  त्यो धारकाहरूले सुरुदेखि नै राष्ट्रपतिको आलोचना गर्ने निहुँ खोज्दै आएका हुन्  एमाओवादी अध्यक्ष प्रचण्डले प्रधानमन्त्रीबाट राजीनामा दिँदाको बखत होस् वा अहिले सहमतिका लागि राष्ट्रपतिको म्याद तोकाइको मौका होस् उनीहरूले कुनै पनि ऐन मौकामा राष्ट्रपतिप्रति पूर्वाग्रही दृष्टिकोण राखेको प्रस्टिन्छ  
	संविधानसभाको अवसान भएदेखि यता राजनीतिक सहमतिको निरन्तर प्रयास रहे पनि त्यस्तो सहमति कायम भई राजनीतिक एवं संवैधानिक निकास निस्किन र प्रधानमन्त्रीको चयन हुन नसकेकाले आफूले त्यस्तो आह्वान गर्नुपरेको राष्ट्रपतिले खुलाएका छन्  प्रचण्डले स्वयं राजीनामा गर्नुपरेको बखत पनि नागरिक समाजका नाममा निकै अपमानित तरिकाले राष्ट्रपति र राष्ट्रपति संस्थाको विरोध गर्ने काम भयो  पछि विरोध गर्ने अगुवाहरू आफैं कता हराएर गए कता कुनै पत्तो भएन  यतिखेर फेरि उनीहरू राष्ट्रपतिका बारेमा अशिष्ट तरिकाले आफ्ना कुरा राख्न थालेका छन्  स्वयं वर्तमान सरकारले राष्ट्रपतिको आह्वानप्रति व्यक्त गरेको प्रतिक्रिया पनि त्यही धारको पृष्ठभूमिबाट उब्जिएको देखिन्छ  
	संविधानको संरक्षक र राष्ट्रप्रमुखका हिसाबले राष्ट्रपतिले सहमतीय सरकारको आह्वान गरेका छन्  राष्ट्रपति डा रामवरण यादवले व्यक्तिगत रूपमा उनी आफू सामान्य किसानको छोरा भएको कुरा बिर्सेका छैनन्  प्रायः भेट्नेहरूसँग उनी खुला हृदयले भन्ने गर्छन् म नेपाली जनताको आशीर्वादले यो हैसियतमा पुगेको छु  उनका यी दुई अभिव्यक्तिको आलोकमा राष्ट्रपतीय दायित्व र भूमिकालाई बुझ्न सहज हुन सक्छ  उनलाई यो हैसियतमा कसले पुर्याएका हुन् र आफ्नो पृष्ठभूमि के हो भन्ने कुरामा कुनै भ्रम छैन  उनी आफ्ना तर्फबाट नयाँ संविधान को अभिषेक गर्दै बिदा लिन चाहन्छन्  संक्रमणको जटिलतामा रहेको मुलुकको राजनीतिक निकासका लागि उनी आफू स्वयं पनि विगतमा संघर्ष गरेको पद्धति निर्माणका लागि एउटा नागरिकका रूपमा चिन्तित देखिन्छन्  उनी दलहरूको अपरिहार्यता अग्रसरता र अपमानरहित भूमिकाको आकांक्षी रहेको कुरा प्रस्तुत गर्न हच्किँदैनन्  राष्ट्रपतिको कार्यसूची प्रस्ट छ  
	एमाओवादी र मधेसी मोर्चाबीचको गठबन्धनले निर्माण भएको डा बाबुराम भट्टराईको नेतृत्वको सरकारले राष्ट्रपतिको आह्वानपछि आफ्नो घटक दलहरूका सम्बन्धमा पुनर्ताजगी गर्न सकेको छैन  नेपाली कांग्रेसले मधेसी मोर्चाभित्र र बाहिरका मधेसी दलहरूसँग भेटघाट तीव्र पारेको छ  एमाओवादीका तर्फबाट प्रधानमन्त्रीमा विजय गच्छदार र महन्थ ठाकुरका नाम प्रस्तावित गरिराख्दा नारायणकाजी श्रेष्ठको नाम भन्न बिर्सेका छैनन्  एमाले यसपालि आफ्ना लागि अनुकूलको अवसर नदेखेर ऊ आफ्नो पक्षको नाम बाहिर ल्याइरहेको छैन तर उसको भूमिका कांग्रेसी नेतृत्वलाई स्वीकार गर्ने किसिमको छ  कांग्रेसी कलह यतिखेर बाहिर छचल्किन नदिएर त्यसका मुख्य तीन नेता सुशील कोइराला शेरबहादुर देउवा र रामचन्द्र पौडेलले बुद्धिमता देखाएका छन्  आफूहरू जतिखेर पनि सहमतिमा नाम दिन सक्ने संकेत कांग्रेसको रहेको छ  तर यति मात्रले उसको पक्षमा वातावरण बन्दैन  पहिलो  दिने म्यादभित्र सहमति बन्न नसक्ने आकलन एमाओवादीको छ  त्यसैले उसले यतिखेर पोखरीमा ढुंगा हान्ने काम मात्र गरिरहेको छ  मधेसी नेतृत्वमा दुई वैकल्पिक नाम एकैपटक सुझाएर मधेसबाट हाल प्रधानमन्त्री बन्ने सम्भावना सुकाइदिएको छ  मूलतः एमाओवादी डा बाबुराम भट्टराईको विकल्प आफूभित्रै खोजिरहेको अवस्था बुझिन्छ  नागरिक समाजका तर्फबाट पनि प्रधानमन्त्रीको नाम चर्चामा ल्याइँदा त्यो कर्णपि्रय लागे पनि त्यसका पछाडिको नियत कपटपूर्ण छ  राजनीतिक दलहरूलाई असफल सिद्ध गर्ने चेष्टाअन्तर्गत ती नामहरू सुझाइँदै छन्  स्वतन्त्र व्यक्तिको खोजी गर्न लाग्दा त्यसले दलहरूबीचको असमझदारी अझ बढाउँछ  आखिर मुलुकलाई कुनै नयाँ प्रधानमन्त्रीभन्दा पनि मुख्य राजनीतिक शक्तिहरूबीचको सहमति चाहिएको छ  त्यसले नै मुलुकको वर्तमान राजनीतिलाई संवैधानिक दिशा दिन सक्छ  मधेसी दलहरू यतिखेर त्यति मुखर भएर देखा परिरहेका छैनन्  उनीहरू अहिलेकै गठबन्धनबाहिरको नेतृत्वलाई स्वीकार गर्नुपर्दा आफ्ना एजेन्डाहरू पनि राख्नुपर्ने बाध्यात्मक स्थितिमा छन्  किनभने अहिलेको सत्ता गठबन्धनको आधारशीला एमाओवादी र संयुक्त लोकतान्त्रिक मधेसी मोर्चाबीच भएको चारबुँदे सहमतिका आधारमा खडा भएको थियो  अहिलेकै स्थितिमा चारबुँदे सहमतिलाई कार्यान्वयन गराउन मधेसी दलहरू कति सफल भए  त्यो लेखाजोखा गर्ने मौका यो होइन  उनीहरूको बुझाइमा मुख्यतः कांग्रेसको नेतृत्वमा सरकारमा जानुपर्दा मधेसी मुद्दाका सन्दर्भमा कांग्रेसबाट विशेष प्रतिबद्धता खोज्नैपर्ने लाग्छ  त्यसैले उनीहरू कांग्रेसका नाममा सहमति बन्छ कि बन्दैन त्यसको निगरानी गरिराखेका छन्  अहिलेकै गठबन्धनभित्रबाट डा बाबुराम भट्टराईकै सरकार चुनावी सरकारमा रूपान्तरित हुने वा स्वयं एमाओवादी अध्यक्ष प्रचण्ड नै अगाडि आउने सम्भावनाहरू रहेका हुनाले सिंहदरबारभित्र राम्रो खाइपाई आएका मधेसी दलहरू अलि मन्द गतिमा पछिल्ला साताभरि आफूलाई प्रस्तुत गरेको पाइयो   
	राष्ट्रपति यादवले राष्ट्रिय सहमतिको सरकारका लागि आह्वान गर्नुपर्ने अवस्था नै उत्पन्न हुन नदिइएको भए उत्तम हुन्थ्यो  तर निर्वाचन नगराई सरकारमा बसिराख्ने परिस्थिति पनि स्वीकार्य हुन सक्दैन  वर्तमान सरकारले आफैंले तोकेको मंसिर  मा चुनाव गराउन र राजनीतिक सहमति जुटाउन नसकेपछि अहिलेको स्थिति आएको हो  विघटित संविधानसभामा रहेको ठूलो दलका हैसियतले एमाओवादी अध्यक्ष प्रचण्डले पनि राष्ट्रिय सहमति निर्माणका लागि आफ्नो प्रयत्नलाई मूर्तरूप दिन सकेनन् र श्रेय पनि पाएनन्  सर्वोच्च अदालत लोकसेवा आयोग निर्वाचन आयोगजस्ता संवैधानिक निकाय प्रमुख तथा आयुक्तविहीन हुँदै छ  यसका लागि संवैधानिक ट्रयाकमा ल्याउन राजनीतिक सहमतिको सकारात्मक हस्तक्षेप चाहिएको थियो  दलहरू यस मामिलामा ढिलो  
	हुँदै गए  राष्ट्रपति डा यादवले संविधानसभा विघटनपछि पटकपटक राष्ट्रिय सहमतिका लागि दलहरूलाई आग्रह गर्दै आएका छन्  राष्ट्रपतिको अहिलेको कदमको सदाशयबारे पनि शंका गरिहाल्नुपर्ने अवस्था छैन  किनभने राष्ट्रपतिले दलहरूकै पोल्टामा निर्णय गर्ने जिम्मेवारी सुम्पेका छन्  उनी आफ्नो तर्फबाट टीका लगाइदिएर प्रधानमन्त्री बनाउन चाहिरहेका छैनन्  राष्ट्रपति आफ्नो अलमल असमञ्जस्यलाई पटकपटक बडो प्रस्टसाथ भन्दै आएका छन्  उनी संक्रमणको संवेदनशीलतालाई बुझी संक्रमण सन्तुलन गर्न आफ्ना तर्फबाट प्रयत्नरत छन्  प्रधानमन्त्री डा भट्टराईले नै निर्वाचन गराउने राजनीतिक मार्गचित्र राष्ट्रपतिसमक्ष सुम्पेका छन्  त्यसैले राष्ट्रपति डा यादव त्यही निर्वाचनतिर मुलुक केन्दि्रत होस् भन्ने चाहन्छन्  काठमाडांैस्थित सहयोगी युरोपेली अमेरिकी र चिनियाँ राजदूतहरू पनि निर्वाचनकै पक्षमा देखिएका छन् र भारतीय संस्थापन पनि त्यस्तै संकेत दिन थालेको छ  चुनावै नगरी सरकारमा बसिरहने र त्यस्तो चरित्रलाई आलोचना गर्नुभन्दा पनि राष्ट्रपतिको कदमलाई महेन्द्रपथीय भन्नु कतिको सुहाउँछ  
	राष्ट्रपतिले नेपाली राजनीतिकको मार्ग बदल्न खोजेका छैनन्  उनी त सरकारले निर्धारित गरेको लक्ष्य अर्थात् निर्वाचनतर्फ सबै केन्दि्रत हुन् भन्ने आफ्नातर्फबाट सहज हुन खोजेका छन्  त्यो सहजतालाई आकार दिने काम राजनीतिक दलहरूको हो  दलहरू नै निणर्ायक हुन्  नागरिक समाज र मिडियाले दलहरूलाई नै घचघच्याउनुपर्ने हो  राष्ट्रपति र प्रधानमन्त्रीबीच द्वन्द्वको खेती विगतमा पनि गराउने प्रयत्न गर्दा मुलुक लामो समयसम्म गोलचक्करमा फस्यो राजनीतिक उठापटक भइराख्यो  यद्यपि पछि आफैं तत्कालीन प्रधानमन्त्री प्रचण्डले यस सम्बन्धमा आफ्नो त्रुटि स्वीकार गरिसकेका छन्  अहिले फेरि त्यस्तै विभिन्न स्वार्थी कोणबाट राष्ट्रपतिप्रधानमन्त्रीबीच द्वन्द्व गराउने काम हुँदै छ  दलहरूले सहमति गरेर संवैधानिक चुकुलहरू खोल्ने प्रयत्न गरे भने राष्ट्रपतिले उही गर्छन् जो दलहरू भन्छन्  अन्तिम जननिर्वाचित निकायका प्रतिनिधिका रूपमा दलहरूले लिने निर्णयको संवैधानिक अनुमोदन गर्न चाहिं राष्ट्रपति बाध्य छन्  आखिर राष्ट्रपतिलाई अहिलेको मौका कसले दियो  हजुर राष्ट्रपतिलाई मौका किन दिने   
	
"
