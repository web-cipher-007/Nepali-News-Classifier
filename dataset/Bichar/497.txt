कांग्रेसको क्रोनी प्रजातन्त्र"चाहे धनी मुलुक होस् अथवा गरिब चलनचल्तीको राजनीतिमा एउटा ""
	चाहे धनी मुलुक होस् अथवा गरिब चलनचल्तीको राजनीतिमा एउटा स्वयंसिद्ध चरित्र स्थापित मानिन्छ  कि राजनीति गर्नेहरूले जे बोल्छन् त्यो गर्दैनन् तर जे गर्छन् त्यो भन्दैनन्  नेपालमा त्यस्तो तरित्र नभएका राजनीतिक व्यक्तिहरू वर्तमानमा त छैनन् त्यसैले द्वैधचरित्र एवं मानसिकता भएका राजनीतिक पेसेवारहरूलाई झेल्नु नेपाली जनताको नियति नै बनेको छ  अरू जेजस्तो भए पनि नेपाली राजनीतिमा ऐतिहासिक मियोको रूपमा स्थापित कांग्रेस आफ्नो स्थापित मूल्य मान्यता र आदर्शलाई क्रोनी डेमोक्रेसीले विस्थापत गर्दै लगेपछि आज देशमा विना मियोको दाइँ हुँदैछ  किनभने कांग्रेसको नेतृत्व द्वैधचरित्रमात्र नभएर दिग्भ्रमित छ जसले आफ्नो चाहना र मुलुकको आवश्यकता सही ढंगले छुट्याउनसकेको छैन  
	प्रजातन्त्रको संस्थागत विकास गर्ने गायत्री मन्त्र जप्दैजप्दै अब लोकतन्त्रको विपक्षमा सम्झौता नगर्ने उच्चारण गर्न नथाकेका नेकाका वर्तमान सभापति अब संविधानसभालाई ब्युँताएर अदृश्य शक्तिको भरमा प्रधानमन्त्री बन्ने सपना देख्नथालेको आभाष मिल्दैछ  स्व गिरिजाप्रसाद कोइरालाले ज्ञानेन्द्र शाहले तत्कालीन संसदलाई बलात् कू गरेर सत्ता हत्याएपछिको संसद पुनःस्थापनासँगै वर्तमान संविधानसभाको समानान्तर देख्ने कांग्रेसी नेतृत्वको सोच निश्चय नै टिठलाग्दो छ  अहिलेको आवश्यकता व्यक्तिको विकल्प हो अथवा प्रक्रिया वा पद्धति  फेरि माओवादी कामरेडको निगाहबिना प्रधानमन्त्री बन्नसक्ने कुनै औकात नभएको बेला कुनै सम्झौता नगरिकन कसरी प्रधानमन्त्री बन्ने हो स्वयम् हास्यास्पद छँदैछ  त्यसैले अब त झन् कांग्रेसीभित्र र बाहिर सोहीअनुरूप कांग्रेसका सभापतिका लागि तारिफनारी गर्नेहरूको भीड बढ्दैछ भलै एउटा असली क्रोनी चरित्रलाई टाउकोमा राखेर रामचन्द्र पौडेल एवं प्रकाशमान सिंहहरू लोकतन्त्रको थप प्रवचन दिने क्रममा देश दौडाहा गर्नेछन्   
	एकछिनलाई मानौं नेकाका सभापति कथंकदाचित प्रधानमन्त्री भइहाले रे  तब के पाउँछ मुलुकले  विगतमा तिनले गरेका उपलब्धिहरू के छन्  पार्टीको महामन्त्री भएदेखि सभापति हुँदासम्म प्रजातन्त्रको संस्थागत विकास कसरी भएको छ आम कांग्रेसीलाई थाहा नभए पनि नेकाका मतदाता एवं शुभचिन्तकहरूलाई पूर्ण ज्ञान छ  नेपाली कांग्रेसको स्थिति के थियो र के छ  अरू त अरू आफैं पार्टी सभापति भएपछि आफ्नै पार्टीको विधानसम्मत काम गर्न नसकेको व्यक्तिले देशमा कसरी संविधान र कानुनी राज्य दिलाउनेछन् भन्ने विश्वास गर्ने  त्यसको झिनो आधार पनि छैन  स्वं गिरिजाप्रसाद कोइराला राष्ट्रपति हुने ख्वावमा कसरी माओवादी थाङ्नोमा सुते भन्ने यथार्थ पनि चाँडै कांग्रेसी नेतृत्वले बिर्सन पुगे उदेकलाग्दो पक्ष छ  
	कांग्रेसको वर्तमानको उपरोक्त पाटो समकालीन राजनीतिको एउटा अहम् परिदृश्य हो जहाँ देश र जनताको आवश्यकताभन्दा व्यक्तिवादी चरित्र कसरी प्रक्षेपण गरिन्छ र मुलुकको चीरहरण हुन्छ  लोकतन्त्रको हिमायती कांग्रेस पार्टीले लोकतन्त्रका विकल्पलाई बिर्सेर व्यक्ति विशेषका पछाडि सारा शक्ति र स्रोत लगाएर लविङ गर्नुले सिर्फ क्रोनी कोठे लोकतन्त्रको सुरूवात गरेको स्पष्ट देखिन्छ  यदि कांग्रेसमा देश र जनताका लागि जिम्मेवारीपूर्ण राजनीति गर्न चाहने कोही बाँकी छन् भने तिनीहरूले औंल्याउनुपर्ने विषय महानिर्वाचन हो  तर त्यसको उच्चारण गर्न किन डराएका छन्  
	नेकाले आफ्नो पहिचान र दायित्व अनुरूप यदि नेपाली जनतालाई सार्वभौमसत्ता सम्पन्न गराउने मनसाय थियो भने आम नागरिकलाई निम्न विषयवस्तु अन्तिम निर्णय गर्ने अधिकार दिलाउनुपर्छ  ती हुन् क परिमार्जित संविधानसभाको निर्वाचन ख संघीयताको खाका ग शासकीय स्वरूप घ स्थानीय सरकारको निर्वाचन  यस मानेमा वर्तमान कामचलाउ सरकारले प्रस्ताव गरेको मंसिरको चुनावको खासै महत्व छैन किनभने त्यसले देशको आवश्यकतालाई समेट्दैन  
	परिमार्जित संविधानसभा 
	कांग्रेसलाई अगाडि सारेर देशमा क्रोनी डेमोक्रेसीको स्थापनार्थ लागिपरेका वामपन्थीहरूले संविधानसभालाई पूर्ण जीवित गर्दा जति फाइदा हुन्छ नयाँ चुनावले हुनसक्दैन भन्ने राम्रो बुझेका छन्  अर्कातिर आम नेपाली त्यो तथ्यबाट पनि अनभिज्ञ छैनन् कि चार वर्षको दौरानमा जम्मा  प्रतिशत समय संविधानसभाको बैठक बस्यो तर त्योभन्दा बढ्ता संख्यामात्रामा पार्टीका ठूलाबडाहरूले भट्टीभट्टीमा छलफल गरे  यदि संविधानसभा फेरि पनि त्यस्तै रबरछाप बनाउने हो भने किन चुनाव गर्ने  लोकतन्त्रलाई पर्याय ठान्ने र संस्थागत गर्ने उद्देश्य राखेको नेकाले संविधानसभालाई पूर्ण अधिकारसम्पन्न गराउन किन चाहँदैन  
	वास्तवमा हालै मरेको संविधानसभा  वर्ष अगाडि नै औचित्यहीन भइसकेको थियो  किनभने त्यसको बनावट त्रुटिपूर्ण थियो  किनभने चुनाव जित्ने र टीका थाप्नेहरूको समिश्रणलाई जतिसुकै राम्रो विशेषण दिएर समावेशी भने पनि त्यो सिर्फ खिचडी लोकतन्त्र थियो जुन कहिल्यै पाक्दै पाकेन  समावेशी आवश्यक थियो र छ तर प्रक्रिया गलत थियो  सायद म्लेच्छजात भनिदियो र डलरको विगुल फुकियो  अनि मौलिकता हराउँदै गएको देशमा त्यही नै गुरुमन्त्र बन्यो  आज न म्लेच्छ न डलर न नेता त्यसको जिम्मेवारी लिन्छन्  जनता किंकर्तव्यविमूढ छन्  
	अहिले पनि संविधान बनाउने संविधानसभाले नै हो तर  जनाको रबरछापले होइन  त्यसको निम्ति सम्पूर्ण सभासदहरू पूर्ण निर्वाचित हुनुपर्छ तर संख्या पार्टीहरूको सहमतिमा निर्धारण गर्नुपर्छ  फेरि त्यसलाई अधिकतम समावेशी बनाउने जिम्मा पार्टी र निर्वाचन आयोगको हो  उदाहरणका लागि हरेक राजनीतिक दलले निर्वाचन आयोगमा आफ्नो उम्मेदवारहरू नामावली प्रस्तुत गर्दा कम्तीमा पनि  प्रतिशत उम्मेदवारहरू महिला दलित एवं जनजातिहरूबाट हुनुपर्ने प्रावधान अनिवार्य गर्न सकिन्छ  टीका थापेका व्यक्तिहरूले लेखेको संविधान स्वीकार्य नहुने धारणा के हुनसक्छ तिनीहरूको स्वार्थ मुलुक र जनताभन्दा टीका लगाइदिनेप्रति झुकेको हुन्छ  एउटा स्वाभिमान र सार्वभौमसत्ता सम्पन्न संविधानसभाको उपजलाई आम नागरिकले नस्वीकार्ने कुनै प्रश्न आउँदैन  
	त्यसरी नै नेपाली जनताको अर्काे भोट हाल्न पाउनुपर्ने अधिकार भनेको संघीयता र शासकीय स्वरूपको अन्तिम निर्णय दिने  विभिन्न पार्टीका संघीयतासम्बन्धी एकल अथवा साझा प्रारूप एवं राष्ट्रपतीय अथवा प्रधानमन्त्रीय अथवा वर्णशंकर पद्धतिका बारेमा आम जनताले आफ्नो मत दिन पाउनुपर्छ नकि क्रोनी महाधीशहरूको इच्छाअनुसार नेपाली जनता चल्नुपर्ने बाध्यता  
	स्थानीय सरकारको निर्वाचन 
	प्रजातन्त्रलोकतन्त्रको जति दुहाइ दिए पनि पायल चप्पलबाट पजेरो संस्कृतिमा रूपान्तर भएका नेपाली नेताहरूले स्थानीय सरकारलाई काम कर्तव्य र अधिकार सम्पन्न गर्न  
	चाहेनन्  त्यसमाथि माओवादीहरू स्थानीय सरकारलाई स्वावलम्बी र पारदर्शी बनेको देख्न चाहँदैनन्  किनभने माओ र लेनिनले त्यस्तो कहिल्यै गरेनन्  कांग्रेसका वरिष्ठहरूले  सालपछि दस वर्ष लगाएर बल्लबल्ल एउटा स्थानीय सरकारसम्बन्धी ऐन के प्रकाशित गरेका थिए सोही पार्टीका प्रधानमन्त्रीका सदावहार दाबेदार शेरबहादुर देउवाले आफू प्रधानमन्त्री हुँदा स्थानीय सरकारहरूलाई सनकपूर्ण तरिकाले बर्खास्त गरिदिएको ऐतिहासिक कालो टीका मेट्ने मौका कहिल्यै खोजेनन्  
	स्थानीय सरकारको अभावमा आर्थिक एवं सामाजिक विकासको बाटो विचलन भएपछिको आँकडा आँकलन गर्ने न परिपाटी छ नत समीक्षा गर्ने निकाय नै छ  यदि छ भने नोकरशाही र दलका हर्ताकर्ताहरूको मिलेमतोबाट राष्ट्रिय सम्पत्ति दोहोन गर्ने क्लेप्टोक्रेसी लुटतन्त्र को विकास भएको छ  त्यसैले पनि आमनागरिक राजनीतिक अगुवा र तिनका पछुवाहरूप्रति विश्वस्त हुने आधारको अभावमा दिक्क भइसकेको सर्वेक्षणहरूले इंगित गर्छ  अब जुन ऐननियमका आधारमा राष्ट्रिय चुनाव गर्न सकिन्छ भने सोही अनुरूप स्थानीय सरकारको निर्वाचन गर्दा यी ठालुहरूलाई केको आपत्  
	सिंहदरबारको घुम्ने मेचमाथि आँखा लागेको कांग्रेसी नेतृत्वले बैसाखीबिना त्यो हासिल गर्नुपर्छ  तर त्यसका लागि स्थानीय सरकारको अभावले मुलुक पछाडि धकेलिएको लेखाजोखा गर्न नचाहने परन्तु लोकतन्त्रको संस्थागत विकास गर्ने सम्झौता त कुरै नगरौं उर्दी हाँक्छन् अंग्रेजीमा एउटा उखान छ रित्तो भाँडा बज्दा ठूलो आवाज आउँछ  
	
"
