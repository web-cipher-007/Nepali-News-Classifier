संघीयताको उल्टो बहसअनेक जटिलता र घुम्ती मोड हुँदै माओवादी संस्थापन पक्षको "
	अनेक जटिलता र घुम्ती मोड हुँदै माओवादी संस्थापन पक्षको लचकताले शान्ति प्रक्रिया अन्तिम मोडमा आइपुग्यो  यो कति सम्मानजनक भयो  जनसेनालाई कति स्थान दिइयो  यो बहस समाजमा चलिनै रहला  अबको संविधानसभाको छोटो आयुलाई दृष्टिगत गर्दा मुख्य मुद्दा संघीयता नै हो  तर संघीयतासम्बन्धी अहिलेका बहसहरू हेर्दा यो छोटो अवधिमा संघीयताको बहसले रचनात्मक बाटो लेला र सिर्जनात्मक रूपमा टुंगिएला भनी आशा गर्ने ठाउँ छ  बहसका विविध पाटाहरूमध्ये अहिले अखण्ड भूगोलको मुद्दाले प्रवेश पाएको छ  अखण्डता र संघीयता एकैपटक छलफल हुने विषय नै होइनन्  यदि अखण्डताको कुरा गर्ने हो भने संघीयता जरुरी नै छैन  संघीयतालाई व्यवस्थित गर्ने क्रममा अखण्ड भूगोलको बहस उल्टो बहस हो  हिजो राजनीतिक भूगोल निर्धारण गर्दा राजा महेन्द्रले नागरिकसंग कुनै तहको सल्लाह गरेनन्  अत्यन्तै बन्द राजनीतिको समयमा गरिएको भूगोल विभाजनले न संस्कृति हेर्यो न राष्ट्रियताहरू हेर्यो न पायक र अपायक नै हेर्यो  शक्तिको खेलमा सबै विभाजन भए  उपल्ला तहका पञ्च नेताहरूले आफ्नो राजनीति सुदृढ गर्न सदरमुकामहरू तोकिए  पञ्च नेतालाई हुनेगरी नै भूगोल निर्धारण गरियो  यस्तो भूगोलका कारणले धेरै खाले असमानताहरू भए भनेर संघीयतामा जानुपर्ने राजनीतिक वातावरण तयार भएको हो  यी असमानताहरूको सम्वोधन अहिलेको विभाजनले गर्न सक्दैन भन्ने ठहर हो  यस्तो दृष्टिकोणबाट विश्लेषण गर्दा अखण्डताको बहस अत्यन्तै यथास्थितिवादी बहस हो   
	अखण्डताको बहस छिटपुट रूपमा चलिरहेको थियो  तर चितवनको सभामा झलनाथ खनाल रामसरण महत अमिक सेरचन एकैठाउँमा उभिएर लगभग अखण्डताको वकालत गरे  चितवन टुक्राउनपर्छ कि पर्दैन मैले त्यो निधो गर्न खोजेको छैन  तर संघीयताको बहसलाई गहिरो र फराकिलो भने बनाउन जरुरी छ  तीन नेताले चितवनलाई अखण्ड बनाउने भनिरहँदा के सम्भिएनन् भने चितवनकै पहाडमा बस्ने सिमान्तकृत जनजाति समूह चेपाङले स्वायत्त राज्यको माग गरेको छ  राज्य पुनःसंरचना तथा शक्तिको बाँडफाँड समितिले स्वायत्त क्षेत्रको परिकल्पना गरेको जस्मा चेपाङ समुदाय पनि पर्छन्  अहिले चार जिल्लामा छरिएर रहेको भए पनि चेपाङको आफ्नै एउटा उपत्यका छ  हिजो विभाजनको बेला त्यो उपत्यकालाई छिन्नभिन्न बनाइयो भन्ने चेपाङहरूको राय हो  अर्थात् यसमा उठाउन खोजिएको कुरा के हो भने पहिचानलाई प्रमुख आधार मान्ने हो भने अखण्डताको बहस जरुरी छैन  अखण्डताले पहिचानलाई छेक्ने र रोक्ने हो  एकातिर हामी पहिचान र सामर्थ प्रमुख कुरा हुन् भनिरहेका छौं अर्कोतिर घुमाउरो पाराले अखण्डताको बहस गरिरहेका छांै  संघीयतामा जानु भनेको अहिलेका सबै सीमारेखाहरू मेट्नु र बिर्सनु हो  प्राथमिकताको आधारमा भूगोल निर्माण गर्नु हो  लगभग अब प्राथमिकता पहिचान र सामथ्र्य बनिसकेको छ  यस्तो दृष्टिकोणबाट छलफल र बहस गर्नु उपयुक्त बाटो हो  एउटा कुरा स्विकार गर्नुपर्छपहिचान बिनाको राजनीतिले नेपाललाई थेग्न सक्दैन  सवाल पहिचानको मात्रै पनि होइन नेपाली समाज र राजनीतिमा उठेको समावेशीको मुद्दालाई अखण्डको बहसले समेट्न सक्दैन  धेरै मान्छे समुदायहरू राज्यको छाताभन्दा बाहिर पर्न सक्छन्  तसर्थ समावेशी लोकतन्त्र र सामाजिक न्यायका लागि अखण्डताको बहस फलिफाप हुने छैन  अखण्डता निरन्तरताको बहस हो  द्धन्द्ध सम्वोधन गर्नका लागि राजनीतिक फड्को मार्न जरुरी छ   
	संघीयता र पहिचानको मुद्दालाई लिएर मधेसी र जनजाति एकठाउँमा आउन खोज्दैछन्  यसको संकेतलाई दलहरूले बुझ्नुपर्छ  कतै कुरा बिग्रन्छ कि भन्ने भयले प्राकृतिक रुपमा उनीहरू नजिकिंदैछन्  खुलामञ्चमा आयोजित मधेसीको आमसभामा जनजातिको उपस्थिति यही कुराको संकेत थियो  यो बदलिएको राजनीतिलाई बुझ्न र विश्लेषण गर्न जरुरी छ  संविधान निर्माणका बखत यी सबै बदलिएका कुरालाई विश्लेषण गर्न सकिएन भने बदलिएको समाज र पुरानो संविधान हुनसक्छ  आशा गरौं त्यस्तो हुने छैन  
	अखण्डताको बहसलाई बढाउन खोज्ने हो भने पार्टीहरू भत्किन सक्छन्  एमालेभित्र जनजाति सभासदहरू अत्यन्तै उकुसमुकुस भएर बसेका छन्  यदि अखण्डताको बाटोमा एमाले हिँड्यो भने सम्भवतः एमाले अहिलेकै रुपमा नरहन सक्छ  माओवादी आफै टुटफुटको मोडमा छ  नेपाली कांग्रेसभित्र पनि एउटा तप्का पहिचानको पक्षमा छ  कांग्रेस एमाले माओवादी सबै कमजोर भए भने हाम्रो लोकतन्त्रको हालत के होला  हामीले भनिरहेको शान्ति कहाँ पुग्ला  यसरी हेर्दा पहिचानलाई व्यवस्थित रूपमा छलफल गरी संविधान सिमान्तकृत समूहको चित्तबुझ्दो हुन जरुरी छ  बरु यस मामलामा कांग्रेस एमाले प्रचण्ड सबै मिलेर किरणलाई पनि उम्कन नदिनु उपयुक्त बाटो हो  द्धन्द्ध आउने सम्भावित कारणहरूलाई पहिला नै खोजबिन गर्नु र सम्बोधन गर्न खोज्नु हाम्रो संस्कृतिभित्र पर्दैन  द्धन्द्ध आइसकेपछि हामी त्यसमा चिन्ता लिन्छौं  बन्ने संविधानले धेरै जनताका भावना समेट्न सकेन भने संविधान नै द्धन्द्धको बीउ हुनसक्छ  तसर्थ यसलाई अत्यन्त संवेदनशील र रचनात्मक रूपमा प्रयोग गर्नुको विकल्प छैन   
	अहिलेको विभाजन विकासका दृष्टिकोणबाट पनि उपयुक्त देखिएन  सिंगो पहाड सेवा र सुविधाको खोजीमा तराई र सहर झर्ने मुडमा छ  यदि विकासको प्रकृयालाई यसरी नै अगाडि बढायौं भने पहाड खाली हुने र तल चापाचाप हुने प्रस्ट संकेतहरू देखिएका छन्  क्षेत्रीय असमानताहरू अखण्डताको बहसले सम्वोधन गर्न सक्दैन  यही रूपमा विकासकार्य बढाउन खोज्दा क्षेत्रीय असन्तुलनहरू बढ्दै जान्छन्  क्षेत्रीय असन्तुलन बढ्नु भनेको द्धन्द्धको बिजारोपण हो  अहिलेसम्म देखिएका असन्तुलन असमानतालाई हामीले संघीयतामार्फत सम्वोधन गर्न खोज्दैछौं  केवल फरक प्रणालीमा जान खोजेका मात्रै होइनौं  हामीले विकास र समृद्धिको ढोका पनि खोल्न खोजेका हौं  तर गम्भीर रुपमा हाम्रो नेतृत्व संघीयतामा करबलले जानलागेको जस्तो देखिएको छ  रहर नभईनभई इच्छा नभईनभई गरेको एउटा यात्राजस्तो  
	संविधान निर्माणको समयावधि अत्यन्तै छोटो छ  धेरै प्रकृयाहरू पूरा हुने लक्षणमा छैनन्  बरु केही प्रकृयालाई कटाएर पार्टीहरूले गोलमेच सम्मेलन गर्नसके संविधानसभा भन्दा बाहिर रहेका सरोकारवालाहरूको पनि मत आउन सक्थ्यो फरकफरक मतहरूका बीचमा यस्तो सम्मेलन गर्नसके बहस रचनात्मक हुनसक्थ्यो  संविधानसभाको निर्वाचनपछि समाजमा निस्केका थुप्रै मुद्दाले ठाउँ पाउन सक्थे  आदिवासी जनजाति दलित महिला मजदुरका संगठनहरूले आफ्नो मतअभिमत जाहेर गर्ने ठाउँ पाउँथे  
	
"
