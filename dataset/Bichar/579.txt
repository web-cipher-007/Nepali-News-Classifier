राजनीतिक द्वन्द्वमा राष्ट्रि्यताको मुद्दानिर्णय लिने क्षमताको अभावले लम्बिँदै गएको संक्रमणकाल"
	निर्णय लिने क्षमताको अभावले लम्बिँदै गएको संक्रमणकाल अस्थिरताको नयाँ चरणमा प्रवेश गरेको छ  गहिरिएको राष्ट्रिय राजनीतिक अविश्वास र हुर्काउन खोजिएको सामाजिक मनोमालिन्य तथा भारतसँगको सम्बन्ध र अन्तर्राष्ट्रिय सङ्कटका मुद्दाहरूमा माओवादी नेतृत्वको सरकारले देखाउन थालेको उरन्ठ्याउला व्यवहारले उल्झन बढाएको छ  सरकारमा बसेकाहरूको गतिछाडा शैली र भारतसंगको सम्बन्धमा प्रधानमन्त्री र सत्तासीन दलभित्रको मतभेद सार्वजनिक भएपछि वैदेशिक शक्तिहरू नेपालमा आपनो सामरिक स्वार्थ पूरा गर्ने रणनीति बनाउन हतारिएका छन्  स्वयम् राष्ट्रपतिको मूल्याङ्कनमा जनताको धैर्यको बाँध भत्किन लागेको अवस्था जनमत निर्माताहरूले व्यक्त गर्न थालेको वैराग्य तथा विदेशी मित्रहरूले जोखिमपूर्ण भिरालोमा पनि सम्हालिन नसके तवाहीबाट जोगिन सकिदैन भनेर कूटनीतिक भाषामा सम्प्रेषण गरेको चेतावनीलाई शीघ्र परिपक्व ढङ्गमा सम्वोधन गर्नैपर्छ  तर मृत संविधानसभाका सबै राजनीतिक दलका अध्यक्षहरूलाई बोलाएर राष्ट्रपतिले देश अफगानिस्तान नबनोस् भनेर सचेत गराउनु भएको पनि एक हप्ता खेर गैसकेको छ   
	प्रधानमन्त्री टङ्कप्रसाद आचार्यले तोकिएको मितिमा आमचुनाव गराउन नसकेको दायित्व कबुल गरेर  साल असार  गते राजीनामा दिनुभएको थियो  तर प्रमुख दलहरू र चुनाव गराउने संवैधानिक निकायसंग सल्लाहसमेत नगरिकन एकतर्फी ढङ्गमा संविधानसभाको चुनावको मिति घोषणा गर्ने प्रधानमन्त्रीले चुनाव हुन नसकेको दायित्व कबुल गरेर राजीनामा दिनुभएको छैन  पचपन्न वर्षको अभ्यासपछि राजनीतिक नैतिकताको टाट पल्टेको यो प्रमाण स्वयम् नेपाली प्रजातन्त्रका लागि लज्जाजनक छ  यदि यस्तो नाजुक अवस्थामा पनि नेतृत्वमा बसेकाहरू चेतेनन् प्रजातन्त्रवादीहरूले आँखा खोलेनन् भने अनिष्ट हुनेछ  समय छँदै नसच्चिने हो भने नेपाल अर्को अफगानिस्तान बन्न सक्छ बुरून्डीको दुर्भाग्य भोग्न सक्छ अथवा यी दुबै अभाग भोगेर एसियाको युगोस्लाभिया बन्न पनि सक्छ   
	एक्काइसौ शताब्दीको दोस्रो दशकमा विश्व अति निकट आए पनि राजनीतिक सिद्धान्तको अडानभन्दा सामरिक स्वार्थलाई प्राथमिकता दिने प्रवृत्ति भने फेरिएको छैन  यसैले इराक र लिवियापछि सिरियामा प्रजातन्त्र स्थापनाको आवरणमा सैनिक हस्तक्षेप गर्न खुट्टा उचालेका पश्चिमी शक्तिहरू साउदी अरेविया र बहरिनमा प्रजातन्त्र समर्थकहरूमाथि भैरहेको निर्मम दमनमा निसंकोच आँखा चिम्लिएर बसेका छन्  आपनो पेट्र्रोलमा एकाधिकार दिन राजी नहुँदा इरानका पहिलो जननिर्वाचित प्रधानमन्त्री मोहम्मद मोसादिकलाई सन्  मा पश्चिमी देशहरूले सैनिक कूद्वारा पदच्युत गराएका थिए  अहिले साउदी अरेबिया र बहरिन पश्चिमी शक्तिका लागि क्षेत्रीय सामरिक सुरक्षाको खम्बासंगै पेट्रोलको मूल्य तथा आपूर्ति स्थिर राख्ने आडसमेत बनेको छ  यसैले यो असंगति र दोहोरो मापदण्डको अर्थ प्रष्ट छ  नेपालजस्तो शासकीय कमजोरीे र सामरिक भूस्थापन तथा संक्रमणकाल लम्बिंदै गएको देशले यसको विस्तृत उल्झन बुभन ढिलो गर्नु हुँदैन  भोटका लागि जातीय उत्तेजना भड्काउने राजनीति संविधानसभाको मृत्युका कारणहरूमध्ये एक थियो  तर साम्प्रदायिक राजनीतिले भारतको करिव तीन करोड जनसंख्या भएको आसाममा हालैमात्रै जातीय दङ्गा भड्केर चार लाख जनता विस्थापित भएको समाचारले नेपालीको आँखा खोल्नुपर्छ  भारतका प्रधानमन्त्रीले आसामको घटनालाई कलङ्क भन्नुभयो तर संविधान बनाउने अति संवेदनशील चरणमा रहेको अवस्थामा जातीय र सामाजिक सद्भाव भड्काउन खोज्नु नेपालमा बुरून्डीको विपत्ति निम्त्याउनु हो भन्ने बुभनु उचित हुन्छ   
	विश्व राजनीतिको क्यानभासमा यस्तो सोचनीय चित्र कोरिन थालेको र साना देशहरूलाई चिन्तित पार्ने रंग पोत्न थालेकै अवस्थामा दक्षिण एसियामा भने नयाँ सम्वन्धको खोजीमा आशापूर्ण संवेग देखिएको छ  भारतले गत महिना पाकिस्तानका नागरिक र संस्थाहरूलाई सुरक्षा अन्तरिक्ष र आणविक ऊर्जाबाहेक अन्य सबै क्षेत्रहरूमा लगानी गर्न दिने घोषणा गरेको छ  भारतमा अहिलेसम्म यो सुविधा नपाउने पाकिस्तान एउटै दक्षिण एसियायी देश थियो  निश्चय नै भारतको यो ऐतिहासिक निर्णय यी दुई आणविक छिमेकीहरूबीच विश्वास वृद्धिमा लगानी हो  यसले अहिलेसम्म सरकार प्रमुखहरूको वाषिर्क पिकनिक गर्ने निहुँमात्रै सावित भएको सार्क जीवन्त हुने सार्थक क्षेत्रीय सहयोगको युगमा प्रवेश गर्ने आशा फेरि पलाएको छ  तर यसरी क्षेत्रीय सम्वन्धमा देखिएको मौसम परिवर्तनको लक्षण बुभन पनि नेपाल चुकेको छ  भारत र बङ्गलादेशका प्रधानमन्त्रीहरूले संयुक्त विज्ञप्तिमार्फत एक वर्ष अघि नेपाल र बंगलादेशलाई भारत भएर रेल र सडकबाट पारबहन सुविधा दिने निर्णय गरेका थिए  यसबाट भूपरिवेष्टित नेपालको लागि समुद्रसम्मको वैकल्पिक बाटो खुलेको थियो   
	तर त्यसबेला माओवादी समर्थक एमाले नेतृत्वको सरकारले दुई छिमेकीहरूद्वारा देखाइएको सद्भावलाई उपेक्षा गरेर अनुत्तरदायी व्यवहार प्रदर्शित गरेको थियो  अहिले लोडसेडिङ भोगिरहेको काठमाडौमा ढाकाबाट आएको सरकारी प्रतिनिधिमण्डले नेपालसंग मिलेर जलविद्युत योजना निर्माण गर्ने र नेपालबाट विद्युत बङ्गलादेश लैजान भारतसँग वार्ता गर्ने प्रस्ताव आधिकारिक रूपमा राख्यो  तर त्यसमा पनि माओवादी नेतृत्वको सरकारले अरूचि वा नासमझपन देखाउने चिसो प्रतिक्रिया व्यक्त गर्यो  यसरी छिमेकीहरूसंगको सम्वन्ध तथा आपनै राष्ट्रिय हितको विषयमा सामान्य दायित्व निर्वाह गर्न नसकेको माओवादी नेतृत्वको सरकारले विश्व मामिलामा पनि सन्देहात्मक मनसुवा देखाएको छ  अहिले शक्तिराष्ट्रहरू बीचको प्रतिस्पर्धा तथा प्रोक्सी वारको केन्द्र बनेको सिरियाको  महिना लामो गृहयुद्धले शीतयुद्धको अन्त्यपछि पहिलोपटक विश्वको ध्रुवीकरण हुनथालेको छ  सिरियाको लम्बिएको र गहिरिंदै गएको रक्तरञ्जित गृहयुद्धको सामरिक अर्थ भूमण्डलीय सन्दर्भमा दूरगामी अर्थ राख्छ  सुरक्षा परिषदमा प्रस्तुत पश्चिमी देशहरूको प्रस्तावमा तीनपटक भिटो लगाएर चीन र रूसले अब अन्तर्राष्ट्रिय मामिलामा अत्यधिक सक्रिय र दृढ अडान लिन अघि सरेको सङ्केत दिएका छन्  यो झुकाव विकसित हुँदै गयो भने हाल निर्माणाधीन नयाँ विश्व व्यवस्थाले छिट्टै बहुध्रुवीय स्वरूप ग्रहण गर्नेमात्रै हैन विश्व राजनीतिको गुरूत्वाकर्षण बनेको दक्षिण एसियाको शक्ति सन्तुलन पनि फेरिनेछ   
	यस्तो जटिल एवम् संवेदनशील विषयमा राष्ट्रसंघ महासभामा मतदान हुँदा चीन विरोधमा उभियो परराष्ट्र मामिलामा भारतसंगै उभिँदै आएका बङ्गलादेश भुटान र अफगानिस्तानले प्रस्तावको पक्षमा मतदान गरे तर भारतको पछि लागेर नेपाल भने तटस्थ बस्यो  यो अडानको तर्कसंगत आधार सरकारले जनतालाई बताएन बालुवाटारमा डेरा सर्न हतारिएका प्रतिपक्षी दलहरूले सोध्ने आवश्यकता महसुस गरेनन्  नेपालको परराष्ट्र नीति र चिन्तन शैलीमा परिवर्तन भएको देखाउँदै सार्कका समान स्थिति भएका तीनवटा देशहरूभन्दा पृथक उभिनुमा नेपालको उद्देश्य के थियो  पश्चिमी शक्तिहरू र चीन तथा रूस बीचको खिचातानीमा पृथक बस्ने भारतको कूटनीति राष्ट्रिय रणनीतिक आवश्यकता हो  बि्रक्स ब्राजिल रूस भारत र चीन बाट भिन्न अडान लिनुमा भारतको आपनै सामरिक जोडघटाउ होला  तर नेपालको कूटनीतिको क्षेत्रफल उसको जस्तो फराकिलो छैन हुनसक्दैन  यसैले नेपालले आकारभन्दा बढी भूमिका खोज्नु वा अन्तर्राष्ट्रिय मामिलामा आपनो स्थापित सैद्धान्तिक धरातल बिर्सिनु घातक हुन्छ  वास्तवमा आफूजस्तै सानो र सामरिक भूस्थापन एवम् प्राकृतिक स्रोतको भण्डार भएको देशमा विदेशी शक्तिहरूद्वारा उक्साइएको रक्तरञ्जित कलह रोक्न नैतिक आवाज दिन नेपाल अघि नसर्नु गम्भीर त्रुटि हो  मतदानको प्रष्टीकरण दिन पाउने राष्ट्रसंघ महासभाको पद्धति उपयोग गरेर नेपाली प्रतिनिधिले प्रजातन्त्रको पक्षमा लडिरहेका सिरियाका जनताप्रति नैतिक समर्थन व्यक्त गर्न र शक्तिराष्ट्रहरू बीचको सामरिक प्रतिस्पर्धाले सानो देशलाई तहसनहस नपारोस् भन्ने विचार व्यक्त गर्न पनि पछि हट्नु परराष्ट्र मामिला सञ्चालन संयन्त्र पनि लथालिङ्ग भैसकेको चिन्तापूर्ण सूचना हो   
	फेरिन लागेको अन्तर्राष्ट्रिय सम्वन्धको चरित्र तथा क्षेत्रीय र भूमण्डलीय व्यूहरचनाको क्यानभासबाट नेपाल पृथक बस्न सक्दैन  यस्तो धारिलो अवस्थामा खासगरी छिमेकीसंगको सम्वन्धमा नेपालले अत्यधिक सतर्कता अपनाउनु राष्ट्रिय हितमा हुन्छ  तर आन्तरिक विवाद मिलाउन नसकेर अन्यौल र अस्थिरताको दोस्रो चरणमा प्रवेश गरेकै बेलामा आन्तरिक राजनीतिक द्वन्द्वमा राष्ट्रिय स्वाधीनता र सार्वभौमिकताको बखेडा उठाउने प्रयास सुरू भएको छ  यसै मौका छोपेर माओवादी नेताहरूको राजनीतिक गुरू भन्न रूचाउने एक भारतीयले  सूत्रीयमा  देखि  सम्म भारत विरोधी माग राखेर नेपालमा गृहयुद्ध सुरू गरेका माओवादीको पोल खोलेका छन्  उनले भारत सरकारले आतङ्ककारी घोषित गरेको हुनाले नयाँदिल्लीको राजनीतिक वृत्तमा अछूत भएका प्रचण्ड र बाबुरामले भारतसंग सवोर्ेत्तम सम्बन्ध राख्ने भारतको अहित हुने काम कहिल्यै नगर्ने कबुलियतनामा लेखेर भारतीय प्रधानमन्त्री कार्यालयमा आफूमार्फत बुझाएको रहस्योद्घाटन गरेपछि भारतसंगको सम्बन्धमा विगत एघार महिनाभित्र सुधि्रएको वातावरण बिथोलिएको छ  द्वैध चरित्र लिएर धारिलो चट्टानको टुप्पोबाट मैदानमा आउन विदेशी राजनीतिक गुरूले खेलेको भूमिका सार्वजनिक गर्ने अधीरतामा माओवादी नेतृत्वको अपरिपक्वता र मौकापरस्त चरित्र विश्वसमक्ष छताछुल्ल भएको छ  ठीक यसैबेला माओवादी प्रधानमन्त्रीले देशमा विदेशी हस्तक्षेप बढेको संविधानसभाको विघटनदेखि प्रशासनिक नियुक्तिसम्म विदेशी हस्तक्षेप भएको र नेपाल सरकारको निर्णय लिने चाबी विदेशीको हातमा पुगेको कबुल गर्नुभएको छ  लाचारीको यस्तो अभिव्यक्तिद्वारा उहाँले प्रधानमन्त्रीको दायित्व सम्हाल्न आफू असफल भएको असक्षम भएको कबुल गर्नुभएको छ  तर यसबाट नेपाली जनता र अन्तर्राष्ट्रिय जगतमा देशको पत्यारमा पैह्रो गएको तथ्यमा विचार गरेर हानि कम गर्ने पत्यार पुनस्र्थापित गर्ने विधि अपनाउने सट्टा सत्ता राजनीतिमा राष्ट्रियतालाई भजाउने घातक प्रयास सुरू भएको छ   
	भारतसंगको सम्वन्धलाई कूटनीतिक परिपक्वताबाट सञ्चालन गर्ने सट्टा विकृत राजनीतिको अस्त्र बनाउने प्रयास नेपालको हितमा हुँदैन  नयाँदिल्लीमा कबुलियतनामा बुझाउने अनि नेपालमा भारतविरूद्ध सुरूङ युद्धको घोषणा गर्ने भारतीय प्रधानमन्त्रीले अनिच्छा व्यक्त गर्दागर्दै आपनै जोडमा बिप्पा सम्झौता गर्ने अनि संसदबाट अनुमोदन गराउन पछि हट्ने भारतसंग सोझै लड्ने अथवा नेपालमा भारतद्वारा संरक्षित शक्तिसित पहिले लड्ने बाबुराम भट्टराई नोभेम्बर   भन्ने द्वैध मानसिकताले नेपालको परराष्ट्र मामिलामा गम्भीर क्षति पुर्याइसकेको छ  छिमेकीसंगको सम्वन्धलाई आन्तरिक राजनीतिको विवादको मुद्दा बनाउनु राष्ट्रियताजस्तो संवेदनशील विषयसंग जोडेर आम जनताको भावना भड्काउनु नेपालको हितमा हुँदैन  नेपाली राष्ट्रवाद भारत विरोधी भएर हैन नेपालपक्षीय भएरमात्रै बलियो हुन्छ  राष्ट्रियताको चेतना राष्ट्रिय स्वार्थ र सम्मान सुरक्षाको ताकत हो यसलाई विकृत राजनीतिको अतृप्त अभीष्ट पूरा गर्न दुरूपयोग गर्नु हुँदैन   
	 
	 
	 
	 
	
"
