डोरी लाहुरे कतार र यूएईमा सरदर दुई दिनमा एक जनाको मृत्यु हुन्छ "
	वैदेशिक रोजगारबाट र्फकनेका लागि फिलिपिन्सको मनिलास्थित विमानस्थलमा स्वागत गर्न छुट्टै कक्ष राखिएको छ  त्यसमा लेखिएको छ वेलकम टु नेसनल हिरोज्  विदेशबाट जो र्फकन्छ उसलाई हिरो ठान्छन् उनीहरू  हाम्रो त्रिभुवन विमानस्थलमा भने त्यस्ता व्यक्तिलाई भनिँदोरहेछ डोरी लाहुरे  अर्थात् सबैभन्दा तल्लो स्तरका नागरिक  नपत्याए खाडी वा मलेसियाबाट काठमाडौं उत्रने विमानका अधिकांश यात्रुले ठेलिरहेका लगेज हेर्नुस् डोरीले जेलिएका हुन्छन्  त्यसो नगरौं तोडफोड गरेर महत्त्वपूर्ण सामान झिकिदिन्छन्  कुनै फुुटाइएका अवस्थामा आइपुग्छन्  सिकायत गरौं कसैले सुन्दैन  जतन गरेर डोरीले बाँधौं नामै बिग्रन्छ  त्यति मात्र भए त हुन्थ्यो डोरी लाहुरेलाई काठमाडौंमा गरिने व्यवहार मनिलाको ठीक उल्टो हुन्छ  अलिअलि कमाएर केही पैसा टिभी परिवारका सदस्यलाई केही सरसामान कम्मल आदि लिएर आएका उनीहरूलाई विमानस्थलमा दुहुन सुरु हुन्छ  कुनातिर तानिन्छ र पैसाको मोतलोल हुन्छ  राज्यले कुन सामानको कति भन्सार लाग्ने भन्ने नियम बनाएकै छ  त्यहीअनुसार राजस्व लिए भइजाने हो  तर खाजस्वका लागि कर्मचारीले घन्टौं अल्झाउँछन्  
	दुबईमा शुक्रबार आयोजित नेपाली समाज यूएईको अन्तरक्रिया कार्यक्रममा डोरी लाहुरे शब्दले निकै चर्चा पायो  घर र्फकंदा काठमाडौं विमानस्थलमा कर्मचारीले दिने दुःखको सबैले आलोचना गरे  तीमध्ये एक थिए डीएल शर्मा  दुबईमा लामो समय बिताएका उनले नेपाल जाँदा एलसीडी टिभी लगे  कर्मचारीले  हजार रुपैयाँ भन्सार लाग्ने जानकारी गराए  पैसा तिर्न ठिक्क पर्नासाथ एक जनाले अलि परतिर ताने र भने  हजार दिनुस्  हजारको बिल दिन्छु  तपाईंलाई  हजार फाइदा हुन्छ मलाई पनि  हजार आउँछ  उनले त्यसै गरे  बिल लिए  गोजीमा हाले र घर गए  पछि हेर्दा त्यसमा लेखिएको रहेछ  हजार भन्सार लाग्नेमा त्यो छुटका लागि निजले दिएको निवेदन स्वीकृत गरिएको  उनी छक्क परे   हजार भए पनि राजस्व तिरें भन्ठानेका उनले बुझे कर्मचारीले आठै हजार झ्वाम पारेछन्  
	अर्का एक जनालाई  हजार भन्सार लाग्ने भनिएछ   हजार दियो भने पठाइदिने भनेपछि उनले भन्सारै तिर्न जिद्दी गरेछन्  कर्मचारी बिल नकाट्न जोड गर्ने उनी काट्नैपर्ने अडान राख्ने  अन्त्यमा बिल दिइएछ तर नक्कली  उनले त्यहीं थाहा पाएर भनेछन् तर कसैले सुनेनछ  खाडीका कतार यूएईजस्ता देशमा भेटिएका अधिकांश नेपालीसँग आफ्नो देशको विमानस्थलमा भोगेका सास्तीका घटनाका खातै छन्  
	संयोगले कतार र यूएई दुवैले यसपालि यस्ता राजदूत पाएका छन् जसले भन्ने गरेका छन् नेपालीेका सबै संघसंगठन अवैध छन्  बढ्ता चुरीफुरी देखाए भने सम्बन्धित सरकारलाई प्रयोग गरेर रोकाइदिने उनीहरूको आसय छ  हो खाडीमा विदेशीले औपचारिक संघसंस्था बनाउन पाउँदैनन्  तर कुनै बिगार नगरेकाले त्यहाँका सरकारले टाउको दुखाएका छैनन्  टोल गाउँ नगर जिल्ला अञ्चल क्षेत्र देश आदिका नाममा खुलेका संस्थाले नेपाल र नेपालीलाई सरसहयोग गर्दै आएका छन्  कतिले गाउँमा एम्बुलेन्स चलाएका छन्  कतिले स्कुल बनाएका छन्  आपतविपत परेकाको उद्धार गरेका छन्  टिकट काटिदिएर देश फर्काएका छन्  मृत्यु भएकाका परिवारलाई थोरबहुत राहत जुटाएका छन्  राज्यले गर्न नसकेका काम गरेका छन् उनीहरूले  बोल्न र माथिल्लो पदमा पुग्न सक्ने बनेका छन्  उनीहरूले सरकार र देशका दूतहरूलाई कहाँ घचपच पुर्याएका छन्  किन राजदूतहरू खनिन्छन् उनीहरूविरुद्ध   
	लाग्छ दूतावासहरू चाहन्छन् नेपाली नागरिक समुदाय सक्रिय नहून्  अघि नबढून्  टाठाबाठा नहून्  अर्थात् सबै डोरी लाहुरे नै भइरहून्  सहँदासहँदा दिक्क भएर हुन सक्छ नेपाली समाज यूएईएका अध्यक्ष कृष्ण ढकालले भने दूतावास नेपाली समुदायका लागि हो  हाम्रा समस्यामा ध्यान दिन सक्दैन भने म एक्लै गएर ताला लाउन तयार छु  
	खाडीमा जाने अधिकांश नेपाली तल्लो वर्गका हुन्  उनीहरूमध्ये ठूलो संख्या त निरक्षरै छ  कतार र यूएई दुवै देशमा सरदर दुई दिनमा एक जनाको मृत्यु हुन्छ  स्वास्थ्य परीक्षणमा स्वस्थ सावित भएका उम्मेदवार युवाको कसरी भकाभक मृत्यु भइरहेको छ भन्नेतर्फ सरकारको ध्यान गएको छैन  मरुभूमिको चर्को घाममा सुरक्षाका साधनबिनै नेपालीले पसिना बगाइरहेका छन्  त्यहाँका कानुनले त्यसो गर्न दिँदैनन्  तर दूतावास यसमा मौन छन्  देखेको नदेख्यै गर्छन्  बरु ध्यानाकर्षण गर्न गएका नेपाली प्रतिनिधिलाई उल्टै थर्काइदिन्छन्  राज्यका निकाय नै उल्टो बाटो हिँडेपछि जनता सधैं किन डोरी लाहुरे नहुन् त  
"
