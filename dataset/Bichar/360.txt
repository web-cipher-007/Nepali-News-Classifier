नेतृत्वसंविधान डटकमडा बाबुराम भट्टराई नेतृत्वको सरकारले कामचलाउ सरकारका रुपमा "
	डा बाबुराम भट्टराई नेतृत्वको सरकारले कामचलाउ सरकारका रुपमा मान्यता पाएको छ  राष्ट्रपति डारामवरण यादवले विगतमा झैं फेरि राजनीतिक सहमति र सहकार्यको आवश्यकता औंल्याउनुभएको छ  संविधानसभाको अनपेक्षित अवसानका कारण उत्पन्न राजनीतिक अन्योलको निकास शान्तिपूर्ण र लोकतान्त्रिक विधिबाटै पहिल्याउने विश्वास पनि राष्ट्रपतिले व्यक्त गर्नुभएको छ  राजनीतिक सहमतिको विकल्प छैन भनेर सबै दलले स्वीकार गर्दागर्दै पनि त्यसकै अभावमा दोब्बर आयु बढाएर पनि संविधानसभाबाट नयाँ संविधान आउन सकेन  मूलतः संविधानसभा जो व्यवस्थापिकासंसदको भूमिकामा पनि थियो त्यो लोकशक्तिको प्रतिनिधित्व गर्ने अवस्थामा  
	रहेन  सदन गणतन्त्र घोषणा बाहेकको अवधिमा राज्यशक्तिको एक आकर्षक अलंंकारमात्र बनेर देखापर्यो किनभने सार्वभौम संविधानसभाले आफ्नो मृत्युबारे आफैं आधिकारिक रुपमा थाहा पाएन  शव परीक्षण प्रतिवेदनमार्फत बल्ल थाहा पाइयो उसको आयु समाप्त भइसकेको रहेछ  
	 सालमा प्रारम्भ भएको नेपालको आधुनिकीकरण र लोकतान्त्रीकरणका प्रयत्नहरु अघि बढ्ने रोकिने र पछि फर्किने द्वन्द्वमा अलमलिंदै आए पनि पछिल्ल्ाा वर्षहरु नयाँ संकल्पसाथ नयाँ प्रयत्नहरु अघि बढिरहेको थियो  गणतन्त्र आयो जनआन्दोलन  ले लोकतन्त्रको बाटो खोलिदियो  तर यसको लामो बाटोमा मूल्य र निष्ठासाथ हिंड्नुपर्ने थियो त्यसमा हामी चुक्दै गयौं  लोकतन्त्र राजनीतिक क्रान्तिले मात्रै हठात् स्थापित गरिदिने पद्धति होइन यो त निरन्तरको अभ्यास प्रयोग र विकासले संस्थागत हुने व्यवस्था हो  निरन्तरको अभ्यासबाट निर्माण हुने संस्कारले मात्र लोकतान्त्रिक प्रणालीको संचालन हुने हँुदा यसको अभावमा विगतमा नेपाली लोकतन्त्रले धेरै प्रकारका अलमल र अन्यौलको अवस्था भोग्नुपर्यो  त्यसबीच पनि लोकतन्त्रलाई कार्यमूलक र परिणाममुखी बनाउन संविधानमाथि जनताको स्वामित्व स्थापित गर्दै अघि बढ्ने उद्देश्यसाथ संविधानसभालाई राष्ट्रिय संकल्पका रुपमा ग्रहण गरिएको थियो जसबाट विगतको द्वन्द्व र त्यसका भावी सम्भावनाहरुलाई समेत समाप्त गर्दै शान्तिपूर्ण राजनीतिक पद्धति निर्माण गर्ने विश्वास गरिएको थियो  नयाँं संविधानबाट पद्धति निर्माण र राष्ट्र निर्माण गर्ने साझा स्वप्न थियो  विरलै प्राप्त हुने इतिहास निर्माणको जिम्मेवारीलाई सार्थक ढंगले टुंगोमा पुर्याउने सामथ्र्य हाम्रो नेतृत्व पंक्तिले देखाउन सकेनन् र हामी साझा रुपमा सपनाको मलामी जान बाध्य भयौं   
	मूलकथाको भाष्य किनाराबाट तय गर्न सकिंदैन  कथाको गुदी सन्दर्भलाई केलाउनुपर्ने हुन्छ  संविधान बन्न नसकेकोमा कुन दलको भागमा कतिको हिस्साको त्रुटि देखिएको छ त्यसको नापतौल गरिनुभन्दा पनि प्रष्ट के हो भने नेतृत्व पंक्ति असफल भएको हो  संघीयताका कारणले सहमति बन्न नसकेको व्याख्या पनि छ  संघीयता आफैंमा न कुनै वरदान हो नत अभिशाप  यसले ल्याउने प्रतिफल हामीले गर्ने प्रयोगमा निर्भर हुन्छ  संघीयतामा जाने निर्णय हाम्रालागि आवश्यक थियो वा थिएन भन्दा पनि आज नेपाल संघीयता बिनाको संविधान ग्रहण गरेर अगाडि बढ्न नसक्ने स्थिति छ  तर संघीयताको सवालमा जेजसरी कुराहरु उठे र दलहरुले पोजिसन लिने स्थिति बन्यो त्यसले के देखाउँछ भने संघीयताबारे अझ बढी परिपक्व विमर्श र उन्नत बुझाइ जरुरी छ   
	संविधानसभाको निर्वाचनपछि पनि शान्ति प्रक्रियाले झन्डै चार वर्ष अलमलायो  यस अवधिमा राज्य पुनःसंरचना सम्बन्धी सवालमा दलभित्र अन्तरदलीय र आम समुदायबीच फराकिलो बुझाइ बनाउने कार्यभार पुरा गरिएन  स्थिति कस्तोसम्म भयो भने दलहरुले एउटाएउटा खम्बा समातेर संघीयताको महललाई अथ्र्याउने प्रयत्न गर्दैरहे र उता दाताहरुको सहयोगमा सञ्चालित अभियानहरुमा समेत अनेक लहडहरुको तुष्टीकरण र उक्साहटको विजारोपण गर्ने कामहरु भए  जसले एउटा यस्तो परिदृश्य खडा गर्यो जसमा परस्पर विरोधी छविमात्र देखिन्थ्यो  ससाना सपनामा डुबेका दलहरुले त्यसलाई आआफ्नो राजनीतिक लाभका दृष्टिले रोटी पकाउन थाले  समझदारीमा क्षयीकरणको मूलविन्दु त्यही बन्यो   
	संविधान किन बनेन  संविधान निर्माणभन्दा पनि भावी निर्वाचनलाई दृष्टिगत गरी नाराहरुलाई राजनीतिक लाभका लागि लिपिवद्ध गर्न खोज्ने मनोविज्ञान हावी भयो  संविधानसभाभन्दा बाहिर कानुनले नचिनेको स्थान र व्यक्तिहरु बढी प्रयोगमा आउन थाले  भूराजनीतिक यथार्थलाई सन्तुलन र व्यवस्थापन गर्न सकेनन्  एक दलले अर्को दललाई सहमत गराउने भन्दा थकाउने कुटिल दाउमा लागे  दलहरु भित्रको गिरोहका निजी कुण्ठा र लाभ मिलाउन पि्रयतावादी नारा प्रक्षेपण गरियो सहमतिबाट बिचलित हुने प्रवृत्ति देखियो  जनताको स्वतन्त्रता र स्वाभिमानको सामाजिक चेतना अभिव्यक्त गर्ने आत्मविश्वास नेतृत्व पंक्तिमा कमजोर हुँदै गयो  नवजागृत चेतना र अधिकारको खोजीसँगै जाति भाषा धर्म संस्कृति क्षेत्रका प्राथमिकताहरु आपसमा बाझिए  एउटै पहिचानकाहरुको परस्पर विरोधी अवधारणाहरु आउनु सामाजिक धु्रवीकरण बढ्नु र प्रतिरक्षात्मक मनोविज्ञानले फरक खालको अवधारणा ल्याउनुपर्ने दबाबजस्ता कारण पनि मुख्य हुन्  अन्तरिम संविधानले व्यवस्था गरेको राज्य पुनःसंरचना आयोगको गठन निर्वाचनअघि नै हुनुपथ्र्यो भएन लामो समयसम्म आनाकानी गरियो  आयोग गठन प्रकृयाको लामो गोलचक्करपश्चात जे प्रतिवेदन आयो त्यसलाई समेत बाकसमा बन्द गर्ने प्रयत्न गरियो  यिनै कारणले गर्दा पटके कार्यतालिका संशोधनका बाबजुद उपलब्धि रित्तो रह्यो   
	को बड छोट कहत अपराधु अर्थात् कसलाई सानो र ठूलो गल्ती गरेको मानौं  रोटेपिङ शैलीमा सत्तामा रमाइरहने समूह गुट र परिवारलाई पोस्ने निहित स्वार्थका कारण राजनीति विचलनको बाटोमा लागेको हो  यिनै नेताहरु  देखि  सालसम्म सडक संघर्षमा थिए त्यतिखेर पुराना विकृति र विसंगतिहरु नदोहोर्याउने र स्वस्थ राजनीतिक प्रतिस्पर्धाबाट बढ्ने वाचा गरेका थिए  तर उनीहरुले आफूलाई सच्याउन चाहेजस्तो देखिएन  इतिहासले पुष्टि गरिसकेको छ लोकतन्त्रको विकल्प छैन  दुर्भाग्य हाम्रा नेताले भने लोकतन्त्रप्रति जनताको निष्ठा र प्रतिबद्धताको भेउ पाउनै सकेनन् वा भनौ जनताको लोकतन्त्रप्रतिको अटुट भरोसालाई नेतृत्व पंक्तिले शासनमा पुग्ने बाटो र शासकीय स्वरुप ठान्ने सोचका रुपमा दोहन गर्ने प्रयत्न गर्दैरहे   
	दलहरुबीच राष्ट्रिय सहमतिको विकल्प छैन भन्ने मनस्थिति बन्दै जानु सकारात्मक संकेत हो तर संकेत स्वयं पर्याप्त प्रमाण होइन  नयाँ निर्वाचनको घोषणा प्रधानमन्त्रीबाट गरिनु उपयुक्त विकल्प थियो वा थिएन त्यसको बहस इतिहासमा लामो समयसम्म भइरहला  त्यसैले त्यही कदमविरुद्ध क्रियाशीलता देखाउनुको अर्थ छैन  लोकतन्त्र विश्वव्यापी रुपमा सर्वस्वीकार्य मान्यताका रुपमा रहेको छ  अन्तरिम संविधानको प्रयोग अवधिलाई लामो समयसम्म घचेटेर लग्न सकिंदैन  हो निर्वाचनको प्रकृया निर्वाचित हुने संस्थाबारे फरफफरक संवैधानिक र राजनीतिक दृष्टिकोणहरु प्रकाशमा आउँदैछन् त्यो पनि स्वाभाविक हो  निकास त चाहिन्छ यो ऐतिहासिक कार्यभार पुरा गर्ने दिशामा केही अप्ठ्यारा देखिएका छन्   
	अहिले राष्ट्रिय सहमतिको सरकारभन्दा पनि प्राथमिक विषय हो भावी संविधानका लागि साझा आधारभूत सूत्रहरुको पहिचान गर्ने  राष्ट्रिय सहमतिको आधारमा निर्माण हुने आधार सूत्रहरुको आलोकमा भावी संविधान लेख्नुपर्छ  शासकीय स्वरुप निर्वाचन प्रणाली प्रतिनिधित्व राज्यको चरित्र संघीयता र आर्थिक मार्गचित्र यी सबैको सवालमा अब सहमति नगरिकन सुखै छैन  यसका लागि निवर्तमान संविधानसभाभित्रका दलहरुको राष्ट्रिय गोलमेच सम्मेलन गर्नुपर्छ  सम्मेलनबाट प्राप्त सैद्धान्तिक आधारहरुलाई भावी संविधानमा लिपिबद्ध गर्न र त्यसलाई जनताबाट अनुमोदन गराउन एउटा सानो आकारको संविधानसभाको चुनाव गराउनुपर्छ  जनताले अब  प्रतिनिधित्वको औचित्य खोज्नेछन् र राष्ट्रले त्यसको भार पनि बहन गर्न सक्दैन  सैद्धान्तिक आधारहरुमा सहमतिबेगर संविधानसभाको निर्वाचन गराउन खोज्दा जनताले त्यसलाई पत्याउँदैनन्   
	दल विशेषले आआफ्ना एजेन्डामात्र लिएर हिंडे भने त्यो बिनालक्ष्यको यात्रा मानिनेछ  दलहरु आपसमै अल्भिरहे र एकअर्कालाई तुरुपका रुपमा मात्र प्रयोग गरिरहे भने मुलुक लामो समयसम्म संक्रमणमा रहन्छ जसले आखिर दक्षिणपन्थी शक्तिहरुलाई नै हौस्याउनेछ  दलहरुले संविधानसभा विघटनपछि जुन गतिविधि देखाएका छन् त्यसले गर्दा लोकतन्त्रको भविष्यप्रति धेरैको चिन्ता बढेको छ  अन्तरिम संविधानले राष्ट्रपतिको कार्य र भूमिकाबारे सिमांकन गरेको छ उनलाई उक्साउन वा सक्रिय पार्न खोज्नु र निकासको आशा राख्नु दुर्भाग्यपूर्ण प्रवृत्ति हो  नेपालका प्रथम राष्ट्रपति डायादव आफ्नो कार्यभारप्रति सदैव सजग र संवेदनशील देखिनुभएको छ यो राम्रो पक्ष हो  यसले नेपाली गणतन्त्रको भविष्यलाई शंकारहित बनाएको छ  राष्ट्रपतीय संस्थालाई निहित प्रतिस्पर्धा र विवादभन्दा माथि राखेर बढ्यौं भने सफल नहुने कुरै छैन   
	नेतृत्व पंक्ति साझा रुपमा चुकेका छन्  तर यिनीहरुबाटै भावी संविधान लेखाउनुको विकल्प छैन  त्यसका निम्ति निरन्तर सार्थक दबाबको खाँचो छ  राष्ट्रिय गोलमेचमार्फत विकसित हुने राष्ट्रिय सहमति र त्यसलाई अनुमोदन गर्न निर्वाचन भयो भने यसले लोकतन्त्रको यात्रा गतिशील बनाउनेछ र नेपाल इतिहासको कठिन परीक्षामा सफल हुनेछ  मधेस पहाडभन्दा अलग भएर बस्न सक्दैन भूगोलले नै पहाड र मधेसको अन्तरसम्बन्धलाई बलियोसँग स्थापित गरिदिएको छ  नेपाली विविधता नै नेपाली संविधानको मौलिक पहिचान हुनुपर्छ  नेताजीहरु समयको आवाजलाई सुन्नुहोस्  
	
"
