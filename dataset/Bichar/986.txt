चाहिनेभन्दा बढी अपेक्षाधेरै वर्ष अगाडिको कुरा हो  एउटा समारोहमा नेताहरूको चरित्रबारे कुरा चल्यो  "
	धेरै वर्ष अगाडिको कुरा हो  एउटा समारोहमा नेताहरूको चरित्रबारे कुरा चल्यो  अनि यसबारे एकजना विदेशी मित्रले भने हेनुस् कुनै पनि राजनेताको क्षमता र चरित्रको सक्कली रूप र सार ऊ सत्तामा गएपछि मात्र प्रस्ट हुन्छ   
	यो टिप्पणी सुनेर मैले पनि टाउको हल्लाएँ  यद्यपि त्यसको वास्तविक मर्म सायद मैले त्यसबखत बुझ्ने कोसिस गरिन  यो बितेको वर्षमा हाम्रो राष्ट्रका दलहरू र विशेषतः प्रधानमन्त्री बाबुराम भट्टराईको गतिविधि हेर्दा मलाई त्यो भनाइको सम्झना भयो  
	ठूलो बेइमानी  
	बितेको वर्ष सन्  नेपालीहरूको मानसपटलमा एमाओवादी दल र बाबुराम भट्टराईसँग जोडिएर रहनेछ  दोस्रो जनआन्दोलनपछि गिरिजाप्रसाद कोइरालाबाट प्रचण्ड हुँदै माधव नेपाल र झलनाथ खनालसम्मको नेतृत्वबाट जनतामा गहिरो निराशा र असन्तोष बढेको थियो  यस्तो समयमा मुस्ताङ छाप राजनीतिको सुरु हुँदा जनतामा नयाँ आशा सञ्चार भएको थियो  वर्तमान प्रधानमन्त्री बाबुराम भट्टराई प्रधानमन्त्री चुनिएर संसद् भवनबाट बाहिर जाँदा मुस्ताङ गाडीमा चढेकोे मैले प्रत्यक्ष देखेको थिएँ  एउटा नयाँ मूल्य र मान्यताको प्रतीकको रूपमा म लगायत थुप्रै सभासद्हरूले यसको स्वागत र प्रशंसा गरेका थियौं   
	यद्यपि कताकता मनमा यो सस्तो नेताले देखाउने सस्तो राजनीतिको सुरुआत हो कि भन्ने शंका पनि नआएको होइन  एकदुई वरिष्ठ सभासदहरूले त्यसबखत नै यस्तो शंका व्यक्त गरेका पनि थिए तर हामी धेरै त्यो पक्षमा थिएनौं   दिनभित्र संविधान निर्माण गर्ने र नसक्ने देखिए सत्ता छोड्ने बाबुरामको उद्घोषले सांच्चिकै नेपालमा नयाँ राजनेताको उदय भएको हो कि भन्ने भन्ने भान भएको थियो  तर आज वर्ष  लाई केलाउँदा के स्पष्ट भएको छ भने बाबुरामको मुस्ताङ छाप राजनीति वास्तवमा नेपालमा  सालदेखिको राजनीतिक इतिहासमा सबभन्दा ठूलो बेइमानी सावित भएको छ  
	मुस्ताङ गाडीको प्रयोगले बाबुरामले मितव्ययिता आर्थिक कुशलता आर्थिक अनुशासन र सुशासन तथा आम नेपालीको हितमा केन्दि्रत एउटा नयाँ राजनीतिक मूल्य र मान्यताको उद्घोषको रूपमा हेरिएको थियो  कमसेकम मेरो बुझाइ यही थियो  तर थोरै दिनमै यो बुझाइ गल्ती रहेको उदाहरण देखिन थाले  मितव्ययिताको ढ्वाङ फुक्ने प्रधानमन्त्रीले  भन्दा बढी सल्लाहकार र सहायकहरूको जमात नियुक्त गरे जबकि उनीभन्दा अगाडिका तीन प्रधानमन्त्री प्रचण्ड माधव नेपाल र झलनाथले मुस्ताङ गाडी नचढे पनि  भन्दा बढी सल्लाहकार र सहायकहरू आफ्नो कार्यालयमा नियुक्त गरेका थिएनन्  तर यो प्रारम्भिक विरोधाभासलाई धेरैले त्यति महत्व दिएनन्  तर त्यसपछिका घटनाक्रमले जनताको विश्वासमा ठूलो आघात पुर्याएको छ र यो एक वर्षमा नेपाली जनता निराश भएका छन्   
	यो एक वर्षमा कानुनी शासनको हुर्मत लिने काममा सरकारले कीर्तिमान कायम गरेको छ  सर्वोच्च अदालतले सजाय तोकेका सभासद् प्रधानमन्त्रीको संरक्षणमा सुरक्षित छन् भने काशी तिवारीको ज्यान मारेको अपराधमा किटानी जाहेरीमा परेका एक भूतपूर्व मन्त्रीलाई प्रहरीले छुन नसक्ने भएको छ  उल्टो मृतकका परिवारलाई आठ लाख घूस दिएर मुख बन्द गराउने भनिएका कर्मचारीले बाबुरामको प्रशासनमा प्रशंसा र पदोन्नति पाएका छन्  वास्तवमा आज देशमा राणा प्रधानमन्त्रीको नजिककाले जे गरे पनि माफ हुने सामन्ती संस्कारको पुनरावृत्ति भएको छ  माक्र्सवादको आडमा सामन्ती जहानियाँ शासनको संस्कारले एकदलीय अधिनायकवादमा मलजल पाएको छ  यसै क्रममा ज्यानमारा र लागूपदार्थमा समेत समातिएका  अपराधीको मुद्दा फिर्ता लिने बाबुराम सरकारको  फागुन  को निर्णयले दण्डहीनताको शृङखला र अपराधको राजनीतीकरणलाई नयाँ उचाइमा पुर्याएको छ   
	यो एक वर्षको अवधिमा नेपालको प्रशासनलाई शासक वर्गको घरेलु प्रशासनको रूपमा रूपान्तरित गर्ने मूल्य र मान्यतालाई दह्रो तरिकाले अगाडि बढाइयो  भकुन्डोलाई लात्ताले हानेजस्तै प्रत्येक  महिनामा सचिवहरू परिवर्तन गर्ने परम्पराले जरो गाडेको छ  प्रशासनमा सरुवासम्बन्धी नियमहरू रद्दीको टोकरीमा फालिए  एउटै सचिवको पदमा महिनौंसम्म दुइटा सचिव नियुक्त भए  यसबारे कोही जिम्मेवार भएन तर प्रशासन सुधारका थुप्रै भाषण भए  नयाँ प्याकेज आए तर पुराना प्याकेज किन लागू भएन र तिनमा के कमीकमजोरी थियो भन्नेबारे केही विश्लेषण भएन  स्थिति कतिसम्म बिग्रेर गयो भने सचिवहरू प्रधानमन्त्रीसमक्ष आफ्नो मर्यादाको रक्षा हुनुपर्ने या सामूहिक राजीनामा गर्ने माग राखेर भेट्नसमेत बाध्य भए  स्वभावतः सरकारले जनतालाई दिने सेवाको स्तर झन् खस्केर गएको छ  खेतीको सिजनमा किसानले मल पाएनन्  देशभर हाहाकार रह्यो तर कृषि मन्त्रीसमेत रहेका प्रधानमन्त्री यसबारे उदासीन रहे  नेपाली किसान विरुद्धको यो षड्यन्त्रका लागि कोही कतै जिम्मेवार भएन   
	त्यस्तै यो एक वर्षमा लोडसेडिङ घटाउने कुरा धेरै भए काम केही भएन  वैकल्पिक ऊर्जा या कोइलाबाट सस्तो बिजुलीको सम्भावनाको चर्चासम्म भएन यद्यपि यसबारे संसद्मा दुईपटक विस्तृत छलफल र कार्ययोजना प्रतिपक्षले पेस गरेको थियो  देश आज गैरजिम्मेवार समूहको हातमा छ जसलाई आफैंले बनाएका सामान्य नियम र अनुशासनसँग मतलब छैन  जे गर्दा बढीभन्दा बढी कुत जम्मा गर्न सकिन्छ त्यही नै सरकारी नीति भएको छ र यो अव्यवस्था र अराजकताको नेतृत्व  मा प्रधानमन्त्रीले निर्विघ्न कायम राख्न सफल भए  तर यस्ता प्रवृत्तिप्रति डटेर प्रतिपक्षले विरोध गर्न नसक्नु पनि बुझिनसक्नु रह्यो   
	देशको अस्तित्वमाथि प्रश्न  
	सन्  मा नेपालको आफ्नो स्वतन्त्र अस्तित्वमाथि स्वयम् देशका प्रधानमन्त्रीबाट प्रश्न खडा गरियो  नेपालको सत्ताको साँचो नेपाल बाहिरका शक्तिको हातमा छ भन्नेजस्ता अभिव्यक्तिबाट उनले नेपालको सार्वभौमिकतामाथि नै शंका व्यक्त गर्ने पहिलो क्रान्तिकारी प्रधानमन्त्रीको रूपमा आफूलाई प्रस्तुत गरे  अन्तर्राष्ट्रिय बैठकहरूमा आफ्ना परराष्ट्रमन्त्रीसम्मलाई जानकारी नदिई विदेशी नेताहरूसँग गोप्य मन्त्रणा गर्ने नयाँ कूटनीतिक शैली देशमा देखापर्यो  विदेशीलाई रिझाउने र स्वदेशीलाई कजाउने नयाँ परराष्ट्र शैलीको प्रवर्तकका रूपमा प्रधानमन्त्री जनतासमक्ष पेस हुनुले नेपालीहरूको स्वाभिमानमा गम्भीर चोट पुगेको छ  माओवादी जनयुद्ध हुँदा पेस गरिएका राष्ट्रियता र नेपाली जनताको स्वाभिमानसँग गाँसिएका बुँदाहरू कति झूट रहेछन् भन्ने अब छर्लङ्ग भएको छ  यसै परिवेशमा भारतमा बसेर नेपालको संसद्ीय प्रजातन्त्रविरुद्ध उनको अभियान अन्तर्गत विदेशी जासुस एजेन्सीसँग गरेको आत्मसमर्पणको पत्रको खुलासाले वास्तवमा प्रधानमन्त्रीको लक्ष्य नेपालको स्वार्थ नभएर विदेशीको स्वार्थपूर्ति गर्न उद्यत रहेको स्पष्ट छ   
	यो तर्कलाई आफ्नो एक लेखमा प्रधानमन्त्रीले अस्वीकार गरेका छन्  तर जनता भन्छन् उनले विदेशी जासुसी संस्थालाई लेखेको पत्र किन जनतासामुन्ने पेस गर्ने हिम्मत उनमा छैन  
	 मा प्रधानमन्त्रीले राष्ट्रप्रमुखलाई तर्साएर सामन्ती शासनकालमा राजालाई खोपाको देउताजस्तो राष्ट्रपतिलाई आफ्नो इच्छा पूर्ति गर्ने निर्जीव मानवयन्त्रका रूपमा स्थापित गर्न ठूलो कोसिस गरे  राष्ट्रपतिबाट सहमतिको सरकार बनाउन गरेको अनुरोधलाई उनले हैसियत बिनाको राष्ट्रपतिले धेरै कराए पूर्वराजाको गतिमा पुर्याइदिने धम्की दिएर सामन्ती युगका जङ्गबहादुरको शैलीभन्दा नयाँ उचाइमा आफूलाई प्रतिस्थापित गरे  यसको अतिरिक्त उनी राष्ट्रपतिले नेपाल सरकारले पठाएको बिभिन्न अध्यादेश जस्ताको तस्तै स्वीकृत नगरे राष्ट्रपतिविरुद्ध सडक आन्दोलनको धम्कीसमेत दिन पछि परेनन्   
	उनको शासकीय शैलीको अर्को सनकपूर्ण उचाइ बैसाखमा निर्वाचन घोषणा गर्ने निर्णयमा देखियो  चुनावबारे निर्वाचन आयोगसम्मलाई थाहा नदिई गरिएको घोषणाले सर्वसत्तावादको नाङ्गो रूप स्पष्ट गर्यो  जवाहरलाल विश्वविद्यालयमा पढेको आफूलाई सबभन्दा इमानदार र भारतसँग आँखा जुझाएर बीपी र गिरिजापछि कुरा गर्नसक्ने एकमात्र नेपालीको रूपमा प्रधानमन्त्रीले आफूलाई दाबी गरे कान्तिपुर  माघ  तर उनैको अख्तियार दुरुपयोग अनुसन्धान आयोगलाई पंगु बनाइएको छ भने भ्रष्टाचारको सूचीमा नेपालको उचाइ बढ्दै गएको छ  स्वभावतः नेपालबाट स्वदेशी लगानीकर्तासमेत भाग्न थालेका छन् भने नेपालको अर्थतन्त्र विप्रेषण आयरूपी आर्थिक भेन्टिलेटरमा राखेको बिरामीजस्तो भएको छ  माओवादीबाट अबौर्ंको क्यान्टोन्मेन्टको रकममा भएको भ्रष्टाचार काण्ड अब कसैबाट लुकेको छैन यद्यपि यसबारे राज्ययन्त्र निरीह छ  लगानी वर्ष एउटा ठट्टामा परिणत भएको छ भने अब लोडसेडिङ कम गर्ने नाममा प्रतिविद्युत युनिट  रुपैयाँ पर्ने योजना कार्यान्वयन गरी लुटको नयाँ कीर्तिमान स्थापित गर्ने प्रयास जारी छ  यो सबै काममा प्रधानमन्त्रीको इमानदारिता स्पष्ट छ  भारतसँग आँखा जुझाएर कुरा गर्नसक्ने भएर होला नेपाली सत्ताको साँचो विदेशमा छ भनी निरीहता प्रकट गर्ने उनी सायद नेपालका पहिलो प्रधानमन्त्री बनेका छन्   
	अंग्रेजी संवत्  मा नेपालीका लागि सायद सबैभन्दा पीडाको दिन  जेठ  रहेको छ  त्यो रात प्रधानमन्त्रीले संविधानसभाको अधिकार खोसेर राजनीतिक कू गरे र कुनै दलसँग सल्लाह नगरी तथा कुनै गृहकार्य नगरी हुन नसक्ने चुनाव घोषणा गरी सत्ताकब्जाको रणनीतिको कुरूप अनुहार पेस गरे  त्यसपछिका दिनहरूमा उनले विपक्षीमात्र नभई आफ्नै पार्टीलाई पनि धम्की र विदेशी समर्थनको धाकमा सत्तामा रहने जमर्को गरिरहेका छन्  सायद जङ्गबहादुरको सामन्ती र औपनिवेशिक युगमा भए यो शैलीले काम गथ्र्यो होला  तर आजको नेपालमा यसको असफलता अनिवार्य छ  सिर्फ प्रश्न के छ भने यो सत्ताकब्जाको अभियानमा देशले कति क्षति भोग्नुपर्ने हो  यही नै सबैको चिन्ताको विषय हो  
	अन्त्यमा 
	नेताको चरित्र सत्तामा पुगेपछि मात्र थाहा हुन्छ भन्ने धेरै वर्ष पहिले सुनेको उद्गार वर्तमान सरकारको  मा भएको क्रियाकलापले स्पष्ट गरेको छ  बाबुरामलाई प्रधानमन्त्री बनाउँदा संसद्मा सहयोग पुर्याउने मजस्ता थुप्रै सभासद्हरूको लागि पीएचडी उपाधिबाट सुशोभित डा भट्टराई आशाका सम्भावना थिए  तर अहिले एक ठूलो निराशाको विम्ब बनेका छन्  नाम अगाडि डाक्टरको उपाधिले एकदुई किताब अरुभन्दा बढी पढेको इंगित गर्छ तर बुद्धि र विवेक भन्ने तत्त्वहरू पट्टा लगाएको घोडाजस्तो सिद्धान्त घोकेर आउँदैन   मा यो सत्य हाम्रोसामु स्पष्ट भएको छ एउटा साधारण लघुताभाष पीडित विद्वानबाट सायद हामीले चाहिनेभन्दा बढी अपेक्षा गर्यौं   
	 
	 
	 
	
"
