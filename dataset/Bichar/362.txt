संविधानसभा विघटनपछिको राजनीति"भट्टराईमधेस गठबन्धनले मात्र अपेक्षित निकास दिन सक्दैन कांग्रेसएमालेसहितको राष्ट्रिय सहमतिको सरकार आवश्यक छ  ""
	नेपाली राजनीतिक दलले अन्तिम क्षणमा भए पनि राष्ट्रलाई समाधान दिन्छन् भन्ने पहिचानको क्रमभंगता भएको छ संविधानसभाको अप्रत्यासित अवसान र अकस्मातको निर्वाचन घोषणाबाट  संविधानसभाबाट पूर्ण संविधान आउन नसक्ने सुनिश्चित भएको बेला मुख्य नेताबीच खराब बीचको उत्तम विकल्प थियो समाधान भएका विषयलाई समेटेर मस्यौदा बनाई संघीयताका प्राविधिक विषयलाई रुपान्तरित संसदले टुंग्याउने  यति सहज समाधान हुँदाहुँदै फेरि संविधानसभाको निर्वाचनमा जानुको अर्थ थप संकटको आह्वान हो  किनभने  को संविधानसभा असफल भएको अवस्थामा  महिनाभित्र हुने निर्वाचनबाट आउने राजनीतिक समीकरणले संविधान बनाउन सक्ने ग्यारेन्टी छैन  चार वर्षको प्रयास र  अर्ब खर्चपछि फेरि संविधान निर्माणकै लागि भनेर निर्वाचनमा जाने विषय राष्ट्रिय लज्जाको विषय हो  निर्वाचनप्रति वितृष्णा र नेतृत्वप्रति आक्रोश बिभिन्न हिंसात्मक रुपमा समेत सार्वजनिक हुने संभावना उत्तिकै छ  
	निर्वाचनमा जाने घोषणाका प्रभाव संविधान बन्नेनबन्ने निश्चिततामा मात्र सीमित छैनन्  विद्धान प्रधानमन्त्री बाबुराम भट्टराईले सत्तारुढ मधेसी मोर्चाको समर्थनमा ताजा जनादेशको घोषणा गरिरहँदा दुबै पक्षलाई सत्ताभन्दा अर्को राजनीतिकसामरिक लाभ केही देखिंदैन  सत्ताकै लागि राष्ट्रलाई बन्धक बनाउन भट्टराई र गच्छदार उद्यत छन् भने राजनीतिक अवसान अवश्यंभावी छ  अतिरिक्त आशाको अपेक्षा गरेका नागरिक बीचमा प्रधानमन्त्री बनेयता भट्टराई आम नेताकै बाउन्ने रुपमा रुपान्तरित भएकै हुन्  निर्वाचनलाई समाधान ठान्ने मधेसी मोर्चाको तर्फबाट हेर्दा मुलुक अहिलेभन्दा मधेसीका लागि अनुकूल हुने संभावना कम देखिन्छ  सम्पूर्ण मधेस एक प्रदेशबाट दुई प्रदेशमा पुगेको मधेस अब बहुप्रदेशमा जाने संभावना रहन्छ  किनकि मधेसीभित्र अर्को संगठित संस्था जन्मन सक्छ जसले अहिलेजस्तै मधेसभित्र मधेसी विरोधी धारको प्रतिनिधित्व गर्न सक्छ  माओवादी र मधेसी मोर्चाबीच चुनावी गठबन्धन गर्ने र दुई तिहाइ मत ल्याएर अनुकूलको संविधान बनाउने योजना सफल हुँदा समाधान त निस्कन्छ तर त्यो त्यति सहज छैन  
	अर्थात संविधानसभाको विघटन र नयाँ निर्वाचनको घोषणापछिका राजनीतिक दृश्यहरू सहज छैनन्  केही नयाँ शक्ति निर्माण हुने केही पुराना खिइने केही विभाजन हुनेछन्  जस्तो केही उदाहरण हेरौं  पहिलो संभावना नेपाल जनजाति पार्टी वा जनजाति नेतृत्वको राजनीतिक शक्ति निर्माण हुने  जनजाति नेताको दृष्टिकोणमा कांग्रेस र एमाले संघीयता विरोधी शक्ति हुन्  जातीय पहिचानका अवरोधक हुन्  यस्तो निष्कर्ष निकालेपछि त्यहाँभित्र अटाउन सक्ने संभावना कम हुन्छ  पासाङ शेर्पाले एमाले छोडिसकेका छन् भने विजय सुब्बा त्यही बाटोमा देखिन्छन्  एमालेमात्र होइन कांग्रेसभित्र रहेका जनजाति नेतालाई पनि पहिचानको राजनीतिले नयाँ शक्तितर्फ आकषिर्त गर्नेछ  यसरी हेर्दा एउटा नयाँ पार्टीको उदयसंगै संसदवादी एमाले र कांग्रेसको जनजाति र आदिवासी आधार खस्कनेछ   
	संघीयता पक्षधर र जातीय पहिचानको नेतृत्वकर्ता माओवादी भएकाले जनजाति समुदाय माओवादीमा समाहित हुनुपर्ने हो पहिचानको राजनीति हाबी भएको प्रवृति हेर्दा  नेपालको क्रान्तिकारी कम्युनिष्ट पार्टीका रुपमा भन्दा पनि जातीय पहिचानलाई नयाँ नेपालमा संस्थागत गर्नुपर्छ भन्ने पार्टीका रुपमा माओवादी आएको देखिन्छ  माओवादीमधेसी मोर्चा मधेसी मोर्चा र जनजातिको गठबन्धन विचारद्धारा होइन पहिचानद्धारा निर्देशित छ  एउटा प्रश्न भने माओवादीभित्रका जनजाति नेताबारे उठ्छ  प्रचण्डलाई निरन्तरता दिने वा नयाँ जनजाति पार्टीको नेतृत्वमा रहने  यो निकै महँगो प्रश्न हो  प्रचण्डको नियन्त्रणभित्र पहिचानको आन्दोलन रहन्छ भन्ने सुनिश्चितता छैन   
	दोस्रो हो माओवादी पार्टीमा विभाजन  संविधानसभाको विघटनपछि प्रचण्डबाबुरामको शान्ति र संविधानको कार्यदिशा असफल भइसकेको निष्कर्ष वैद्य पक्षको छ  योसंगै उसले नेतृत्व परिवर्तनको एजेन्डा अघि सारेको छ र पहिलोपटक बिहीबार केन्द्रीय कमिटीको समानान्तर बैठकबाट त्यो एजेन्डासमेत पास गर्यो  जनविद्रोहको कार्यदिशा उचित रहेको र नेतृत्व हस्तान्तरण गर्नुपर्ने एजेन्डालाई प्रचण्डबाबुरामले स्विकार्ने अवस्था छैन  यस्तो अवस्थामा माओवादी औपचारिक विभाजनको उचित पर्खाइमा देखिन्छ  विभाजनपछिको माओवादीको निर्वाचन कमजोर हुनेछ  वैद्य पक्षप्रति प्रतिबद्ध कार्यकर्ता पंक्ति देखिन्छ भने प्रचण्डबाबुराममा उनीहरूजस्तै अवसरवादी  विभाजित हुने बित्तिकै निर्वाचनमा माओवादी अहिलेजस्तै सबैभन्दा ठूलो पार्टी हुने संभावना कम छ  त्यसैले अहिले प्रचण्डले भनेजस्तो दुई तिहाइ मत आउने होइन बरु माओवादीको आकार घट्न सक्छ  जातीय पहिचानसहितको निर्वाचन गठबन्धन भएको अवस्थामा परिणाम अवश्य फरक हुनेछ   
	संविधानसभारहित राजनीतिमा मूलतः यी दुई प्रवृति देखिन सक्छन् जसले नयाँ समीकरण बनाउनेछ  जनजाति पार्टी बन्दा पनि त्यहाँभित्र नेतृत्वदेखि लिएर लाभसम्मका प्रश्न उठ्नेछन् जसले जनजाति बहुकेन्द्र बनाउने संभावना पनि उत्तिकै छ  टुक्राटुक्रामा बाँडिनुभन्दा एकीकृत हुनुमा शक्ति छ  भविष्यको राजनीति प्रष्ट नभएको अवस्थामा संविधानसभा नरहँदा सबै घरेलु शक्ति पराजित भएका छन्  कसैले फाइदा देख्नु दृष्टिदोष सिवाय केही होइन   
	अव बाह्य शक्तिको कोणबाट हेरौं  यसरी हेर्दा पनि संविधान नबनाई संविधानसभाको अवसान हुनु सकारात्मक देखिंदैन  संयुक्त राष्ट्रसंघको मध्यस्थता अनमिन पछि छिमेकी भारतको अघोषित मध्यस्थता चीन अमेरिका युरोपेली संघ लगायत सबैले नेपालमा शान्ति प्रक्रिया सम्पन्न होस् र नयाँ संविधान तोकिएको समयमा लेखियोस् भन्ने चाहनामात्र सार्वजनिक गरेका छैनन् लगानीसमेत गरेका छन्  अन्तर्राष्ट्रिय समुदायको चासो यी मुद्धामा केन्द्रीकृत भएकै हो  संविधानसभा विघटन भएलगत्तै बिभिन्न देशबाट आएका प्रतिक्रियाबाट थाहा हुन्छ अन्तर्राष्ट्रिय समुदाय खुसी छैन  जस्तो अमेरिकी राजदूत स्कट एच डिलिसीले बुधबार संविधानसभा विघटनलाई पछाडि धकेलिएको अवस्था भनी टिप्पणी गरे  कूटनीतिज्ञले यो भाषा प्रयोग गर्नुको संकेत हो नेपाल वास्तवमै संकटमा फस्यो  त्यस्तै बेलायती विदेश सचिव साइमन फ्रेजरले गम्भीर धक्का भन्दै तर समाधानको विश्वाससमेत राखेका छन्   
	उत्तर छिमेक चीनको धारणा त्यस्तै छ  प्राध्यापक वाङ होङवेई र दक्षिण एसिया मामिलाविज्ञ हु सिसेङले नेपालमा संविधानसभाबाट संविधान बन्न नसकेकोमा चिन्ता राखेका छन्  संकटकाल लम्मिदा विदेशी हस्तक्षेप हुने खतरातर्फ उनीहरूले काठमाडौंलाई सचेत गराएका छन्  इस्न्िटच्युट अफ एसियन प्यासिफिक स्टडिजसंग आवद्ध नेपालविद् प्राध्यापक वाङले भारतर्फ संकेत गरेको बुझ्न सकिन्छ  त्यस्तै चाइना इस्न्िटच्युट अफ कन्टेम्पोररी इन्टर नेसनल रिलेसन्स सीआईसीआईआर अन्तर्गत दक्षिण तथा दक्षिणपूर्व केन्द्रका निर्देशक हुले घोषणा नै गरे नेपालको आगामी अवस्था झनै नाजुक हुनेछ  आन्तरिक मामिलामा हस्तक्षेप गर्नु नहुने र त्यसले जटिलता निम्त्याउने उनको ठहर छ  उनको कथन पनि भारत लक्षित छ   
	आशंकाको दृष्टिकोणबाट हेरिएको दक्षिण छिमेकी भारतले पनि संकट गहिरिएको संकेतसहितको वक्तव्य सार्वजनिक गरेको छ  प्रवक्ता सइद अक्वरुद्धिनले मंगलबार औपचारिक धारणा राख्दा कूटनीतिक भाषाको प्रयोग बढी गरेका छन् र दलहरूले समाधान गर्ने विश्वास फेरि राखेका छन्  साउथ ब्लकभन्दा पनि नेपाल बुझ्ने भारतीय विज्ञले भने संविधानसभा विघटनलाई दुर्भाग्यका रुपमा अथ्र्याएका छन्  त्यसमा दि हिन्दुका सम्पादक सिद्धार्थ बर्द्ध्राजन अशोक मेहतादेखि पूर्वराजदूत शिवशंकर मेननसम्म छन्  विपक्षी भाजपाका पूर्वअध्यक्ष राजनाथ सिंहले निहित स्वार्थसहितका विदेशी शक्ति नेपालको शान्ति र संवैधानिक प्रक्रियालाई अस्थिर बनाउन लागेको भन्दै वक्तव्य नै जारी गरे  उता संयुक्त राष्ट्रसंघले पनि चिन्ता राखेको छ  बि लिन पास्कोले नेपालमा संवैधानिक रिक्तता आएको बताएर अप्ठ्यारोतर्फ संकेत गरेका छन्  भारतको भूमिकाबारे भने एउटा सन्देह रह्यो  एक साताअघि विदेश सचिव रन्जन मथाईले पुरा बिस्तारित नभए पनि संघीयताको आउटलाइनसम्म आओस् भन्ने धारणा सार्वजनिक गरेका थिए तर अवस्था त्यस्तो रहेन  यी सबैको सार हो नेपालको पछिल्लो अवस्थाप्रति अन्तर्राष्ट्रिय समुदाय चिन्तित छ  यसरी हेर्दा जसरी घरेलु शक्ति असफल भएका छन् त्यसरी नै अन्तर्राष्ट्रिय शक्ति पनि नेपालमा असफल भएका छन्   
	राष्ट्रिय र अन्तर्राष्ट्रिय शक्तिले कमजोरी महसुस वक्तव्यमा मात्र होइन व्यवहार पनि गर्नुपर्छ  त्यसो भएमा खराब अवस्थाबाट फेरि सकारात्मक यात्रा थाल्न सकिन्छ  त्यसको एकमात्र सूत्र हो बृहत राजनीतिक सहमति  संवैधानिक रिक्तता राष्ट्रपतिप्रधानमन्त्री शक्तिद्धन्द्ध लगायतका डरलाग्दा समस्याको समाधान पनि राष्ट्रिय राजनीतिक सहमति हो  त्यसको सुरुवात राष्ट्रिय सहमतिको सरकारबाट हुनसक्छ  भट्टराईमधेस गठबन्धनले मात्र अपेक्षित निकास दिन सक्दैन त्यसमा कांग्रेसएमालेको पनि सहभागिता आवश्यक छ   
	राजनीतिक सहमति भएमा संविधानसभा वा पछिल्लोपटक बहसमा आएजस्तो संसदको निर्वाचन गराउन सकिन्छ  अथवा राजनीतिक सहमतिका आधारमा संविधानसभा ब्युँताउन पनि सकिन्छ  जसरी समाधान निकाल्न सकिन्छ ती सबै राजनीतिक सहमतिबाट संभव छन्  त्यसमा घरेलु शक्ति बाधक बन्नु हुँदैन भने अन्तर्राष्ट्रिय शक्तिले पनि नेपालमा राजनीतिक सहमतिलाई वक्तव्यमार्फत नभएर व्यवहारमार्फत समर्थन गर्नुपर्छ  यसो भएमा संकटको समाधान निस्कन्छ   
	 
	 
	
"
