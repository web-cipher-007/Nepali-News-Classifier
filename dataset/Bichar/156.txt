फिफाबाट सिकौंफिफा फुटबल खेलको विकासका साथै संस्थागत रूपमा नै आफ्नो सामाजिक दायित्वप्रति पनि क्रियाशील हुनथालेको छ "
	फुटबल विश्वमा सबैभन्दा चर्चित खेल हो  हरेक चार वर्षमा आयोजना गरिने फुटबलको वल्र्डकप आज विश्वको आधा जनसंख्याबीच पुग्ने फिफाको भनाइले नै यसको लोकपि्रयता बताउँछ  विश्व प्रसिद्ध खेल वल्र्डकपका आयोजक तथा खेलाडीहरूको अन्तर्राष्ट्रिय संस्था फेडरेसन अफ इन्टरनेसनल फुटबल एसोसियशन फिफा फुटबल खेलको विकासका साथै संस्थागत रूपमा नै आफ्नो सामाजिक दायित्वप्रति पनि क्रियाशील हुनथालेको छ  सामाजिक न्याय र मानवीय मूल्यमान्यतासहितको गतिविधि समाजको आधारभूत कुरा हो र यसका लागि विश्वका प्रत्येक व्यक्ति वा संस्थाले सजगतापूर्वक सामाजिक दायित्व बहन गर्नसकेमा समाज थप मर्यादित र सम्मानित हुनेछ भन्ने अनुभूतिका साथ सामाजिक क्षेत्रमा फिफाको चासो अरुका लागि सकारात्मक सन्देश हुनसक्छ   
	फिफा विगत केही समयदेखि फुटबलको विकाससँगै सामाजिक क्षेत्रमा पनि सहभागी हुँदै आएको छ  फुटबलको लोकपि्रयतासंगै यस सम्बन्धित क्षेत्रलाई थप मानवीय सम्मानित र मर्यादित बनाउने सन्दर्भमा संस्थागत सामाजिक दायित्व सीएसआर अन्तर्गत सिंगो आम्दानीको एक प्रतिशत रकम लगानी गर्दै आएको छ  यस क्षेत्रसँग सम्बन्धित जनशक्तिको आधारभूत मानवअधिकार सुनिश्चित गर्ने अभियानमा साथ दिँदै आएको छ   
	श्रम अधिकार र फिफा 
	सन्  को वल्र्डकपलाई लक्ष्यित गरेर  बाट फुटबल र फुटबल खेलसँग सम्बन्धित अन्य सामग्री उत्पादन गर्ने ठाउँलाई बालश्रम मुक्त बनाउनेे मागसहित आयोजित अभियानले पहिलोपटक फिफालाई श्रम अधिकारको क्षेत्रमा सहकार्य गराएको थियो  पाकिस्तान र भारतमा उत्पादन गरिने फुटबल सिलाउने काममा बालश्रमको अधिक प्रयोग गरिने कुरालाई लक्ष्यित गरी थालिएको यो अभियानले बालबालिकामाथि हुँदै आएको श्रम शोषणको विरुद्ध विश्वव्यापी रूपमा चेतना अभिवृद्धि गर्ने क्रममा  करोड मानिसको सहभागिता रहेको अनुमान गरिन्छ  जसले श्रम क्षेत्रमा हुने बालश्रम शोषणको विरुद्ध विश्व जनमत तयार गर्ने काम गर्यो  
	 मा जर्मनीमा आयोजित वल्र्डकपका बेला गार्मेन्ट क्षेत्रका श्रमिकमाथि भइरहेको शोषणको अन्त्य गर्ने अभियान चलाइयो  श्रम शोषण गरी उत्पादन गरिएको स्पोर्टस् वेयरको प्रयोग नगर्न र वल्र्डकपसँग सम्वन्धित पूर्वाधार निर्माण र सेवासुरक्षामा संलग्न श्रमिकको आधारभूत अधिकारको सुनिश्चितताको लागि टे्रड युनियन लगायत श्रमसम्बन्धी संघसंस्थाले फिफालाई आग्रह गरेका थिए   
	फलस्वरुप निर्माण सुरक्षा आपूर्ति र अन्य सेवासम्बन्धी करार प्रक्रियामा श्रम मापदण्डलाई समावेश गरियो  जुन श्रम अधिकारको दृष्टिकोणबाट रणनीतिक उपलव्धि हो  त्यसैगरी स्पोर्टस् वेयर कम्पनीमा श्रमिकको कार्यावस्थामा सुधार भयो भने कोकाकोला लगायतका क्षेत्र जहाँ लामो समयदेखि सामूहिक सम्झौता अस्विकार गरिएको थियो सम्झौता हुनथाल्यो र निर्माण क्षेत्रमा संगठन विस्तारको काममा झन्डै एक तिहाइले वृद्धि हुनपुग्यो   
	 मा दक्षिण अफ्रिकामा आयोजित वल्र्डकपसम्म आइपुग्दा निर्माण क्षेत्रको ग्लोवल युनियन विल्डिक एन्ड उड वर्कर्स इन्टरनेसनलको पहल र स्थानीय युनियनको अगुवाइमा डिसेन्ट वर्क टुवार्ड एन्ड वियोन्ड  मर्यादित काम  र त्यसपछि पनि अभियान सञ्चालन गरियो  निर्माणस्थलमा श्रम मापदण्ड र करारमा उल्लेखित व्यवस्था कार्यान्वयन नहुँदा हड्तालसमेत भए  अन्ततः फिफाको मध्यस्थतामा श्रमिकहरूले सम्मानजनक व्यवहार र आधारभूत श्रम अधिकार प्राप्त गरे  साथै वल्र्डकपको समयमा श्रमिकका लागि चालीस हजार फ्रि टिकटसमेत उपलव्ध गराइएको थियो   
	 को वल्र्डकप ब्राजिलमा हुँदैछ  त्यहाँ पनि निर्माण क्षेत्रका श्रमिकहरू मर्यादित श्रम अभ्यासका लागि क्रियाशील छन्  भर्खरै फिफाको मुख्यालय जुरिचमा भएको बैठकमा टे्रड युनियन र फिफाबीच भएको छलफलमा ब्राजिलमा रहेको वल्र्डकप आयोजक कमिटी लोकल अर्गनाइजिङ कमिटी र युनियनबीच छलफलका लागि फिफाले पहल गर्ने सहमति भएको छ  यसरी फिफाले खेललाई थप मर्यादित बनाउने सन्दर्भमा वल्र्डकप सफल पार्ने काममा संलग्न श्रमिकका लागि मर्यादित श्रम अभ्यासको सुनिश्चित गर्ने कामप्रति देखाएको चासो र पहल प्रशंसनीय बन्दै गएको छ  
	प्रवासी श्रमिक र अन्तर्राष्ट्रिय चासो  
	 को वल्र्डकप कतारमा हुने टुंगो भएको छ  विश्व समुदायलाई थाहा छ कतारको कुल श्रमशक्तिको  प्रतिशत भाग प्रवासी श्रमिकले ओगटेको छ भने निर्माण क्षेत्रमा कार्यरत  प्रतिशत श्रमिक प्रवासी छन्  कतारमा कार्यरत श्रमिकले अहिले पनि कानुनतः टे्रड युनियन अधिकार पाएका छैनन्  आईएलओले घोषणा गरेको आधारभूत श्रम मापदण्डअनुसार टे्रड युनियन खोल्न पाउने सामूहिक सौदाबाजी गर्ने र समान पारिश्रमिक र सेवासुविधा प्राप्त गर्ने सम्बन्धी अधिसन्धिहरू   र  कतार सरकारले अझै अनुमोदन गरेको छैन  
	यो परिवेशमा हुनगइरहेको वल्र्डकपका लागि आवश्यक पूर्वाधारको निर्माणसाथै तयारीको अन्य काममा प्रयोग हुने प्रवासी श्रमिकको श्रम शोषण हुने कुरा सहज अनुमान गर्न सकिन्छ  तसर्थ उनीहरूको मर्यादित कामको अधिकार सुरक्षित गर्ने सन्दर्भमा अन्तर्राष्ट्रिय टे्रड युनियन आन्दोलनले चासोपूर्वक अभियान थालेको छ   
	यही प्रक्रिया अन्तर्गत गत नोभेम्वर  मा आईटीयुसीको महासचिवसँग फिफा मुख्यालय जुरिचमा भएको छलफलपछि फिफाका महासचिवले आफ्नो प्रेस वक्तव्यमा भनेका छन् फिफा र आईटीयुसीले श्रमिक अधिकार सुनिश्चितताका लागि कतारको सन्दर्भमा आगामी महिनामा सम्बन्धित निकायसँग संयुक्त पहल गर्ने र भविष्यमा वल्र्डकपको लागि स्थान चयन गर्दा आधारभूत श्रम अधिकारलाई पनि मापदण्डका रूपमा समावेश गर्ने सहमति भएको छ फिफाको वेवसाइडमा उल्लेख छ  वक्तव्यमा भनिएको छ विश्वमा सवैभन्दा लोकपि्रय खेलको विश्व संगठनको रूपमा फुटबलको विकासभन्दा पर पनि यसको दायित्व छ  आधारभूत मानवअधिकार र अन्तर्राष्ट्रिय रूपमा स्थापित मान्यता अनुरुपको व्यवहारलाई प्रोत्साहन गर्नु फिफाको सिद्धान्त र गतिविधिको अभिन्न अंग हुन आउँछ   
	यसलाई निरन्तरता दिने क्रममा गत फेव्रुअरी  मा फिफा मुख्यालयमा दोस्रो चरणको बैठक भयो  आईटीयुसी विडव्लुआई जिफन्ट र आईएलओसहितको सहभागितामा भएको बैठकमा कतारमा कार्यरत श्रमिकको अधिकार सुनिश्चित गर्दै वल्र्डकपलाई थप मर्यादित बनाउने सन्दर्भमा सहकार्य गर्ने सहमति भएको छ  वल्र्डकपका लागि बनाइने रङ्गशालादेखि आवश्यक पूर्वाधार निर्माण र अन्य सेवासुरक्षामा संलग्न श्रमलाई मर्यादित बनाउने प्रक्रियालाई अगाडि बढाउन वल्र्डकप आयोजनाका लागि कतारको सुपि्रम कमिटी र आईटीयुसीबीच छलफलका लागि फिफाले पहल गर्ने सहमति भएको छ  स्मरणीय छ कतारस्थित वल्र्डकप आयोजक कमिटीका अध्यक्ष तथा सुपि्रम कमिटीका महासचिवले जनवरी दोस्रो साता वक्तव्यमार्फत अन्तर्राष्ट्रिय श्रम मापदण्डलाई सम्मान गर्ने जानकारी गराएका छन्   
	प्रवासमा नेपाली श्रमिक र हाम्रो दायित्व 
	 मा हुने वल्र्डकपलाई लक्ष्यित गरेर कतारले थप जनशक्ति लिनथालेपछि वैदेशिक रोजगारमा जाने नेपाली प्रवासी श्रमिकको पहिलो गन्तव्य मुलुक कतार बनेको छ  वल्र्डकपसँग सम्बन्धित रहेर कतारमा दिनानुदिन श्रमिकको माग बढ्दो छ  अनि अरुको तुलनामा नेपालीहरूको छवि मेहनती इमानदार र सस्तो भएको र हाम्रो मुलुकमा बढ्दो बेरोजगारीले आगामी एक दशकमा लाखौ नेपाली कतार पुग्नेछन्  
	प्रवासी श्रमिकको अधिकार रक्षाका लागि अन्तर्राष्ट्रिय जगतले चिन्ता र चासो लिइरहेको समयमा आफ्नो नागरिकको अधिकार रक्षाका लागि हाम्रो पनि दायित्व हुन्छ र हुनुपर्छ  यस सन्दर्भमा नेपाल सरकार श्रमिक आन्दोलन नागरिक समाज र सञ्चार जगतले समन्वयात्मक रुपमा भूमिका निर्वाह गर्नसके प्रवासी नेपाली श्रमिकको अधिकार प्राप्तिको यस अभियानले थप उपलव्धि प्राप्त गर्न सक्नेछ   
	हरेक देशमा काम गर्ने श्रमिकले सम्बन्धित देशको श्रम कानुनलाई सम्मान गर्नुपर्छ  यसैगरी आईएलओले तय गरेको आधारभूत श्रम मापदण्डलाई सम्मान गर्दै कार्यान्वयन गर्ने दायित्व पनि सवै सदस्य राष्ट्रको हुन्छ  यही आधारमा कतारमा काम गर्ने सबै श्रमिकले आईएलओले तय गरे अनुसारको आधारभूत श्रम अधिकार उपभोग गर्न पाउनुपर्छ  यसका लागि अन्तर्राष्ट्रिय जगतको दबाब आफ्नो ठाउँमा होला  तर हाम्रो देशको नागरिकलाई काम गर्न पठाउँदा गरिने श्रम सम्झौता र करारपत्रमा यी विषयलाई समावेश गर्नका लागि सरकार र सम्बन्धित निकायले पहल गर्नैपर्छ   
	त्यसैगरी आफ्नो देशको श्रमिकले जहाँ श्रम गरे पनि मर्यादित श्रम अभ्यास र आधारभूत अधिकारको सुनिश्चितताका लागि टे्रड युनियन आन्दोलन र नागरिक समाजले प्रवासी श्रमिकलाई अधिकारवारे सचेत पार्ने र संगठित गर्ने नीतिनियम निर्माणका लागि सरकारलाई आवश्यकताअनुसार दबाब दिने र सहकार्य गर्ने अनि अन्तर्राष्ट्रिय आन्दोलनमार्फत सम्बन्धित देशको सरकारलाई समेत दबाब दिने दायित्व निर्वाह गर्नुपर्छ  
	श्रमजीवी वर्गको शक्ति एकतामा हुन्छ भन्ने कुरालाई मनमस्तिष्कमा राखी विदेशी भूमिलाई आफ्नो रगत र पसिनाले सिंचन गरिरहेका प्रवासी श्रमिकले सवैभन्दा पहिला म श्रमिक हुँ र श्रमिकको हकहितका लागि एकले सबैलाईसबैले एकलाई भन्ने वर्गीय भावनासहित सम्बन्धित मुलुकको कानुन संस्कार र संस्कृतिलाई समेत ध्यान दिँदै होशियारीपूर्वक दहि्रलो एकता र सहयोगको वातावरण बनाउनसके कार्यावस्थामा सुधार हुन सक्नेछ  तातेको फलाममा हिर्काउँदामात्र चाहेको आकार दिन सकिन्छ भनेझै अहिले वल्र्डकपको कारण विश्व जनमत कतारमा कार्यरत प्रवासी श्रमिकको अधिकारको पक्षमा देखिएका बेला हामीले आआफ्नो ठाउँबाट होस्टेमा हैंसे गर्नसके नतिजा सकारात्मक आउन सक्छ   
	लेखक संविधानसभा सदस्य हुन्  
	
"
