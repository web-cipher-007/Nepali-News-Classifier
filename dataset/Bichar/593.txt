चार बुँदेकै विस्तारित रुपगिरिजाप्रसाद कोइरालाको अवसानपछि कुनै न "
	गिरिजाप्रसाद कोइरालाको अवसानपछि कुनै न कुनै रूपमा एमाओवादीका अध्यक्ष प्रचण्ड राजनीतिको मियो बनेका छन्  आफूलाई राजनीतिको केन्द्रमा कसरी राखिराख्ने उनलाई खुब आउँछ  हालै उनले आफ्नै पहल र नेतृत्वमा संघीय लोकतान्त्रिकगणतान्त्रिक गठबन्धन एफडीआरए को घोषणा गरेपछि राजनीति यसैको वरिपरि रङमगिएको छ  गठबन्धन पक्षधरले यसलाई गतिरोध फुकाउन दबाब सिर्जना गर्ने उद्देश्यले गरिएको सकारात्मक पहल भनेर दाबी गरेको छ भने विपक्षीहरूले सहमतिको राजनीतिमा  
	थप व्यवधान खडा गरी द्वन्द्व बढाउन खोजेको आरोप लगाएको छ   
	के अब राजनीति चरम धु्रवीकरणको बाटोमा बढ्दै हो  अब कांग्रेसएमाले लगायतका शक्तिलाई यो गठबन्धनले सहमतिमा ल्याउन बाध्य पार्छ  वा उनीहरू पनि यसको काउन्टरमा अर्को गठबन्धन घोषणा गर्छन्  गठबन्धनले राजनीतिक रूपमा कसलाई लाभ छ  यसको औचित्य आवश्यकता र भविष्य के होला  आरोप प्रत्यारोप चल्दै गर्दा यस्ता थुप्रै प्रश्नमाथि विश्लेषण हुनथालेको छ   
	गठबन्धनको औचित्य 
	दल र नेताबीच संविधानसभा विघटनको दोष एकअर्कालाई थोपर्ने क्रम चलिरहँदा झन्डै साढे दुई महिनापछि एमाओवादीले पहिचानसहितको संघीयताको मुद्दा बोकेको गठबन्धन निर्माण गरेको छ  संघीय राज्यको नाम संख्या र सिमाङ्कनका विषयमा मतभेद भएकाले सभा विघटन हुनपुगेको बताइए पनि नवगठित गठबन्धनले पनि ती विषयमा आफ्नो प्रस्ट खाका ल्याएको छैन  एमाओवादीका पोलिटब्युरो सदस्य अग्नि सापकोटा भन्छन् जेठ  पछि मूलभूत मुद्दामा सहमति हुन नसकेर राजनीतिक गतिरोध अझ गहिरिंदै जाने देखिन थालेपछि सकारात्मक दबाब सिर्जना गर्न यो गठबन्धन गरिएको हो  
	गठबन्धन पक्षधर यसको आवश्यकता देख्छन् र औचित्य पुष्टि गर्न खोज्छन् भने विपक्षीहरू यस्तो गठबन्धनको औचित्य देख्दैनन् र यसलाई अस्वाभाविक अप्राकृतिक र सिद्धान्तहीन गठबन्धन भन्छन्  कांग्रेसका गगन थापा र एमालेका रविन्द्र अधिकारी दुबैलाई यस्तै लाग्छ  माओवादी र मधेसी पार्टीबीच सैद्धान्तिक टकराव नै छैन  उदाहरण लिउँ न माओवादी क्रान्तिकारी भूमिसुधारको कुरा गर्छ तर मधेसी पार्टी त्यो सुन्नै चाहँदैनन् कांग्रेसको संघीय मामिला विभागका प्रमुखसमेत रहेका थापा भन्छन् आफ्ना मूलभूत राजनीतिक विचार र प्रवृत्तिलाई छोडेर भएको यो गठबन्धन त्यसकारण सिद्धान्तहीन छ   
	एमालेका पूर्वसभासद रविन्द्र अधिकारीचाहिं आवरणमा संघीयताका विषयमा मत मिलेको भनिए पनि गठबन्धन सत्ता लम्व्याउने नियतबाट बनेको ठान्छन्  भन्छन् सत्ता लम्व्याउने निषेधको राजनीति गर्ने नियतबाट बनेको पनि यो प्राकृतिक गठबन्धन होइन  कुनै समय एमालेकै नेता रहेका तथा हाल मधेसी जनअधिकार फोरम लोकतान्त्रिक का महासचिव जितेन्द्र देवचाहिं दुवैका प्रतिक्रियाको प्रतिवाद गर्छन्  नामबाटै पनि बुझिन्छ यो संघीयता र समावेशी गणतन्त्रका पक्षमा दृढतापूर्वक उभिएका शक्ति बीचको गठबन्धन हो  यसलाई सिद्धान्तहीन भन्नु भनेको राजनीति नबुझेको हो उनी भन्छन्निश्चित राजनीतिक एजेन्डाका लागि मत मिल्ने शक्तिबीच यस्तो गठबन्धन हुनु स्वाभाविक हो र यो औचित्यपूर्ण छ  
	राजनीतिशास्त्रका प्राध्यापक लोकराज बराल पनि संघीय गठबन्धनलाई अस्वाभाविक लाग्दैन यद्यपि उनी यसलाई सिद्धान्तका आधारमा भएको गठबन्धनचाहिं मान्दैनन्  जसरी जातीय क्षेत्रीय मुद्दाहरू उठेका छन्  त्यसलाई नेतृत्व गर्ने धेरै शक्तिहरू जन्मिदै जाँदा यस्ता गठबन्धन बन्नु अस्वाभाविक होइन  भारतमा पनि यो प्रवृत्ति छ उनी भन्छन् तर यो गठबन्धन सैद्धान्तिक कुराभन्दा बढी बार्गेनिङ पावर बढाउने रणनीतिबाट प्रेरित छ  
	भारतीय सिको  
	राजनीतिमा विभिन्न शक्तिबीच कार्यगत एकता गठबन्धन मोर्चाबन्दी हुनु स्वाभाविक कुरा हुन्  प्राध्यापक बरालले भनेजस्तै दक्षिण छिमेक भारतमा यो संस्कृति अधिक छ  हाम्रो सन्दर्भमा चाहिँ संसदीय व्यवस्था कालमा गठबन्धन सरकारहरू निर्माण भएको अनुभव भए पनि धेरै पार्टीहरू मिलेर मोर्चाबन्दी गरेको अनुभव खासै छैन  वामपन्थी पार्टीहरूबीच बेलाबखत मोर्चा बनेका पनि छन्  जस्तो  कै आन्दोलनका बेला तत्कालीन माले माक्र्सवादी लगायतका वाम घटकबीच संयुक्त वाममोर्चा गठन भएको थियो र त्यसले आन्दोलनमा कांग्रेससंगै सक्रिय सहभागिता जनाएको थियो   
	त्यसपछि सत्तामा भएको गठबन्धनबाहेक पार्टीहरूबीच औपचारिक रूपमा मोर्चा या गठबन्धन बनेका छैनन्   मा तत्कालीन राजा सक्रिय हुनथालेपछि गिरिजाप्रसाद कोइरालाले बृहत प्रजातान्त्रिक मोर्चा निर्माणको मौखिक प्रस्ताव राखेका थिए  कोइरालाको अवसानपछि सूर्यबहादुर थापाले यस्तो मोर्चाको बेलाबखत वकालत गर्ने गर्छन्   सालमा जतिबेला राजसंस्थाको विधिवत अन्त्य भइसकेको थिएन प्रचण्डले पनि कांग्रेस लगायतका शक्तिलाई गणतान्त्रिक मोर्चा गठन गरेर बढ्न प्रस्ताव गरेका थिए  तर कोइरालाले माओवादीले त्यस्तो मोर्चाको अगुवाइ गर्न खोजेको बुझेर प्रस्ताव अस्वीकार गरिदिए  सत्तामा गठबन्धन संस्कृति भए पनि पार्टीपार्टीबीच मोर्चा बनाउने अभ्यास नेपालमा भएको छैन  गठबन्धन र मोर्चाबन्दी गर्ने संस्कृतिको सिको नेपाली राजनीतिमा दक्षिण छिमेक भारतबाटै भित्रेको हो   
	स्रोत भन्छ भारतले नेपाली राजनीतिमा दलहरूबीच मोर्चाबन्दी गराउन केही समय अघि खोजेको थियो  माधव नेपाल गठबन्धन सरकार भएका बखत उसले कांग्रेस र मधेसी दलहरूबीच मोर्चा निर्माण गर्ने पहल गरेको थियो  त्यो बेला कांग्रेसले देशव्यापी सभा गरिरहेको थियो  भारतले मधेसी दलहरूसहितको मोर्चा बनाएर बढ्न विभिन्न तहका नेतामार्फत प्रस्ताव राखेको थियो  उक्त प्रस्ताव केन्द्रीय कमिटीमा घुमाउरो ढंगले केही नेताले राखे पनि पार्टीले त्यस्तो मोर्चा बनाउने कुरालाई महत्व दिएन  स्रोत दाबी गर्छ भारतले मधेसी दलहरूलाई नेपाली राजनीतिमा एउटा बलियो स्टेकका रूपमा स्थापित गर्न चाहेको त्यसबाट बुझिन्थ्यो  
	झन्डै एक वर्षअघि एमाओवादी र मधेसी मोर्चाबीच चारबुँदे सहमति निर्माण गरेर अघोषित मोर्चाबन्दी सुरु भएको थियो  यसपाली त मधेसी आदिवासी जनजाति र एमाओवादीसमेतलाई भारतले मिलाइदियो स्रोतको दाबी छसंविधानसभा म्याद नजिकिंदै गर्दाको बेलामा एमाओवादी मधेसी र जनजातिहरूबीच बनेको समीकरणको सूत्रधार यसपटक युरोपियनहरू नभएर भारतीय थिए  
	चार बुँदेदेखि नै भारतीय रुचि नभएको भए एमाओवादी र मधेसी मोर्चाको सत्ता सहयात्रा र अहिलेको गठबन्धन बन्ने तहसम्म सम्बन्ध विकास नहुने दाबी अर्को एक मधेसी विश्लेषक गर्छन्  उनलाई मधेस र एमाओवादीको विगतको तिक्ततापूर्ण सम्बन्ध र मधेसी दलको एमाओवादीभन्दा भिन्न चरित्र देखेर अहिले भएको गठबन्धन अस्वाभाविक लाग्छ  सत्तामा सहयात्रा अघिचाहिं माओवादी र मधेसी मोर्चाबीच गठबन्धन बन्ने त्यस्तो भरपर्दो आधार थिएन  माओवादीले उपाध्यक्ष बाबुराम भट्टराईलाई प्रधानमन्त्रीका उम्मेदवारको रूपमा अघि सारेपछि मधेसी र माओवादीको सत्तारुढ गठबन्धन बनेको थियो ती विश्लेषक भन्छन् यो गठबन्धन तयार पार्न पनि उतैको भूमिका छ  नत्र विगतलाई हेर्ने हो भने मधेसी र माओवादीबीच स्वाभाविक गठबन्धन हुनै सक्दैन  
	म्ााओवादी र मधेसी दलबीचको सम्बन्ध अत्यन्त तिक्ततापूर्ण रह्यो  पहिलो मधेस आन्दोलन माओवादीले मधेसमा गरेको ज्यादतीको विरुद्ध केन्दि्रत थियो  मधेसी दल र माओवादी बीचका तिक्तता र आक्रोश बढ्दै जाँदा गौरमा माओवादीको ठूलो नरसंहार हुनपुग्यो  माओवादीले मधेसका मुद्दालाई सम्बोधन गरेको भए उपेन्द्र यादव जयकृष्ण गोइत मातृका यादवहरू त्यो पार्टीबाट बाहिरिने थिएनन् एक मधेसी नेता भन्छन् अहिले पनि प्रभु शाह लगायत मधेसीलाई माओवादीले महत्वपूर्ण जिम्मेवारी दिएको छैन  अर्थात् माओवादीले मधेसलाई प्रयोगमात्रै गर्ने हो  मधेसको एजेन्डामा माओवादी आउँदैन  मधेसी मोर्चालाई उपयोग गरेर पार्टी विभाजनबाट क्षति भएको शक्ति आर्जन गर्ने उसको उद्देश्य हो   
	त्यसो भए किन मधेसी मोर्चा र माओवादी गठबन्धन बन्यो त  के यसबाट मधेसीलाई कुनै फाइदा छैन  जितेन्द्र देव भन्छन् हिजोका माओवादीसंग सेना थियो बन्दुक  
	थियो  आजका प्रचण्ड र बाबुरामले नेतृत्व गरेका माओवादी सँाच्चिकै संघीय गणतान्त्रिक नेपाल चाहन्छन्  उनीहरूसंग राज्य पुनसर्ंरचनाको सवालमा हाम्रा मत मिल्छन्  त्यसैले गठबन्धन भएको हो  तर जानकारहरूचाहिं मधेसी दलका नेताहरूले बृहत् गठबन्धनको सुरक्षा छाताभित्र बस्दा भोलि हुनसक्ने सम्भावित चुनावमा आफूलाई सुरक्षित हुने र सत्तामा पनि बसिरहन पाउने ठानेको हुनसक्ने बताउँछन्   
	प्रचण्डरणनीति 
	के त्यसो भए प्रचण्डले चाहिं आफ्नो राजनीतिक लाभ नहेरी दक्षिण छिमेककै चासोमा मात्रै यो गठबन्धन बनाएका हुन् त  स्रोत भन्छ प्रचण्डले आफ्नो राजनीतिक फाइदाका लागि यो गठबन्धनलाई रणनीतिक ढंगले प्रयोग गर्न चाहिरहेका छन्  औपचारिक रूपमा उनले लामो समयदेखिको राजनीतिक गतिरोधको निकास एक्लै निकाल्न नसकेकाले दबाबका लागि अन्य शक्तिलाई समेत लिएर मोर्चा बनाउनुपरेको बताएका छन्  उनले यो गठबन्धनले दबाब उत्पन्न गराएपछि सहमतिको वातावरण बन्ने पहिचानसहितको संघीयता र संघीयतासहितको संविधान निर्माण हुने बताएका छन्  तर विपक्षी र विश्लेषहरूचाहिं यो भनाइप्रति विश्वस्त छैनन्  उनले यो गठबन्धन निर्माण गर्नु केही कारण छन्   
	एक निरन्तर खस्कँदो छवि र पार्टी विभाजनले राष्ट्रिय राजनीतिमा उनको हैसियत कमजोर बनाउँदै लगेको पृष्ठभूमिमा उनी मोर्चालाई पुनः शक्ति आर्जन गर्ने माध्यम बनाउन चाहन्छन्  एमालेका रविन्द्र अधिकारीको ठहर यस्तै छ  यो प्रचण्डको दबाबको राजनीति हो उनी भन्छन् उनी गुमेको साख फिर्ता गर्दै विभाजनबाट गुमेको शक्ति आर्जन गर्ने उनको उद्देश्य हो  एमालेकै अर्का नेता घनश्याम भुसालका शब्दामा यो मोर्चा प्रचण्डको राजनीतिको अन्तिम पडाव हो  यसमा हारे भने उनीसंग अब अर्को कार्ड बाँकी रहने छैन  प्रचण्डसंग निकट मानिएका एमाओवादीका अग्नि सापकोटाचाहिं आफ्नो राजनीतिक लाइन अनुसारको पहलकदमी लिनुलाई अस्वाभाविक रूपमा लिन नहुने तर्क गर्छन्   
	दोस्रो प्रचण्डले बुझेका छन् मुद्दा नभई राजनीति चल्दैन  त्यसैले संघीयतालाई जबर्जस्त मुद्दा बनाउँदै कांग्रेस एमालेलाई संघीयता विरोधीको रूपमा चित्रण गर्न उनको अभिप्राय हो  जसरी उनले पछिल्लो समय कांग्रेसलाई सत्ता दिन हुँदैन भनेर पूर्ववर्ती भनाइबाट युटर्न गरेका छन् त्यसबाट उनी र यो गठबन्धन कांग्रेस एमालेलाई संघीयता विरोधीका रूपमा प्रस्तुत गर्दै अभियानका रूपमा आउन खोजेको बुझ्न कठिन पर्दैन  सापकोटा भन्छन् हामी संघीयताका पक्षमा जनपरिचालनका कार्यक्रम गर्छाै र देशैभरि संयुक्त सभाका कार्यक्रम पनि गर्न सकिन्छ  
	तीन प्रचण्डको अर्को निसाना कांग्रेस एमालेमा रहेको असन्तुष्ट आदिवासी जनजाति समूह पनि हो  आदिवासी जनजातिले अर्को पार्टी खोल्न लागेको र मुख्य दुई दलका असन्तुष्टलाई आकषिर्त गर्न संघीय गठबन्धन गरेका हुन्  चार उनले यस गठबन्धनले राष्ट्रपतिलाई पनि सन्तुलनमा राख्न सकिने सोचेर पनि बढेका हुनसक्छ   
	त्रिपक्षीय ध्रुवीकरण 
	राष्ट्रिय राजनीतिक माहौलमा यो गठबन्धनले थप धु्रवीकरण निम्त्याएको छ  सत्तारुढ दलहरूबीच भएको यो गठबन्धनमा विघटित संविधानसभाका  दल छन्  तर यो मूलतः संयुक्त लोकतान्त्रिक मधेसी मोर्चा र एमाओवादी बीचको गठबन्धन हो  यस गठबन्धन बाहिर कांग्रेस एमालेमात्रै छैन एमाओवादीबाट फुटेको नेकपामाओवादी र उपेन्द्र यादवले नेतृत्व गरेको मधेसी जनअधिकार फोरम पनि छ  घोषित रूपमा गठबन्धन नबने पनि कांग्रेस एमालेका नेतृत्वमा झन्डै  दल रहेको लोकतान्त्रिक गठबन्धन छ भने नेकपामाओवादीको नेतृत्वमा नेपाल संघीय जनगणतान्त्रिक मोर्चा छ  नेकपामाओवादीले आफूलाई तेस्रो शक्तिको दाबी गर्दै आएको छ  तर फोरमका जितेन्द्र देवको दाबी छ पहिचानसहितको संघीयताको पक्षमा उपेन्द्र यादव र वैद्यहरू भएकाले उनीहरू पनि ढिलोचाँडो यो गठबन्धनमा सहभागी हुन्छन्  
	एमालेका भुसालचाहिं यो गठबन्धनले वाम लोकतान्त्रिक गठबन्धनको आधार तयार पारिदिएको बताउँछन्  भन्छन् अब निश्चित रूपमा यसको काउन्टरमा अर्को मोर्चा जन्मिन्छ  कांग्रेसका एक नेताचाहिं त्यस्तो सम्भावना देख्दैनन्  उनी एमालेसंग कार्यगत एकता हुनसक्ने तर मोर्चाबन्दी गरेर जाने अवस्था देख्दैनन्  भोलि चुनावमा सहमति बन्नसके केही ठाउँमा कार्यगत एकता हुनसक्ला तर मोर्चाबन्दी हुँदैन  यही बुझेर प्रचण्डले यो मोर्चाबन्दी गरेका हुन् भन्छन् कांग्रेस एमालेबीच तल्लो तहसम्म प्रतिस्पर्धा छ  केही मुद्दामा मत मिल्नेमात्रै हो तर मोर्चाबन्दी गरेर जाने अवस्था आउला जस्तो लाग्दैन  एमालेका अधिकारी थप्छन् कांग्रेस एमालेलाई बाहिर राखेर गरिएको धु्रवीकरणले राजनीतिमा सही निकास दिंदैन  
	प्रतिक्रियामै सीमित  
	संघीयतामा जाने कुरामा विमति छैन तर कस्तो संघीयता त्यसको स्वरूप संख्या र नामका बारेमा विमति भइरहेको हो  तर एमाओवादीले गठबन्धनमार्फत संघीयताको वकालत गर्नु अर्थ हो उसले कांग्रेस एमालेलाई संघीयता विरोधीका रूपमा प्रस्तुत गर्नेछ  यो अवस्थामा कांग्रेस एमालेचाहिं प्रतिक्रियामै सीमित छन्  उनीहरूसँग प्रचण्ड रणनीतिलाई प्रतिवाद गर्ने काउन्टर रणनीति छ भन्ने लाग्दैन  उनीहरू कमजोर र रक्षात्मक हुँदै गएको विश्लेषकहरू बताउन थालेका छन्  के गुर्नपर्छ कांग्रेसएमालेले  संघीय मामिला विभागका थापा भन्छन् अहिले मोर्चाका विरुद्ध मोर्चा बनाउनुभन्दा पनि उसको भन्दा ठूलो स्वरले संघीयताका विषयमा हामीले हाम्रा अभिमतहरू जनतासमक्ष प्रस्टसंग राख्न सक्नुपर्छ  
	सरकार फेरेर मात्रै सबै परिवर्तन हुनुपर्छ भन्ने जुन कुरा कांग्रेस एमालेले सारेका छन् त्यसमा परिवर्तन आवश्यक देख्छन् थापा  सरकार प्रमुख कुरा होइन निर्वाचनमा जाने कुरा प्रमुख हो उनी भन्छन् यो सरकारले निष्पक्ष निर्वाचन गर्ने विश्वास छैन  त्यसकारण चुनावी सरकारका विषयमा कुरा गर्नुपर्छ र अब निर्वाचनमा जाने कुरामा जोड दिनुपर्छ  उनले यो गठबन्धनका विरुद्ध अर्को मोर्चाबन्दी हुने सम्भावना नदेखेको बताउँछन्  उपेन्द्र यादव र मोहन वैद्यहरूसँग गठबन्धन गरेर जाने सम्भावना कम छ उनी थप्छन् बनिहाल्यो भने पनि राप्रपासंग एलाइन्स बन्न सक्छ  तर त्यो दक्षिणपन्थी व्यागेज बोकेर अलाइन्स बनाउनेतिर लाग्नुभन्दा संघीयताका एजेन्डामा आफ्ना कुरा जनतालाई प्रस्ट भन्नुपर्छ  
	 
	 
	 
	 
	 
	 
	 
	 
	
"
