हामी किन समृद्ध भएनौं पूर्वाधार विकासको शक्तिभन्दा मानव विकासको शक्ति आर्थिकसामाजिक विकासका सन्दर्भमा धेरै गुणा बलियो हुन्छ "
	 को ऐतिहासिक जनआन्दोलनपछि गिरिजाप्रसाद कोइरालाले राष्ट्रप्रमुखको अधिकारसमेत ग्रहण गरेका समयमा त्रिभुवन विश्वविद्यालयका पूर्व उपकुलपति केदारभक्त माथेमाले गणेशमान प्रतिष्ठानको आयोजनामा बालबालिकालाई प्रधानमन्त्रीसँग भेट गराउन बालुवाटार लिएर जानुभएको थियो  त्यतिबेला भौतिक पूर्वाधार विकास र शिक्षामध्ये केमा जोड दिने भन्ने विषयमा कोइराला र माथेमाबीच एक प्रकारको विवाद नै भएछ  माथेमाले शिक्षाका पक्षमा र प्रधानमन्त्रीले भौतिक पूर्वाधारमा जोड दिएको कुरा सञ्चारमाध्यममा पनि सार्वजनिक भयो  नेपालका आम राजनीतिज्ञको सोच अहिले पनि कोइरालाको भन्दा फरक छैन  जनताका अपेक्षा र माग पनि त्यसकै सेरोफेरोमा केन्दि्रत छ  तर मलाई भने लाग्छ पूर्वाधार विकासको शक्तिभन्दा मानव विकासको शक्ति आर्थिकसामाजिक विकासका सन्दर्भमा धेरै गुणा बलियो हुन्छ  
	पूर्वाधार विकासका दृष्टिकोणले सडक यातायात नपुगेको ठाउँमा त्यसको निर्माण र सहरीकरण हुनु एक प्रकारको क्रान्ति नै मान्ने गरिन्छ  हुन पनि सडक पुगेका र नपुगेका ठाउँका सन्दर्भमा तुलनात्मक अध्ययन गर्दा त्यस्तै निष्कर्ष आउन सक्छ  तर सहरी विकास र सडक क्रान्तिका परिणामहरु स्थानीय समुदायका सन्दर्भमा आमरूपमा सकारात्मक रहेकोचाहिं देखिन्न  नौबिसेपोखरा पृथ्वी राजमार्ग त्रिशूली नदीको किनार हुँदै निर्माण भयो  पछि मुग्लिननारायणघाट खण्ड पनि त्यसरी नै बनाइयो  चेपाङ बस्तीका नदी किनाराका खोरियाहरु हुँदै उक्त राजमार्ग निर्माण गरियो  सडक निर्माणले सडक किनारका जमिनको मूल्य अस्वाभाविक रूपमा वृद्धि पनि गर्यो  सडक किनारामा नयाँनयाँ बजार र बस्तीहरु बसे  होटल र रिसोर्टहरु बने  त्यो क्रम अझै जारी छ  तर त्यसको लाभ भने त्यहाँको स्थानीय चेपाङ समुदायले खासै लिन सकेन  बरु उनीहरु सडकले भित्र्याएको अपसंस्कृतिको बोझ बोक्न विवश भए  त्यसलाई सामना गर्ने र लाभ लिने सामथ्र्य भने उक्त परिवर्तनले जुटाइदिएन   
	अहिले पनि त्रिशूली किनारका चेपाङ समुदाय जिउनका लागि जंगलका गिठ्ठा र भ्याकुरको सहारा लिन विवश छन्  सडकको फेरिँदो जीवनले उनीहरुलाई राहत दिनसकेको छैन  अहिले पनि विषाक्त जंगली खानाका कारण चेपाङ परिवारहरु अकालमै मरेका समाचारहरु सुनिन्छन्  राज्य तथा बाह्य दाताहरुका तर्फबाट राहत र संरक्षणका कुरा हुनथालेको पनि दशकौं भइसक्यो  तर पनि उक्त सडक किनारा र त्यस वरिपरिका चेपाङ समुदायको जीवनमा खासै सकारात्मक परिवर्तन आउनसकेको छैन  तर त्यही ठाउँमा बाहिरबाट आएका मानिसहरुले भने उक्त सडकबाटै आफ्नो जीवनमा निकै ठूलो परिवर्तन  
	ल्याए  एक प्रकारले उक्त सडकले उनीहरुको जीवनमा क्रान्ति नै ल्याइदियो  
	नेपालको यातायात क्षेत्रको पूर्वाधार विकासको मेरुदण्ड मानिने पूर्वपश्चिम राजमार्गको कथा पनि यसभन्दा फरक छैन  त्यसको पूर्वी खण्ड चार दशकअघि नै चुरेको चारकोसे झाडी छिचोल्दै बनाइएको थियो  त्यसबेला चारकोसे झाडी आसपास मुसहर डोम खत्वे लगायत मधेसी दलितका बस्तीहरु बाक्लै थिए  राजमार्ग निर्माणसँगै सडक छेउछाउका बस्तीहरुमा बाहिरबाट मानिसहरु ओइरिए  बिरानो लाग्ने ठाउँहरुमा रातारात कंक्रिटका महलहरु खडा  
	भए  पानी बिजुली र ढल निकासजस्ता पूर्वाधारहरु थपिँदै गए  तर त्यो परिवर्तनको प्रक्रियामा त्यहाँका रैथाने दलितहरु सहभागी हुनसकेनन्  उनीहरुका बस्ती क्रमशः त्यहाँबाट टाढिँंदै गए  जो त्यहाँ बसे उनीहरुको अवस्था हिजोको तुलनामा अझै कमजोर हुँदै गयो  उनीहरु पनि सडकले भित्र्याएको अपसंस्कृतिका असरहरुबाट आक्रान्त भए  त्यसको प्रतिरोध गर्ने सामथ्र्य उनीहरुले अहिलेसम्म जुटाउन सकेनन्   
	पूर्वपश्चिम राजमार्ग आसपास रहेका राजवंशी धिमाल दनुवार कुमाल र पश्चिम तराईका थारुहरुको अवस्था पनि त्यसभन्दा भिन्न छैन  सडकले ल्याएको समृद्धिले उक्त समुदायको बहुसंख्या आफ्नो पुरानो ठाउँबाटै विस्थापित भयो  विस्थापित हुन तयार नहुनेहरु पेसा बदल्न बाध्य भए  हिजोका धर्तीपुत्र किसानहरु आज ज्यालादारी मजदुरमा परिवर्तन भएका छन्  उनीहरुको आजको जीवन हिजोको तुलनामा असुरक्षित र कष्टप्रद बन्न पुगेको छ  यद्यपि अपवादको स्थिति नभएको चाहिं होइन  
	सहरीकरणको अनुभव सडक पूर्वाधारको विकासभन्दा भिन्न छैन  दाङदेउखुरी उपत्यकामा म स्कुल पढ्दाकै समयमा नगर विस्तारका योजनाहरु तयार भए  घोराही तुलसीपुर र लमही अहिले नगर क्षेत्रमा परिणत भएका छन्  ती तीनवटै नगर क्षेत्रहरुमा ठूलठूला थारु गाउँहरु थिए  रातको समयमा थारु बस्तीहरुमा एक प्रकारको सांस्कृतिक माहौल देख्न सकिन्थ्यो  तर अहिले नगर क्षेत्रभित्र थारु समुदायका न पुराना बस्तीहरु नै सुरक्षित रहे नत त्यसको आधुनिकतासँग उनीहरु जोडिनसके  बरु विकासले उनीहरुको परम्परागत बस्तीहरु विस्थापन गराइदियो  त्यहाँ बस्नेहरुका संास्कृतिक परम्परा र रहनसहनहरु नै बदलिए  आर्थिक अवस्था पहिलेभन्दा कमजोर भयो  ठूलो हिस्सा परम्परागत पेसा र व्यवसायबाट विस्थापित भयो  हेर्दाहेर्दै उनीहरु पनि सहरले ल्याएको अपसंस्कृतिको सिकार हँुदै ज्यालादारी मजदुरमा बदलिए  सहरको समृद्धि र बजार संस्कृति उनीहरुका लागि कौवालाई बेल पाक्यो हर्ष न विस्मातजस्तो भयो   
	सुर्खेतको छिन्छु उपत्यकाका राजीहरु अहिलेसम्म पनि सहरीकरणको प्रक्रियासँग जोडिनसकेका छैनन्  उनीहरु आफ्ना परम्परागत जमिनहरु सस्तो मूल्यमा बेचेर जंगलमा खोरिया फाँड्न विवश छन्  सहरीकरणले उनीहरुको जीवनमा सकारात्मक प्रभाव दिनसकेको छैन  जबकि छिन्छु उपत्यका अहिले आर्थिक समृद्धिको केन्द्र बन्दैछ  पूर्वपश्चिम राजमार्ग क्षेत्रमा विकास भएका नयाँ बस्ती र बजार क्षेत्रको अवस्था पनि यस्तै छ  कमोबेस रूपमा पुराना वासिन्दाहरु विशेषगरी आर्थिकसामाजिक रूपमा पछौटे अवस्थामा रहेकाहरु विस्थापित नै भएका छन्  सामथ्र्य भएका विशेषगरी नयाँ वासिन्दाले राम्रै प्रगति गर्दै गएका छन्  
	यस्तै अवस्था शिक्षा क्षेत्रको पूर्वाधार विकासमा पनि छ   सालको अन्त्यतिर म एमबीए अध्ययनका लागि कीर्तिपुर आएको थिएँ  भारतमा अध्ययन गर्दा संगठनको कामको सिलसिलामा राजधानी आउँदा कीर्तिपुरको रमणीय वातावरणले मलाई तानेको थियो  त्यतिबेलै मैले मास्टर्स डिग्रीको अध्ययन कीर्तिपुरमा गर्ने सोच बनाएको थिएँ  कीर्तिपुरको त्रिभुवन विश्वविद्यालय नेपालको शिक्षा विकासको केन्द्र नै थियो  त्यहाँ आएपछि मैले थाहा पाएँ शिक्षाको केन्द्र वरिपरिको अवस्था बत्तीमुनिको अँध्यारो भनेझंै रहेछ   
	त्यतिबेलासम्म कीर्तिपुर क्षेत्रमा स्नातकहरुको भेला गर्ने चलन थियो  पञ्चायतकालमा केही समय स्नातकहरुका तर्फबाट राष्ट्रिय पञ्चायतमा प्रतिनिधित्वको व्यवस्था भएका कारण त्यस्तो प्रचलन बसेको थियो  तर त्यस्ता भेलाहरुमा औंलामा गन्न सकिने व्यक्तिहरुमात्र सहभागी हुन्थे  पछि बुझ्दै जाँदा त्रिभुवन विश्वविद्यालय कीर्तिपुरका लागि जग्गा दिने त्यहाँको ज्यापु समुदायको विश्वविद्यालय शिक्षामा प्रवेश गर्ने सामथ्र्य नै तयार भएको रहेनछ  ज्यापु समुदायको ठूलो हिस्सामा शिक्षाको महत्त्वको चेतना पुगेकै  
	थिएन  विश्वविद्यालयले उक्त चेतना निर्माणमा खासै योगदान दिनसकेको थिएन  त्यस प्रकारको योजना पनि थिएन  उनीहरुका लागि पाले पियन खरदार मुखियाजस्ता नोकरीका अवसरहरु नै पर्याप्त थिए  उनीहरुमा आमरूपमा खेती किसानीका लागि किन पढ्नुपर्यो भन्ने धारणा प्रबल थियो  कृषि कार्य नभएको बेला सजिलै ज्यामी काम पाइहालिन्थ्यो   
	म कीर्तिपुरमा पढ्न आउँदासमेत काठमाडौं सहर नगएका मानिसहरु त्यहाँ भेट्न सकिन्थ्यो  समयक्रमसँगै अहिले त्यो अवस्थामा केही सुधार आएको छ  विश्वविद्यालयको स्थापनाले भन्दा राजनीतिक जागरणले त्यहाँको समाजलाई परिवर्तनको प्रक्रियातिर डोर्याएको छ  अहिले डा हीराबहादुर महर्जन उक्त विश्वविद्यालयको उपकुलपति नै हुनुभएको छ  शिक्षाप्रतिको चेतना आमरूपमै विस्तार भएको छ  आधुनिक शिक्षाका राम्रा विद्यालयहरु स्थापनासमेत भएका छन्  यद्यपि अझै पनि कीर्तिपुरको ज्यापु समुदाय शिक्षा क्षेत्रमा अन्य समुदायको तुलनामा पछाडि नै छ  विश्वविद्यालयका कारणले विकास भएको त्यस क्षेत्रका नयाँ बस्तीहरुमा देखिने सम्पन्नतामा त्यहाँको रैथाने ज्यापु समुदायको उपस्थिति निकै कम छ   
	मानव विकासको अर्को पाटो पनि छ  केही समय पहिले म रामेछापको कार्यक्रममा सहभागी हुन सुनकोशी तरेर पकरवासतिर लागेको थिएँ  पूर्वाधार विकासले निकै पछाडि परेको र प्राकृतिक हिसाबले पनि ठगिएको जस्तो लाग्ने सुख्खा पहाडहरुका भीरकान्लाहरु छिचोल्दै हामी त्यहाँ पुगेका थियौं  पकरवास क्षेत्र त केही उर्वर नै देखिन्थ्यो  तर त्यस अघिका बस्तीहरु देखेर मेरो मनमा प्रश्न उठेको थियो यस्तो ठाउँमा पनि मानिस किन र कसरी बसिरहेका होलान्   
	पछि थाहा भयो प्रकृतिसँग र अभावसँगको संघर्षमा त्यहाँका मानिसहरुले जीवन संघर्षको सामथ्र्य भेटाइसकेका रहेछन्  जीविकाको खोजीमा उनीहरुमा जिउने कलामात्रै होइन समृद्धिको बाटो पनि भेटेका रहेछन्  त्यहाँका मानिसहरुको काठमाडौंका फास्टफुड रेस्टुरेन्ट र हार्डवेयर व्यवसायमा विशेष संलग्नता  
	रहेछ  त्यो सीप उनीहरुको जीवनका लागि संघर्षका क्रममै आर्जेका रहेछन्  अहिले ती गाउँका उमेर पुगेका युवाहरु काठमाडौं पुगेर केही न केही इलम गरेर देखाउने सपना बुन्दा रहेछन्  ती बस्तीहरुको विकटताभित्र लुकेको सम्पन्नताको त्यो रहस्य थाहा पाउँदा मलाई केही नयाँ कुरा पत्ता लागेझैं अनुभूति भएको थियो  
	त्यसको ठीक विपरीत अवस्था मेरो आफ्नै ठाउँको छ  दाङ उपत्यका अत्यन्त सुन्दर र आकर्षक छ  तराईको निकै ठूलो भूभाग चारकोसे झाडीका रूपमा रहँदा नै दाङ उपत्यका आवाद थियो  मलखाद र कीटनाशकको प्रयोग सुरु हुनुभन्दा पहिले दाङ उत्पादनका दृष्टिले तराईका अन्य जिल्लाहरुको तुलनामा निकै अगाडि थियो  दाङको कोइलावास नाका सीमित क्षेत्रको नाका हुँदाहुँदै पनि नेपालको छैटौं चल्तीको नाकाका रूपमा थियो  त्यतिबेलै यहाँका मध्यमवर्गीय परिवारका मानिसहरु बनारस पुगेर उच्चशिक्षा हासिल गर्थे  कृषि क्षेत्रको सम्पन्नताले गर्दा उनीहरुले शिक्षालाई आफ्नो जीविकोपार्जनको माध्यमका रूपमा प्रयोग गरेनन्  सरकारी जागिरप्रति त उनीहरुमा नकारात्मक धारणा नै थियो  परिणामस्वरुप अहिलेसम्म पनि प्रशासनिक उद्योग र वाणिज्य क्षेत्रमा दाङ निकै पछाडि छ  किनभने परम्परागत कृषि पेसाले उनीहरुको जीवन सहज ढंगले चलिरहेकै थियो  आज उनीहरुको त्यो अवस्था जमिनको खण्डीकरणका कारण खस्किएको छ  तर अन्य क्षेत्रमा जान हिजोजस्तो सहज अवस्था छैन तीव्र प्रतिस्पर्धाबाट गुज्रनुपर्छ  त्यो प्रतिस्पर्धाको सामथ्र्य उनीहरुले रामेछापको कोशी किनारका वासिन्दाहरुले जस्तो अझै हासिल गरिसकेका छैनन्  तर त्यस दिशामा क्रमशः अगाडि बढ्दैछन्  समृद्ध ठाउँका मानिसहरु पछि पर्ने र संकटमा रहेका मानिसहरुले प्रगति गर्ने अवस्थाको यो आफैंमा एउटा दृष्टान्त हो  एसियाभन्दा पहिले युरोप आधुनिक विकास प्रक्रियामा अघि बढ्नु र सफल हुनुको कारण पनि यस्तै हो भन्ने मेरो मान्यता छ  
	 सालतिर म पहिलोपटक कर्णाली पुगेको थिएँ  कर्णालीवासीसँग मेरो संगत बाल्यकालदेखिकै हो  त्यतिबेला दाङ उपत्यका घोडाको प्रमुख हाटबजारका रूपमा थियो  हामीभन्दा अघिल्लो पुस्ताले त भोटबाट ल्याएको नुन खाने गर्थे  भोटको नुन ल्याउने पछिसम्म घोडाको व्यापार गर्ने दाङमा थारु समुदायले लगाउने ठेट्वाको सेतो कपडा सायद अल्लोको धागोबाट बुनिन्थ्यो जस्तो लाग्छ बुन्ने काम त्यहाँका मानिसहरु दाङ आएरै गर्थे  त्यस्ता तानहरु हाम्रै घरआँगन छेउमा राखेर बुनेको त मैले आफैं पनि देखेको हुँ  तर त्यो कपडा उत्पादनको प्रचलन अन्त्य भयो  उनीहरु आफैंले हातले कम्मल राडीपाखीसमेत बुनेर गाउँगाउँ लगेर बेच्ने गर्थे  उनीहरुमा व्यापारिक कला निकै थियो  तर पछि उनीहरुलाई नेपालमा सबभन्दा पछि परेको समुदाय भनिँदा मेरो मनमा एक प्रकारको कौतुहल थियो त्यस्तो कला र सीप भएको समुदाय कसरी पछाडि पर्यो   
	वास्तवमा कर्णालीवासी आधुनिक विकासका कारण प्रभावित भएको र पछि पारिएको समुदाय रहेछन्  नुन भारतबाट आउन थालेपछि तिब्बतबाट आउन कम भयो  आयो नुनका कारणले त त्यो बन्द नै भयो  सामुदायिक वनको विकासले उनीहरुको पशुपालन व्यवसायमा नकारात्मक असर पर्यो  भेडा च्याङग्रा र घोडा ल्याएर जाडोमा तल झर्ने चलन नै रोकियो  अनि मेसिनका सस्ता र राम्रा कपडा आउन थालेपछि उनीहरुको परम्परागत उत्पादन प्रक्रिया बिथोलियो  माथिबाट नुन र आफ्ना उत्पादन लिएर आउने र तलबाट खाद्यान्न लिएर जाने उनीहरुको आर्थिक सन्तुलनको प्रणाली पशुपालन व्यवसायमा आएको ह्रास र व्यापार संरचनामा आएको परिवर्तनले बिथोलियो  अहिले सरकार अनुदानमा चामल पुर्याउने बाटोमा लागेको छ  यसबाट त्यहाँको खाद्यान्नको न्यूनताको समस्या समाधान र सम्बोधन गर्न सकिन्छ भन्ने देखिंदैन  यसका लागि नयाँ उत्पादन व्यवस्था बजार प्रणाली र खाद्य प्रविधिको विकासतर्फ राज्यको ध्यान जानुपर्ने हो  तर अहिलेसम्म त्यस दिशामा सार्थक पहल भएको देखिँदैन  
	भौतिक पूर्वाधारहरुको विकास आवश्यक छ  पूर्वाधारहरुको विकास समृद्धिको आधार पनि हो  तर त्यसको समुचित प्रतिफल हासिल गर्नेगरी सामथ्र्य विकास गर्न सक्नुपर्छ  सामथ्र्यको विकासका लागि मानव संसाधानको विकासमा जोड दिनुपर्छ  मानव संसाधनको विकास आधारभूत रूपमा शिक्षाको विकाससँग जोडिएको विषय हो  अहिलेझैं विकासका नाममा जथाभावी अघि बढ्ने कुराले कसैका लागि लाभैलाभ र धेरैका लागि हानि हुने अवस्था सिर्जना भइरहेको छ  हामीकहाँ विकासले ल्याउने सकारात्मक प्रभावचाहिं देख्ने तर त्यसले पार्ने प्रभावको सामना गर्ने सामथ्र्य विकासबारे ध्यानै नदिने स्थिति छ  यदि समयमै विकासको सन्तुलित दृष्टिकोण र रणनीति तयार गर्न नसक्ने हो भने अनेक ठूला विकासका संरचना निर्माणसँगै धेरै ठाउँमा कर्णालीको जस्तै नियति दोहोरिन सक्छ   
	सामथ्र्य विकासको अभावमा एउटाका लागि निर्माण गरिएका संरचनाको लाभ अर्कैले उठाउने अवस्था हुन्छ  रारा र खप्तडजस्ता क्षेत्रहरुको सुन्दरताको व्यावसायिक लाभ लिने समूह पनि बाहिरबाटै त्यहाँ पुग्नेछ  स्थानीय मानिसहरु पछौटेपन र गरिबीका कारण त्यसको प्रतिफल पाउनबाट बञ्चित हुनु पर्नेछ  सहरीकरण र पूर्वाधार विकासका कारण विस्थापित हुने यथार्थप्रति हामी सबैको ध्यान जान सक्नुपर्छ  जीवन संघर्षसँग जोडिएर अघि बढेको र सामथ्र्य विकास गरेको मानवशक्तिले नै त्यसका चुनौतीको सामना गर्ने सामथ्र्य निर्माण गर्दोरहेछ भन्ने यथार्थ मनन गर्न सक्नुपर्छ  यसका लागि मानिसलाई समृद्धिको उपयोगको सामथ्र्य विकासका लागि आफंै केही गर्न प्रेरितसमेत गर्नुपर्ने हुन्छ   
	पछिल्ला दिनहरुमा नेपालमा आर्थिकसामाजिक विकासका सकरात्मक लक्षणहरु देखिन थालेका छन्  अब प्रत्येक मानिसलाई त्यस प्रक्रियामा सहभागी बनाउन अहिलेबाटै ध्यान दिनुपर्छ  हामीले परिकल्पना गरेको समतामूलक समाजको कुरालाई राज्यले आफ्नो निर्देशक सिद्धान्त बनाइसकेको अवस्थामा समृद्ध नेपाल निर्माण गर्न सबैलाई साथमा लिएर हिंड्नुपर्ने खाँचो छ  
	लेखक नेकपा एमालेका सचिव हुन्   
	 
	
"
