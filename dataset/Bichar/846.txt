चीनमा नयाँ नेतृत्व चुनौतीको पर्खालपहिलो आर्थिक महाशक्ति बन्ने दौडमा रहेको चीनले विश्व अर्थतन्त्रलाई कसरी डोर्‍याउला  "
	पहिलो आर्थिक महाशक्ति बन्ने दौडमा रहेको चीनले विश्व अर्थतन्त्रलाई कसरी डोर्याउला  विश्वव्यापी चिनियाँ प्रभावका कारण पछिल्लो एकसाता संसारको ध्यान बेइजिङ केन्दि्रत बन्यो  चिनियाँ कम्युनिष्ट पार्टी सीपीसी को  औँ राष्ट्रिय कंग्रेस भने मुलुकभित्रकै समस्या केलाउँदै समाधानको दीर्घकालीन रणनीति बनाउनमै तल्लिन रह्यो  आन्तरिक समस्या पूर्ण नियन्त्रण भएमात्र शक्तिशाली मुलुक निर्माण हुने अवधारणा अघि सार्दै चीन यसैउन्मुख अघि बढ्ने स्पष्ट संकेत गरेको छ   
	राजनीतिक सुधार र आर्थिक विकासलाई सँगै लैजाने लक्ष्य लिएको चीनले आठ वर्ष एक महिनाभित्र सम्पन्न समाज निर्माण गरिसक्ने संकल्पका साथ गत बुधबार महाधिवेसन सम्पन्न गरेको छ  सन्  मा स्थापित सीपीसी  करोड  लाख सदस्य रहेको विश्वकै ठूलो राजनीतिक दल हो  महाधिवेशनले नयाँ गणतान्त्रिक चीन स्थापनाको एक सय वर्ष पुग्दा समृद्ध लोकतान्त्रिक सभ्यतासहित आधुनिक समाजवादी मुलुक स्थापना गरिसक्ने समेत प्रण गरेको छ  चिनियाँ क्रान्तिका अगुवा माओत्सेतुङको नेतृत्वमा चीन सन्  मा नयाँ जनवादी गणतान्त्रिक मुलुकका रूपमा स्थापित भएको थियो  उनीपछिका नेता देङ स्याओपिङले मुलुकलाई आर्थिक विकास र सम्पन्नतातर्फ डोर्याए  भावी चीनले देङकै आर्थिक उदारीकरणको नीतिलाई प्राथमिकताका साथ पछ्याउँदै अघि बढ्ने प्रण गरेको छ  महाधिवेशनले विकासमा वैज्ञानिक दृष्टिकोणको सिद्धान्तलाई विधानमै समेटी सुधार र खुलापनको नीति अख्तियार गर्दै चिनियाँ विशेषतायुक्त समाजवादी बाटोमा अघि बढ्ने धारणा पनि सार्वजनिक गरेको छ   
	राजनीतिक सुधार र भ्रष्टाचार नियन्त्रण महाधिवेशन अवधिभर मुख्य चर्चाको विषय बन्यो  उद्घाटन सत्रमै राष्ट्रपति हु जिन्ताओले चीनले राजनीतिक संरचनाको सुधारमा अत्यन्तै सक्रिय एवं विवेकपूर्ण ढंगले प्रयास जारी राख्नुपर्ने बताउँदै व्याप्त भ्रष्टाचारबारे गहिरो चिन्ता पोखे  प्रधानमन्त्री वेन जियाबाओले समेत राजनीतिक सुधार भ्रष्टाचार र जनताको आयमा वृद्धिलाई मुलुकको अत्यन्तै जटिल मुद्दा बताए  आगामी नेतृत्वले अब पाँच वर्षभित्र र पछि पनि यी तीन मुद्दालाई महत्त्वका साथ समाधान गर्नुपर्ने कुरामा उनको जोड थियो  शीर्ष दुई नेताले निकै महत्त्वका साथ उठाएका यी मुद्दा भावी नेतृत्वका मुख्य चुनौती हुनेछन्  राष्ट्रपति हुले चीनले पश्चिमा राजनीतिको कहिल्यै नक्कल नगर्ने अडान लिँदै आन्तरिक मामिलामा विदेशी हस्तक्षेत्र स्वीकार्य नहुने समेत स्पष्ट पारेका छन्  
	नयाँ चिनियाँ नेतृत्वको नेपाल नीति कस्तो रहला  विगतमा झैं चिनियाँ नीति तिब्बतको सुरक्षा केन्दि्रत नै हुने नेपाल मामिलाका चिनियाँ विश्लेषकहरूले स्पष्ट पारेका छन्  तिब्बतसँगको भौगोलिक निकटताका कारण चीनको सुरक्षा मामिलामा नेपालको ठूलो भूमिका रहन्छ नेपाल मामिलाका चिनियाँ विशेषज्ञ हु सिसेङले भने नेपाली भूमि प्रयोग भएर तिब्बती सिमानामा कसैले पनि विरोधका गतिविधि नगरोस् भन्ने चीनको मुख्य चासो हो  तिब्बतलाई व्यवस्थापन गर्न नेपालमा राजनीतिक स्थिरता स्थायित्व र विकास हुनुपर्छ भन्ने चीनको गहिरो बुझाइ रहेको उनले प्रस्ट्याए   
	नेपाल मामिलाका अर्का गहिरो जानकार प्राध्यापक वाङ होङवेईले समेत नेतृत्व परिवर्तनले नेपालसम्बन्धी चिनियाँ नीतिमा कुनै फेरबदल नहुने बताएका छन्  तिब्बत नै मुख्य चिनियाँ चासो रहेको दोहोर्याउँदै उनले नेपालचीन बीचको दुईपक्षीय सम्बन्ध आगामी दिनमा अझ विकसित हुँदै जाने विश्वाससमेत व्यक्त गरे   
	सामरिक महत्त्वका कारण शक्तिशाली चीनको नेपालमाथिको ध्यान नघट्ने चीन अध्ययन केन्द्रका अध्यक्ष मदन रेग्मीको बुझाइ छ  तर नेतृत्व परिवर्तन हुँदैमा नेपालसँगको सम्बन्धमा तत्काल तात्त्विक भिन्नता नआउने उनको ठम्याइ छ  चिनियाँ नेताहरूले नेपाललाई महत्त्वपूर्ण छिमेकीका रूपमा हेरेका छन् चिनियाँ नेताहरूसँगको भेटमा यस्तो धारणा अभिव्यक्त हुने गरेको सुनाउँदै उनले भने नेपाल चीन र भारतसँगै पछिल्लो समय भुटानसमेत मिलेर जानुपर्छ भन्ने चिनियाँ बुझाइ छ   
	विश्व बजार र राजनीतिसँग गहिरो सम्बन्ध स्थापित गर्दै अघि बढेको चीनले चाहेर पनि बाह्य समस्याहरूलाई उपेक्षा गर्नसक्ने अवस्था भने छैन  मुलुकको अखण्डता र हितको रक्षा गर्दै विश्वसँग राम्रो सम्बन्ध विकसित गर्नु पनि सी कार्यकालको ठूलो चुनौती हुनेछ  मानवअधिकार स्वायत्तता र स्वतन्त्रताका लागि पश्चिमा राष्ट्रहरूले दिने दबाब साउथ चाइना सिको विवाद तेस्रो मुलुकका तिब्बती चासो लगायतका समस्यालाई सीले कसरी सम्बोधन गर्लान्  विश्वले यसलाई महत्त्वका साथ हेर्नेछ   
	सीको कार्यकालमा थुपै्र आन्तरिक तथा बाह्य चुनौतीहरू रहने चिनियाँ विश्लेषकहरूको समेत बुझाइ छ  धनी र गरिब बीचको बढ्दो दूरी तथा भ्रष्टाचार यतिबेला चिनियाँ जनताको ठूलो असन्तुष्टि बनेको छ प्राध्यापक वाङले भने भ्रष्टाचारमाथिको लामो अध्ययन र अनुसन्धानपछि नै राष्ट्रपति हु जिन्ताओले यसको नियन्त्रणमा कडा जोड दिएका हुन्  चिनियाँ विकासको लाभ सबैले समान रूपमा लिन नपाउनु पनि जनताका मुख्य असन्तुष्टिका कारण रहेको बताउँछन् विश्लेषक हु सिसेङ  आम नागरिकका क्षमता अभिवृद्धि अल्पसंख्यक जातिहरूमा सामाजिक स्थिरता संकट निम्त्याउन सक्ने विभिन्न तत्त्वहरूका व्यवस्थापन लगायत मुलुकको आन्तरिक चुनौती रहेको सिसेङको ठम्याइ छ   
	तिब्बत सिच्याङ तथा आसपासका क्षेत्रहरूमा देखिएको तनावको उचित व्यवस्थापन सी कार्यकालको सबैभन्दा ठूलो चुनौती हुनसक्ने विश्लेषकहरूको दाबी छ  निर्वासित धार्मिक नेता दलाई लामाले वर्तमान नेतृत्वले चीनमा आर्थिक सुधार गरेजस्तै भावी राष्ट्रपति सी जिनपिङले राजनीतिक सुधार प्रारम्भ गरी स्थायी छाप छाड्नुपर्ने बताएर तिब्बती मामिलामा नरम नहुने संकेत गरिसकेका छन्   
	हालै जापान भ्रमणका बखत उनले चीनमा आर्थिक सुधार भइसकेकाले अब राजनीतिक सुधार गर्नु बाहेक अर्को विकल्प नरहेको धारणा सार्वजनिक गरेका थिए  चीन बढी लोकतान्त्रिक हुनसके छिमेकी मुलुक बीचको क्षेत्रीय विवादका मुद्दा हल गर्न मद्दत मिल्ने बताउँदै उनले टापुमाथिको विवादलाई लिएर जापानमाथि सहानुभूतिसमेत प्रकट गरेका छन्  गतवर्ष जुलाईमा अमेरिका भ्रमणका बखत लामाले राष्ट्रपति बाराक ओबामासमक्ष तिब्बतमा मानवअधिकार बहालीका लागि सक्रिय भइदिन आग्रह गरेका थिए  चीनले भने तिब्बत मामिला अत्यन्तै आन्तरिक भएको बताउँदै यसमा तेस्रो मुलुकले चासो दिनु नपर्ने स्पष्ट अडान राख्दै आएको छ   
	केही हप्ताअघि भारतको हिमाञ्चल प्रदेशस्थित धर्मशालामा धार्मिक नेता दलाई लामा पक्षधरहरूले एक भेलाको आयोजना गरेका थिए  चिनियाँ कम्युनिष्ट पार्टीको  औँ राष्ट्रिय कंग्रेस सुरु हुनुअघि उक्त भेला आयोजना गरिनुको उद्देश्य बेइजिङलाई वार्ताका लागि दबाब दिनु रहेको बुझाइ छ  तिब्बतका विषयलाई लिएर बेइजिङसँग भएका पटकपटकका वार्ता सफल हुनसकेका छैनन्  उमेरले  पुगेका धार्मिक नेता लामाले गतवर्ष आफ्नो राजनीतिक नेतृत्व लोब्साङ सांगेलाई सुम्पिसकेका छन्   
	पश्चिमा सञ्चारमाध्यमहरूले सीलाई साहसिक तथा सुधारवादी नेताको संज्ञा दिँदै उनको कार्यकालमा अमेरिका तथा युरोपेली मुलुकहरूसँगको सम्बन्ध सुमधुर हुने अपेक्षा गरेका छन्  तर विगत दस वर्षमा चीनभित्रै र अन्तर्राष्ट्रिय जगतमा आएको व्यापक परिवर्तनका कारण भने सीको कार्यकाल हुका भन्दा धेरै चुनौतीपूर्ण हुने विश्लेषकहरूको दाबी छ  सुस्ताएको अर्थव्यवस्था मौलाउँदो भ्रष्टाचार जनताको परिवर्तित चाहना लगायतका कारण चीन पछिल्लो समय खराब अवस्थाबाट गुजि्ररहेको छ  लामो समय दुई अंकको वृद्धिदर हासिल गरेको चीनले गत मार्चमा आफ्नो विकास लक्ष्य  प्रतिशतमा झारेको थियो  विश्वको सबैभन्दा ठूलो निर्यातक रहेको चीनलाई युरोप तथा अन्य मुलुकमा छाएको मन्दीले अर्थव्यवस्थामा असर पारेको हो  पछिल्लो समय चीनले आन्तरिक खपत बढाउने नीति अघि सारेर आर्थिक घाटा बेहोरिरहेका पश्चिमा मुलुकहरूलाई खुसी बनाउने प्रयास थालेको अनुमान गरिएको छ   
	विश्वका पहिलो दुई महाशक्ति राष्ट्र अमेरिका र चीनले करिब एक हप्ता फरकमा नयाँ नेतृत्व चयन गरेका छन्  भविष्यमा यिनैले अख्तियार गर्ने नीतिले विश्व अर्थव्यवस्थालाई प्रत्यक्ष वा अप्रत्यक्ष प्रभावित गर्ने विश्लेषकहरूको ठम्याइ छ  एक प्रतिष्ठित अन्तर्राष्ट्रिय संस्था आर्थिक सहयोग तथा विकास संगठन ओईसीडी द्वारा हालै सार्वजनिक रिपोर्टमा चीन सन्  भित्रै अमेरिकालाई उछिनेर विश्वकै ठूलो अर्थतन्त्र बन्नसक्ने गहिरो सम्भावना व्यक्त गरिएको छ  चीनले समेत ओईसीडीको भनाइलाई थप बल पुग्नेगरी आर्थिक विकासकै नीतिलाई कडाइका साथ लागु गर्ने अडान सार्वजनिक गरिसकेको छ   
	अमेरिकी राष्ट्रपति बाराक ओबामाले महासचिवमा नियुक्त भएकै दिन सीलाई बधाई सन्देश पठाउँदै गत प|ेबुवरीमा उनले गरेको अमेरिका भ्रमणलाई स्मरण गराएका छन्  हामीले उतिबेला अमेरिकाचीन भविष्यका बारे अत्यन्तै सकारात्मक तथा रचनात्मक छलफल गरेका थियांै सिन्ह्वाले सार्वजनिक गरेको उनको सन्देशमा भनिएको छ भविष्यमा दुवै मुलुकका जनताको हितमा हुनेगरी शान्ति र समृद्धि कायम गर्दै आपसी समझदारीमा मिलेर काम गर्न चाहन्छु  ओबामाले विशेषगरी क्षेत्रीय एवं विश्व आर्थिक र सुरक्षा चुनौतीहरूमा दुबै मुलुकले व्यावहारिक सहयोग जारी राख्नुपर्ने कुरामा जोड दिएका छन्   
	राष्ट्रपति हु जिन्ताओको नेतृत्वमा चीनले वितेका एक दशकमा अभूतपूर्व आर्थिक विकास हासिल गर्यो  सन्  मा सत्ता सम्हाल्दा विश्व अर्थतन्त्रको वरियतामा छैठौँ स्थानमा रहेको चीनलाई उनले दोस्रोमा उभ्याए  तर भ्रष्टाचार नियन्त्रण सुशासन र मानवअधिकार लगायतका सवालमा भने हु चुकेको आरोप छ  पश्चिमा राष्ट्रहरूले समेत राम्रो सद्भाव देखाएका भावी राष्ट्रपति सी जिनपिङले मुलुकलाई कुन दिशातर्फ लैजालान्  

	 
	 
	 
	 
	 
	 
	 
	 
	
"
