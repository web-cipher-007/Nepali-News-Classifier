विपन्न लक्षित बजेटको खाँचोराज्यद्वारा समावेशीका नाउँमा राज्य वा  दलसँग पहुँच भएका केही सीमित व्यक्तिले मात्र फाइदा लिएको छ  "
	मुलुक सामाजिक तथा आर्थिक विकास तथा रूपान्तरणको अवसरबाट वञ्चित हुनुमा राजनीतिक संस्कार नै प्रमुख कारकतत्व हो त  यस प्रश्नको उत्तर खोज्नुपर्ने आवश्यकता टड्कारो रूपमा देखिएको छ  त्यसमा पनि धेरैको राजनीतिक र संवैधानिक संकटको निकासविना देश विकास असम्भव हुने ठम्याई छ  त्यसैले होला मुलुकले संविधानसभाबाट एउटा यस्तो संविधानको परिकल्पना गरेको थियो जुनमा यहाँका सबै जातजाति समुदाय र वर्गले स्वामित्व प्राप्त गर्न सकुन्  तर यसको दुःखद अन्तले लोकतन्त्र र स्थायित्वमाथि नै ठूलो प्रश्नचिन्ह खडा भएको छ  यसैकारण आज सामाजिक र आर्थिक विकास वा रूपान्तरणभन्दा राजनीतिक निकास नै प्राथमिकताको विषय भएको छ  
	माकुरोको जालोजस्तै जेलिएको राजनीतिबाट उम्कने क्षमता नेतृत्वमा नदेखिनु ठूलो दुर्भाग्य हो  त्यसमा पनि समाज र जनताको हितभन्दा व्यक्तिगत हित सत्ता तथा प्रधानमन्त्रीको कुर्सी नै उच्च प्राथमिकतामा पर्नुले राजनीतिक अन्योल कति लम्बिने हो भन्न गाह्रो छ  एकातिर संवैधानिक शून्यताको फाइदाबाट प्रधानमन्त्री डा बाबुराम भट्टराई आश्वश्त छन् भने अर्कोतिर विपक्षीले प्रधानमन्त्रीको कुर्सीमै आफ्नो ध्यानकेन्दि्रत गरेको देखिन्छ  यस्तो अवस्थामा राजनीतिक सहमतिबाहेक चुनावमा जानुको कुनै विकल्प देखिंदैन  तर वास्तविक स्थिति के हो भने कुनै पनि राजनीतिक दलको चुनावमा जाने र जनतालाई सामना गर्ने आँट देखिंदैन   
	झन् एमाओवादी विभाजित मनस्थितिले चुनावमा जान चाहँदैन  त्यसैले अहिले राजनीतिक सहमतिविना प्रधानमन्त्रीको राजीनामा आउनु पनि देशलाई अन्योल र द्वन्द्व सृजना गर्ने बाहेक केही देखिन्न  यस्तो अवस्थामा तत्काल सहमतिबाट कुनै निकास निस्केन भने प्राविधिक रूपमा चुनावको मिति तोकिएको दिन मंसिर  गतेसम्म यो सरकारको आयु त रहला तर त्यसपछि चुनाव गराउन नसकेको विषयलाई लिएर सरकारको वैधानिक औचित्यमाथि प्रश्न उठ्ने प्रायः निश्चित छ  अन्तमा द्वन्द्व र संघर्षका दिनहरू देखिने सम्भावना त्यति नै बलियो छ  
	जतिसक्दो चाँडो अन्यौल समाप्त गरी वैधानिक राज्यलाई स्थापित गरेर जनतालाई अपार महंगी असुरक्षा र अकर्मण्यबाट मुक्ति दिलाउनु आजको प्रमुख आवश्यकता हो  हाल राज्यको हरेक क्षेत्र अन्यौल अराजकता असहिष्णु र विभेदजस्ता समस्याबाट ग्रसित छन्  यसबाट आम नेपालीको मर्काप्रति न सरकार संवेदनशील देखिन्छ नत राजनीतिक दलहरू नै  जसको ज्वलन्त उदाहरण यस वर्षको आर्थिक बजेट प्रस्तुतिको विषयलाई लिन सकिन्छ  बजेट सोझै जनतासँग सरोकार राख्ने विषय हो र यो नियमित प्रकृया पनि हो  त्यसैले बजेट प्रस्तुत गर्न नदिने विपक्षी खासगरी नेपाली कांग्रेस र एमालेले लिएको अडान उनीहरूका लागि प्रत्युत्पादक पनि हुनसक्छ  किनभने जनतालाई मर्कामा पारेर राजनीतिक अभीष्ट पूरा गर्ने मनसायबाट जनमानसमा उनीहरूप्रतिको विश्वास र साख झन् घट्न सक्छ  यसको अर्थ सरकारले पनि स्वेच्छाचारी र मनोमानी ढंगले बजेट प्रस्तुत गर्न अग्रसर नभई सबैसँग सहमतिको प्रयास थाल्नु राम्रो हुन्छ  आगामी बजेट महत्वाकांक्षी नभई पहिलेको कार्यक्रमलाई निरन्तरता दिने संक्रमणकालको अवस्थालाई ध्यानमा राखी महंगी वा मुद्रास्फितिमाथि नियन्त्रण राखी जनतालाई राहत दिने तथा देशलाई संवैधानिक संकटबाट निकास दिने कुरामा केन्दि्रत हुनुपर्छ  हाल पूर्ण बजेटको हल्ला चलिरहेको छ  बजेट जहिले पनि पूर्ण नै हुन्छ त्यसैले पूर्ण बजेटको विवाद बुझ्न नसक्नु कुरा हो  सैद्धान्तिक रूपमा बजेट भनेको देशको प्रायः एउटा आर्थिक वर्षको सम्पूर्ण आय र व्ययको विवरण हो  यस अर्थमा बजेट जहिले पनि पूर्ण नै हुन्छ र हुनुपर्छ  रह्यो सवाल बजेटको उद्देश्य र प्राथमिकताको  त्यो त सरकारले विभिन्न सरोकारवालासँग छलफल र सहमतिका आधारमा परिस्थिति र आवश्यकताअनुसार निर्धारण गर्ने कुरा हो  बरू बजेटको आकार सानो हुने कि ठूलो भन्नेमा छलफल हुनसक्छ  यसको कार्यान्वयन पक्षलाई ध्यानमा राखेर सबैको सहमति खोज्नु राम्रो हुन्छ  
	हुन त आंशिक बजेटको अवधारणा र अभ्यास नभएका पनि होइनन्  केही देशले आफ्नो परिस्थिति हेरेर आंशिक बजेट पनि प्रस्तुत गर्ने गरेको पाइन्छ  तर नेपालमा आंशिक बजेटलाई सरकारको आयु र राजनीतिसंग जोडिएको छ  पूर्ण बजेट प्रस्तुत गर्न दिइयो भने सरकारले मान्यता पाउने दरिद्र सोचबाट पूर्ण बजेटको बिरोध भएको हो  
	मानवीय गरिबी र आर्थिक गरिबी यी दुइटा पृथक कुरा हुन्  आज मानवीय गरिबीबाट कसरी पार पाउने निकै ठूलो चुनौती छ  मानवीय गरिबी भनेको मानिसको आय कम भएर हुनेमात्र होइन यस अतिरिक्त शिक्षा स्वास्थ्य र राज्यका विभिन्न क्षेत्रमा उनीहरूको सहभागिताको सुनिश्चिततामा भर पर्छ  रोजगारको सृजनाबाट आर्थिक गरिबीलाई कम गर्न सकिन्छ  तर मानवीय गरिबीलाई कम गर्न निरन्तर प्रयास र संकल्पबाट मात्र संभव हुन्छ  यसका लागि राज्यले विशेष पहल गर्नुपर्ने हुन्छ  त्यसैले आर्थिक विकासमा मानव विकास सूचाङ्कलाई बढी प्राथमिकता दिने गरेको पाइन्छ  नेपालको मानव विकास सूचाङ्कमाथि दृष्टि पुर्याउँदा एक त मानव विकास सूचाङ्क अति कम अर्थात्  छ  त्यसमा पनि सबभन्दा कम क्रमशः चमार दुसाध डोम खत्वेजस्ता मधेसी दलित  र मुस्लिम समुदाय  को रहेको पाइन्छ  यसको अर्थ राज्यले सामाजिक र आर्थिक नीति बनाउँदा यस्ता समूहमाथि विशेष ध्यान पुर्याउनुपर्छ  विडम्बना के छ भने यस्ता जातिगत समूहमा उनीहरूको बालबालिकाको विद्यालय जाने संख्या कम हुने र गइहाले पनि ड्रप आउट बढी रहेको विभिन्न अनुसन्धानले देखाएको छ  यिनै कारणले गर्दा समावेशीको सवाल महत्वपूर्ण रूपमा अगाडि आएको छ  तर दुःखको कुरा के छ भने भोकमरीको चपेटामा परेका चेपाङदेखि सामाजिक र आर्थिक रूपमा अति पिछडिएका पहाड र मधेसका केही समुदाय राज्यका विभिन्न क्षेत्रमा समाहित हुनुको सट्टा बहिस्करणमा परेका छन्  राज्यद्वारा समावेशीका नाउँमा राज्य वा दलसँग पहुँच भएका केही सीमित व्यक्तिले मात्र फाइदा लिएको छ  के यसबाट सही रूपमा समतामूलक समाजको निर्माणमा टेवा पुग्छ  
	अहिलेको लथालिङ्ग र अस्तव्यस्त हालतमा रहेको क्षेत्र शिक्षा र स्वास्थ्य नै हो जुन मानव विकासको ठूलो सूचक पनि हो  स्वास्थ्यसेवामा गरिब र पिछडिएका वर्गको पहुँच अति नै कम छ  उनीहरू आधुनिक स्वास्थ्य सुविधाबाट वञ्चित छन्  त्यस्तै अर्को महत्वपूर्ण क्षेत्र शिक्षा हो  शिक्षा मानव विकासको प्रमुख माध्यम हो  यो सामाजिक परिवर्तन तथा सशक्तीकरणको एउटा महत्वपूर्ण उत्प्रेरक पनि हो  खासगरी सामाजिक तथा आर्थिक रूपमा पिछडिएका वर्गका बालबालिकाको अग्रगतिशीलताका लागि शिक्षाको आवश्यकता दिनप्रतिदिन बढ्दै गइरहेको छ  तसर्थ समतामूलक र गुणस्तरयुक्त शिक्षाको प्रावधान सामाजिक र आर्थिक विकासको अनिवार्य आधार हो  तर दुर्भाग्य आज विद्यालयदेखि विश्वविद्यालयसम्म सबभन्दा रोगग्रस्त क्षेत्र शिक्षा नै भएको छ  यसबाट शिक्षाको मूल्यमाथि नै ठूलो प्रश्नचिन्ह उठेको छ  शैक्षिक क्षेत्रमा अति दलीय स्वार्थले गुणस्तर तथा दक्षतामाथि प्रश्नचिन्ह खडा भएको छ  शैक्षिक माफियाहरूको हालीमुहाली र एकाधिकारले शिक्षा सामाजिक क्षेत्रभित्र पर्छ कि पर्दैन भन्ने शंका उत्पन्न भएको छ  हुनेखाने वर्गबाहेक अरूले शिक्षाको अवसरबाट वञ्चित हुने हो भने यसले सामाजिक न्यायलाई ठूलो चुनौती थप्छ  सामाजिक न्यायलाई जहिले पनि उद्घोष गर्ने प्रधानमन्त्रीबाट के बजेटको माध्यमबाट तत्काल केही सुधारको थालनी गर्ने अपेक्षा गर्न सकिन्छ  यसतर्फ दल र सरकारको ध्यान जानु पर्दैन र  
	हाल नेपालमा प्रमुख मुद्दाको रूपमा रहेको राज्य पुनःसंरचनाले यस्ता कुरालाई कसरी समेट्ने हो भन्ने महत्वपूर्ण पक्ष हो  कहिलेकाहीं शंका लाग्छ के हाम्रो सामाजिक मनस्थिति नै विभेदपूर्ण त छैन  यसरी हाम्रो विभेदप्रतिको सोचमा परिवर्तन नल्याई राजनीतिक निरक्षरहरूले इलिट राजनीतिको सोचबाट स्वर्गबाटै ल्याएको संरचनाले पनि काम गर्छ भन्ने यकिन गर्न सकिन्न  सत्तामा पहुँच भएकालाई सत्ताको उन्माद दलमा ठालुहरूको प्रभाव सामाजिक अगुवाहरूको सत्ताप्रतिको मोहबाट सम्पूर्ण देश ग्रस्त छ  यस्तो रोगको समयमै उपचार नहुने हो भने हामी कहाँ पुग्छौं भन्न सकिन्न  
	धनुषा निवासी कुशियैतले भारतको पन्जाव विश्वविद्यालय चण्डीगढबाट विद्यावारिधि गरेका छन्   
	
"
