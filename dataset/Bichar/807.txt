"दक्षिणी सीमा नयाँ बाधा पुराना नाता"संसार सिमानाहीन भइरहेका बेला नेपालको दक्षिणी सीमा जो इतिहासको नासोका रूपमा खुला छ"
	संसार सिमानाहीन भइरहेका बेला नेपालको दक्षिणी सीमा जो इतिहासको नासोका रूपमा खुला छ त्यसका सम्बन्धमा अचेल सिमाञ्चलका वासिन्दाहरूमाझ बहस उठिरहेको छ अबको सिमाञ्चल सम्बन्ध कस्तो हुनुपर्छ  सर्लाहीको पश्चिमीदक्षिणी बलरा लगायतका वासिन्दाहरू गतसाता तीन दिनसम्म सीमापारिको बसविट्टा बजारमा किनमेल गर्न जान पाएनन् सामान्य मान्छेहरूलाई पनि सीमापार गर्न रोक लगाइयो  भारतीय सीमा सुरक्षाबलले किन आवागमनमा रोक लगायो  मान्छेपिच्छे फरकफरक कुरा भए  नेपाली क्षेत्रमा अनेकौ अफवाह फैलिए फैलाइए  कोजाग्रत पूणिर्माको दिन बसविट्टामा तरकारी अरु दिनको तुलनामा निकै सस्तो भयो  नेपाली ग्राहकहरूमा टिकेको दशगजा पारिको बजारमा बिक्री गर्न नपाउँदा त्यहाँका स्थानीयहरू पनि उदास देखिन्थे  
	दसैंभन्दा केही अघिदेखिको सीमा क्षेत्रमा भएका गतिविधिहरूलाई पूर्वदेखि पश्चिमसम्म नियाल्ने हो भने जुन परिदृश्यहरू देखिन्छन् तिनले सिमाञ्चल सम्बन्धका भावनात्मक आधारहरूमात्र पर्याप्त छैनन् भन्ने देखाउँछ  नेपाल वा भारतको आँखाबाट सिमाञ्चल सम्बन्ध अब पुरानो सुरक्षा अवधारणाभित्र नअट्ने भएको छ  खुला सीमालाई वरदानको रूपमा कसरी जोगाउने अहिलेको मुख्य चुनौती हो  सीमा क्षेत्रमा देखापरेका जोखिमहरूलाई कसरी न्यून गर्ने दुवैतिरको कार्यभार हो  सीमा सम्बन्धमा देखापर्दै गएको अवरोध र त्यसको नियमनका लागि गरिने सैन्य प्रयासको मानसिकताले गर्दा सिमाञ्चल क्षेत्रमा पर्ने सामाजिक आर्थिक असरहरूबारे अहिले पनि नेपाली पक्षमा चिन्ता र चासो देखिएको छैन  मिडियाका विभिन्न माध्यमबाट जेजति घटनाका व्यहोरा बाहिर ल्याइएको छ त्यसले प्रस्ट गर्दैछ कि सिमाञ्चलका सम्बन्धमा हस्तक्षेप गर्नेगरी केही प्रवृत्तिहरू शक्तिशाली रूपमा उदाइरहेका छन्   
	सिमाञ्चल क्षेत्रमा देखापरिरहेका समस्याहरू फगत राजनीतिक नाराबाजीका साधनमात्र बन्नु हुँदैन  दक्षिणी नेपालबाट राजनीति गर्ने दलहरूका नेतृत्वले गम्भीर चिन्तन गर्नसकेको छैन  त्यसैले यो परिस्थिति उत्पन्न भएको हो  सिमाञ्चल क्षेत्रमा देखापर्न थालेका जोखिमहरूको निकासका लागि काठमाडौ वा दिल्ली केन्दि्रत मानसिकतामा उभिएर समाधान खोज्ने प्रयत्न गरियो भने त्यसले दुवैतिरका सिमाञ्चलमा असर पुर्याउँछ  केन्द्रमुखी समाधान खोज्ने प्रवृत्तिको पछाडि आफ्नै राजनीतिक पृष्ठभूमिका कारणहरू थिए  आज त्यो विद्यमान रहनु हुँदैन  अहिले काठमाडौको सत्तामा मधेसी दलहरूको बर्चस्व छ तर पछिल्ला वर्षहरूमा सिमाञ्चलको स्वाभाविकतामा ह्रास आउँदै गएको छ  सिमाञ्चलको पारम्परिक सम्बन्धलाई अक्षुण्ण राख्न र त्यसलाई नेपाली समृद्धि र सुरक्षासँग जोड्न जुन तदारुकता र तत्परता देखिनुपथ्र्यो त्यो देखिएन  दशगजा छेउछाउका जनजीवनमा परिराखेको असरबारे मधेसी दलहरू आँखा चिम्लिँदैछन् भने अरु राजनीतिक दलहरू विभक्त मानसिकतामा छन्  हाम्रो भौगालिक र आर्थिक अवस्थाले नै हामीलाई निरपेक्ष रहन दिँदैन   
	नेपालभारतबीच खुला सीमा प्रणाली छ र यो नै यी दुई मुलुक बीचको सम्बन्धको मौलिक विशेषता हो  दुवै देशका वासिन्दाहरू विना कुनै रोकतोक जुनसुकै बेला सीमा वारपार गर्न सक्छन्  एकै व्यक्तिले दिनको कैयौपटक सीमा वारपार गर्न भ्याउँछन्  मुख्य नाकाहरूमा पनि अभिलेख राख्ने व्यवस्था छैन  यी सब पुराना प्रक्रियाहरू यथावत हुँदाहँुदै पनि अर्को सत्य के हो भने पछिल्ला वर्षहरूमा दुवैतिर सुरक्षा निगरानी थपिएको छ  भारतीय क्षेत्रमा पूर्वपश्चिम राजमार्गमात्र होइन सिमाञ्चलका प्रखण्ड तहमा पनि विशेष सडक व्यवस्थापनको नीति लिइएको छ  सीमामा मौजुद भारतीय सीमा सुरक्षाबल आफ्नो निगरानी क्याम्पको दूरी साँघुरो बनाउँदैछ अर्थात खुला सीमाको प्रत्येक गतिविधि नोटिसमा राख्न चाहन्छ   
	केही घटना जो प्रवृत्तिको रूपमा देखा पर्दैछन्  घटनास्थल भारतमा पर्ने हुँदा र अभियुक्तहरू भारतमै बसेकाले मुद्दा दर्ता गरी अनुसन्धान र कारवाही अघि बढाउनुपर्ने दायित्व त्यहांँका प्रहरीको हो  तर त्यहांँ सक्दो समन्वय र सक्रियता हुन सकिरहेको छैन  त्यस्तै एउटै मुद्दा दुईतिर दर्ता भएको अवस्था पनि छ  पूर्वतिर भारतीय नेटवर्किङका एजेन्ट समातिएका छन्  नेपाल राष्ट्रबैंकले परिपत्र गरी  देखि मुलुकभित्र पाँच सय र हजार दरका भारु नोटमा प्रतिबन्ध लगाएको  
	हो  प्रतिबन्ध लामो समयदेखि भए तापनि अहिले नाकाबाट आउने भारतीय पर्यटक बढी प्रभावित बन्ने गरेका छन्  थाहा नपाउंँदा भारतीय पर्यटकलाई सास्ती भोग्नुपरेको छ  दसैंका बेला भारतको विभिन्न भूभागबाट कमाएर नेपाल फर्किरहेका नेपालीहरूसँग रहेको भारतीय रुपैयाँका कारण नेपाली सुरक्षाकर्मीहरूबाट अनेकौ ठाउंँमा सास्ती भोग्नुपरेको खबर छ  चालु आर्थिक वर्षमै राजस्व अनुसन्धान विभागले पचास मुद्दा दायर गरेको छ  भनिन्छ अधिकांश नोट प्रतिबन्धित भएको थाहा नपाएका सोझा वा अत्यन्त आवश्यक प्रयोजनका लागि भारततिर जानेहरू छन्   
	सिमाञ्चल भारतीय क्षेत्रमा नेपालीहरूसँग हुने दुव्र्यवहारका कथाहरू प्रशस्त सुनिए यसपालि  सीमापारि दैनिक प्रयोजनका लागि जानुपर्दा भारतीय रुपैयाँको अभाव र त्यसका लागि नेपालीले सैकडा दस अतिरिक्त खर्चिनुपर्ने स्थिति छ  भारतीय रुपैयाँको अभाव हुँदा केही कारेावारीहरू रातारात दुवैतिर गुलजार भएका छन् भने आम मानिस पीडित हुँदैछन्  भारतीय रुपैयाँको कारोवार र जोगाडका लागि सिमाञ्चलका बैंकहरूमा अनेकौ विसंगत पक्षहरू देखिएका छन्  खासगरी दशगजा छेउछाउका नेपाली बस्तीहरू जहाँ अहिले पनि भारतीय रुपैयाँमै दैनिकी चल्छ त्यसले त्यहाँका वासिन्दाहरू झन् बढी घाटामा छन्   
	नक्कली भारतीय रुपैयाँको कारोवार गर्नेहरू सीमा क्षेत्रका नेपालीहरू प्रायः हुँदैन थिए  तर सुरक्षा स्रोतअनुसार पछिल्ला वर्षहरूमा यस्ता कारोवारमा यस क्षेत्रका मानिसहरू बाक्लोसँग संलग्न भएको पाइन्छ  यो सूचनाले यस क्षेत्रको बदलिँदो मनोविज्ञानलाई देखाउँछ  पहिला सीमा क्षेत्रका वासिन्दाहरू दुवैतिरका लागि अवैतनिक प्रहरीहरू हुन् भन्ने ठम्याई थियो  तर पछिल्ला सूचकहरूले त्यो मनोविज्ञानको पर्खालमा प्वालहरू देखिन थालेको प्रस्ट्याउंँछ  अर्थात जुन क्षेत्रका वासिन्दाहरूबारे सुरक्षा कवचको अवधारणा थियो अब त्यस्तो स्थितिमा क्षय हुँदैछ  यस्तै अवस्था पारिपट्टकिो पनि छ  दशगजा पारि नेपालीहरूले भोग्नुपर्ने अप्ठ्यारा र असजिला त्यहांँमात्र सीमित छैन उनीहरूका कारणले नेपालभित्र पनि सुरक्षा चुनौती थपिएको छ  
	सीमामा सुरक्षा सञ्जाल थपिने क्रम र दुवैतिरको समन्विकृत प्रयासका प्रयत्नहरू भइराखेको भए तापनि मानवतस्करी हतियार कारोवार लागूऔषध संगठित अपराध बैंक ठगीजस्ता काममा नयाँनयाँ बाटो र तरिकाहरू अपनाएका सन्दर्भहरू छन्  जातीय उग्रता र अतिवादका प्रेरक पक्षहरू आयातीत हुँदैछन्  केही व्यक्तिहरूको तात्कालिक लाभ र संगठित मनसुवाका कारण सिमाञ्चलका आम मानिसको जीवन दुरुह बन्दैछ  फेरिंदै गएको परिस्थिति र अप्ठ्याराहरूमाझ दक्षिणी क्षेत्र भारत बाहेकका मुलुकहरूको रुचिसमेत आकषिर्त भएको छ  नेपाली दक्षिणी क्षेत्रलाई भारतीय प्रभावबाट उन्मुक्त गराउन कतिपय प्रयत्नहरू भइराखेका छन्  यसले पनि सिमाञ्चलको सामाजिकतामा बदलाव आउँदैछ  राजनीतिले यहाँको परिवर्तित धरातललाई ठम्याउन सक्नुपर्छ  तर विडम्बना के छ भने अहिले पनि यस क्षेत्रमा पुरानै नाराहरू दिने काम भइराखेको छ  बदलिँदो यथार्थलाई मापन गर्दै त्यसलाई कसरी आफ्नो जनताको हितमा अनुवाद गर्ने त्यसतर्फको सोचाइ छैन   
	खुला सीमा आफ्ना समस्त सबलता र दुर्बलतासहित अहिलेको यथार्थ हो  जहाँजहाँ अन्तर्राष्ट्रिय सीमा छन् त्यहाँ आफ्नै खालको विसंगत पक्षहरू देखिन्छन् उब्जिने गर्छन्  तर विश्वव्यापी रूपमा नियाल्ने हो भने पनि राजनीतिक सीमाहरूलाई यथावत सम्मान गर्दै गतिरोधहरू समाप्त पार्ने प्रयत्नहरू भएका छन्  ती परिप्रेक्ष्यलाई मनन गर्दै सीमा खुला रूपमै उपयोग गर्नसक्ने प्रक्रियाहरू मजबुत बनाउन जरुरी छ  यसका लागि सरकारी प्रयत्नहरूमात्र काफी छैन  नागरिक प्रयत्नहरू पनि उत्तिकै हुनुपर्छ  भारतले सिमाञ्चल क्षेत्रका नेपाली वासिन्दाहरूको असहजता र नेपालले भारतको सुरक्षा संवेदनशीलता बुझिदिन र एकअर्कालाई आश्वस्त तुल्याउन सक्नुपर्छ   
	सिमाञ्चलका दुवैतिरका राजनीतिक र आर्थिक संगठनहरूबीच नियमित सम्पर्क र संवादका लागि सयन्त्रहरू बनाइनु आवश्यक छ  सीमावर्ति मिडियाले सहजताका लागि पहल गर्न सक्छन्  पटना लखनऊ वा कोलकतामा बेलाबखत यस्ता कुराका लागि गाइँगुइँ चले पनि ती प्रयत्नहरूले आकार लिन सकिरहेका छैनन्  नेपाली पक्षबाट सिमाञ्चल केन्दि्रत प्रयत्नहरूको अभाव देखिन्छ  कतिपय सन्दर्भमा सम्पर्कको अभावमा समेत अफवाह अविश्वास र असहजताहरू सिर्जिरहेका छन्  सिमाञ्चलका वासिन्दाहरूका लागि दुवैतिर नागरिक सचेतनाको खाँचो छ  नागरिक प्रयत्नहरू पातलो भएको अवस्थामा सुरक्षा सोच र मान्यताहरू मजबुत हुँदै जान्छ र त्यही नै नीति निर्धारक बन्न थाल्छ  यस्तो परिस्थिति सिमाञ्चलका वासिन्दाका लागि कष्टप्रद हुनसक्छ   
	सिमाञ्चलका वासिन्दाका कुरा राष्ट्रियपटलमा उठ्न नसकिरहेको पृष्ठभूमिमा आगतमा सिमाञ्चल राजनीतिको सम्भावना त्यतिकै छ  सीमा क्षेत्रमा सतर्कताका लागि अपनाइनुपर्ने पूर्वाधार विकास प्रक्रिया र संयन्त्रका पक्षमा आवाज उठाउँछन्  आखिर पारम्परिक सम्बन्धलाई प्रगतिशील बनाउने एउटा मुख्य औजार राजनीति नै हो र यसले नै बाधाहरूलाई तिरोहित पार्ने काम गर्न सक्छ 
"
