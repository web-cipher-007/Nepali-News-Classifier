थकानको परिणति राजनीतिक सहमति"संविधानको गाँठो फुक्यो संविधानका सबै विषय छिनोफानो ""
	संविधानको गाँठो फुक्यो संविधानका सबै विषय छिनोफानो भयो भन्न नपाउँदै अनेकौ गाँठा कस्सिन थालेका छन्  मुलुकको विभिन्न भागमा विभिन्न नाउँमा आन्दोलनरत पक्षहरू एकआपसमै भिडन्त गर्ने र हिंसा फैलिने जोखिम तत्कालका लागि थामिएको छ तर अप्ठ्याराहरूबाट पार पाइएको छैन  यसको मूलकारण भनेको राष्ट्रिय सहमति भनेर प्रमुख राजनीतिक दलहरूले संघीयता शासकीय स्वरुप संसदको गठन विधि अदालत संवैधानिक अदालत लगायतका महत्वपूर्ण विषयमा जेजस्ता साझा दृष्टिकोण निर्माण गरेका छन् त्यसको प्रक्रिया र विधिले नै थप गाँठाहरू कस्ने काम गरेको छ  त्यो के हो भने विगतमा राज्य पुनर्संरचना आयोग र राज्यको पुनर्संरचना तथा राज्यशक्तिको बाँडफाँड समितिले प्रस्ताव गरेको अभिमतलाई ओझेलमा पार्दै नयाँ तरिकाले अगाडि बढ्ने काम भएकाले मुख्य सरोकारवालाहरूले त्यसमा विरोध जनाएका छन्   
	अहिलेको राजनीतिक सहमतिलाई कतिपयले थकानको राजनीतिक परिणतिको रुपमा व्याख्या गर्न थालेका हुनाले यो सहमतिलाई संवैधानिक हैसियत हासिल गर्न अनेकौ कोणबाट चुनौतीहरूको सामना गर्नुपर्ने हुन्छ  संविधानसभामा सबैभन्दा ठूलो दल भएर सरकारको नेतृत्व गर्दागर्दै जातिवादी राजनीतिको समेत कमान सम्हालेको एमाओवादी आज सरकार सदन र सडक तीनवटै मोर्चाको अग्रपंक्तिमा देखिएको छ  संविधान निर्माणका जटिलताहरूलाई छिचोल्ने नाममा जेठ  मा भएको राजनीतिक सहमतिले नक्कली संघीयता मिल्ने भएको छ  यस प्रकारको राजनीतिक सहमति मूलतः जिम्मेवारीभन्दा पनि एमाओवादीद्धारा कांग्रेस र एमालेमा उत्पन्न थकानको परिणति हो  एमाओवादीका नेता प्रचण्डको तुरुपलाई थेग्न नसकेर आखिर उनले नै डोर्याएको निकासतर्फ यी दुइटै दल हिंडेका  
	छन्  यो सहमतिले नयाँ संविधानका प्राथमिक सरोकारवाला पक्ष मधेसी जनजाति दलित लगायतको अपेक्षालाई तिलाञ्जली दिएको त छँदैछ नेपाललाई राजनीतिक प्रयोगशाला पनि बनाइदिएको छ  राष्ट्राध्यक्षका रुपमा राष्ट्रपति प्रत्यक्ष निर्वाचित हुने र कार्यकारी अधिकार संसदबाट चुनिने प्रधानमन्त्रीमा रहने प्रावधानले मोडल प्रष्ट भएन  यसले उत्पन्न हुने जटिलताले गर्दा भविष्यमा राजनीतिक अस्थिरता बढ्नेछ  मारुती गाडीमा टाटा कम्पनीको पार्टपुर्जा राख्दा जेजस्तो हविगत देखिन्छ त्यस्तै नियति नेपालले राजनीतिक रुपमा व्यहोर्नुपर्ने हुन्छ   
	कांग्रेसका शक्तिशाली महामन्त्री एवं वार्ताकार कृष्णप्रसाद सिटौलाले मिश्रित प्रणालीको विकल्प नरहेको दाबी गरेका छन्  उनले अभ्यासका क्रममा जे कमजोरी देखिन्छ त्यसबेला संविधानवादको विकासका क्रममा सुधार गर्दै अघि बढ्न सकिन्छ भनेर निकास पनि देखाएका छन् तर उनले भनेजस्तै स्थिति चिरपरिकल्पित छैन  छिमेकी श्रीलंकामा शक्ति सन्तुलनको द्वन्द्वले कतिपय दुर्घटना निम्त्याइसकेको छ  संवैधानिक अंगहरूको जवाफदेहीमा विचलन आउने खतरा रहिरहन्छ  यो सहमति त तँलाई अलिकति मलाई अलिकतिजस्तो गोलमटोलको स्थितिमा आएको परिणाम हो  जनता सार्वभौम भए तापनि परिस्थितिअनुसार त्यो कुनै संस्था विशेषमार्फत प्रतिविम्बित भइरहेको हुन्छ  जेजति सहमतिका कुराहरू बाहिर आएको छ व्यक्तिगत महत्वाकांक्षाले स्पेस पाएको प्रष्टिन्छ  कम्युनिष्ट मेाडलले प्रेसिडेन्सियल प्रणालीको आवश्यकता स्वीकार्छन् र यतिखेर त्यही हुनगएको छ  यसरी के देखिन्छ भने नेपाललाई पटकपटक पद्धतिहरूको राजनीतिक प्रयोगभूमि बनाउनुको पछाडि नेतृत्व विशेषको व्यक्तिगत अभिलाषा र त्यसलाई सुरक्षाकवच प्रदान गर्ने बाह्य भूमिका रहेको छ  अभ्यास भइसकेको तथा अनुभवबाट उन्नत बनाउन सकिने तथा नेपाली विविधतालाई प्रतिनिधित्व गर्ने संसदीय पद्धतिलाई एउटा दलको एउटा व्यक्तिको आग्रहमा किन तिलाञ्जली दिइयो लामो समयसम्म भावी पुस्ताले यो प्रश्नको उत्तर खोजिरहनेछ   
	पछिल्ला राजनीतिक सहमतिले मधेस विप्लवको म्यान्डेटलाई नजरअन्दाज गरेको छ  नामांकन नभएको सिमांकन नगरिएको अमूर्त राज्य पुनर्संरचनालाई स्वीकार नगर्ने मनोविज्ञान मधेसमा देखिएको छ  निराकार प्रदेशले न भावी प्रदेशको हित गर्ने देखिन्छ नत केन्द्रलाई नै लाभ पुर्याउने देखिन्छ  एमाओवादीसँग संयुक्त लोकतान्त्रिक मधेसी मोर्चाले जे कुराका लागि सहकार्य गरेको थियो आखिर त्यसको प्राप्तिमा असहयोग प्राप्त भयो  त्यसैले जहाँ एकातिर राष्ट्रिय सहमतिको नाममा एमालेको पनि वर्तमान सरकारमा सहभागिता शुरु भएको छ त्यहीनिर प्रश्न उठेको छ अब मधेसले के गर्ला  आगामी जेठ  गते संविधान ल्याउनका लागि मुख्य तीन दलबीच भएको सहमतिपछि प्रायःले सोध्ने प्रश्न नै यही भएको छ  मुख्य तीन दलबीच राज्य पुनर्संरचनासँग सम्बन्धित विषयहरूमा सहमति भएपछि त्यसमा मधेस क्षेत्रमा पर्ने प्रदेशबारे संयुक्त लोकतान्त्रिक मधेसी मोर्चाले असहमति जनाएको छ  सत्ता साझेदार मधेसी मोर्चा यतिखेर गहिरो दबाबमा छ  सरकारमा बसेर पनि रित्तो हात देखिने नियतिले एकातिर उनीहरू मधेसका चरमपन्थीहरूसँग आलोचित हुने स्थिति छ भने स्वयम् उनीहरूकै दलहरूभित्र पनि असन्तुष्टि छ   
	जेठ  मा संविधान ल्याउनैपर्ने एउटा बाध्यात्मक स्थिति छ  संविधान आउन नसकेमा सबभन्दा बढी भुक्तभोगी हुने मधेस क्षेत्र नै हो  भनिन्छ मूलतः मधेसी जनजाति दलित लगायतकालाई नै संविधान चाहिएको हो  नयाँ संविधान आउन नसकेमा भावी राजनीतिक द्वन्द्वको अखडा मधेस नै हुन्छ  त्यसैले संविधान नआउने स्थितिभन्दा बरु संविधान आउने स्थिति नै मधेसका लागि बढी अनुकूल हुने विश्लेषण गर्नेहरू मधेसी मोर्चाभित्र छन्  तिनीहरूले जेठ  मा पहिलो मस्यौदा आउने र त्यसपछि फेरि तीन महिनाका लागि म्याद थपिने अनुमान गरेका छन्  त्यसैले पहिलो मस्यौदा सामान्य बहुमतले पारित गराउन मुख्य तीन दल सफल भए पनि दुई तिहाइ बहुमतले त्यसलाई पारित गराउन सक्दैन  मधेसमा बन्ने प्रदेश नाम केन्द्र र राज्यको सम्बन्धजस्ता महत्वपूर्ण पक्षहरूले गर्दा अहिले गाँठो खुलेको जस्तो देखिए पनि आउने समय मुख्य दलहरूका लागि सहज छैन  मधेसी आदिवासी जनजातिहरूको पासोमा उनीहरू कसिंदै गएको स्थिति छ जतिजति उनीहरू खेलहरू रच्छन् त्यतित्यति नै घाँटीको पासो कसिंदै जान्छ   
	मधेसभित्रको राजनीतिमा यतिखेर असली शक्ति को हुने भनेर लडाइँ चल्दैछ  मधेसमा बलियो नभएसम्म केन्द्रीय सत्तामा दिगो रुपमा स्थापित हुनसक्ने स्थिति छैन  त्यसैले मुख्य दलहरू पनि मधेस छिर्ने विषयलाई प्राथमिकतामा राखेर अघि बढ्दैछन्  स्वयम् मधेसी राजनीतिभित्र पनि मूल दल बन्ने प्रतिस्पर्धा छ  सरकारमा रहेको संयुक्त लोकतान्त्रिक मधेसी मोर्चा त छँदै थियो हालै गठन गरिएको बृहत मधेसी मोर्चाको नेतृत्व उपेन्द्र यादवले गरिराखेका छन्  अँध्यारो कुनामा थन्किन लागेका यादव यतिखेर सरकारमा रहेको मोर्चाको कार्यशैलीका कारण समानान्तर स्थितिमा फर्किएको विश्लेषण गर्न थालिएको छ  बृहत मधेसी मोर्चा जसको पछाडि एमाओवादीभित्रका मधेसी हस्तीहरूको सुनियोजित समर्थन रहेको छ  यतिखेर अखण्ड मधेस प्रदेशको माग लिएर सडक आन्दोलनमा छ  यस परिस्थितिमा मोर्चाबाट हुनसक्ने चुकको तत्काल लाभ ओगट्न यादव तम्तयार भएर बसेका छन्   
	एक मधेसको माग अघि सार्दै आएका मधेसी दलहरू दुई प्रदेश पनि कायम गराउन असफल भएपछि मोर्चाको नेतृत्वमाथि तीव्र दबाब परेको छ  अहिलेको सहमतिअनुसार पूर्वमा झापा मोरड सुनसरीसहितको प्रदेश तथा सप्तरीदेखि पर्सासम्म अर्को प्रदेश हुनेछ  चितवनलाई काठमाडौसँग गाभिएको छ  पश्चिममा नवलपरासीदेखि बर्दियासम्मको प्रदेश तथा कैलाली र कञ्चनपुरलाई अखण्ड सुदूरपश्चिममै गाभिएको छ  अर्थात तराईमा पांचवटा प्रदेश हुनेछ  यस स्थितिमा मोर्चाले असहमति जनाएको भनिए पनि उसले संविधान निर्माणमा अवरोध नजनाउने भनिसकेको छ  यसलाई मोर्चा बाहिरका पक्षद्धारा मोर्चा सरकारमा बस्ने र मधेसी अपेक्षा विपरीतका निर्णयहरूलाई टुलुटुलु हेर्ने अर्थमा व्याख्या गर्दैछन्  मधेसी मोर्चा एमाओवादी नेतृत्वको सरकारमा लामो समयसम्म बसेर पनि उल्लेख्य रुपमा केही काम गर्न नसकेको आरेाप खेप्दै आएको छ  मोर्चाभित्र दुईवटा धार देखिएको छ एउटाको नेतृत्व विजय गच्छेदारले गरिराखेका छन् जसले सरकारमा बसेर मधेसको पक्षमा काम गर्दै जाने वातावरण अनुकूल बनाउँदै जाने मान्यता राख्छ  अर्को धारको नेतृत्व राजेन्द्र महतोले गर्दैछन् जो सरकारबाट हटेर दबाब दिनुपर्ने आग्रह गर्दैछन्  आउने समयमा यसरी दुई दृष्टिकोण बीचको भिन्नता बढ्दै गएर मोर्चा विभाजित हुनसक्ने देखिन्छ   
	उपेन्द्र यादव जो सरकार बाहिर छन् उनले मोर्चासँग जनतालाई हिसाब माग्न भन्दैछन्  एमाओवादी र मधेसी मोर्चाबीच सत्ता गठबन्धन भए तापनि मोर्चामाथि एमाओवादीको भरोसा छैन  उसका लागि यादव परीक्षित पात्र हुन्  त्यसैले मोर्चासँग हातेमालो हुँदाहुादै एमाओवादीले काँध दिएर बृहत मधेसी मोर्चामार्फत यादवलाई केन्द्रमा ल्याउने काम भइराखेको छ  यहाँनिर के भनिंदैछ भने हालको जनअसन्तुष्टिलाई पुँजीकृत गर्ने काम यादवले गर्नेछन् र भोलि यादव र एमाओवादीबीच नै चुनावी सहकार्य हुनेछ   
	इतिहास रच्ने समयमा मधेस र मधेसी नेतृत्वको परीक्षा हुँदैछ  मधेस आन्दोलनपछिको बदलिंदो स्थितिमा शक्तिविन्यासमा निकै फेरबदल आएको छ  जनउभारले नयाँनयाँ अपेक्षाहरूलाई मुखरित गरिरहेको छ  यस परिस्थितिमा राज्यसँगको सम्बन्ध निर्धारण र मधेसमा प्रदेशको सिमांकन कम चुनौतीपूर्ण छैन  आउने केही साताभित्र जसले जसलाई थकाउँछ त्यसपछिको विकसित परिस्थितिले एउटा सहमतिको आधार खडा हुनसक्छ  मुख्य तीन दलले अहिलेको सहमतिप्रति बहुसंख्यकको सहमति जुटाउन सक्लान् त  मधेसी र जनजातिहरू बीचको धु्रवीकरणले प्रदेशको अधिकार र संसदीय प्रणाली स्थापित गराउन सक्लान् त  जवाफ फेरि उही थकानको परिणतिमाथि निर्भर गर्छ  
	
"
