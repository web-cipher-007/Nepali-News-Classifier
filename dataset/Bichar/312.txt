संघीयता निर्माणमा कहाँ चुक्यौं हामी अन्ततः प्रमुख दलका नेताहरू संघीयताका विवादित विषयहरूलाई थाती"
	अन्ततः प्रमुख दलका नेताहरू संघीयताका विवादित विषयहरूलाई थाती राखेर संविधान जारी गर्ने निष्कर्षमा पुगेका छन्  संविधानसभाले उक्त प्रस्तावलाई समर्थन जनाएमा जेठ  मा संविधान जारी हुनेछ  संघीय संरचनाका विवादित विषय प्रदेशको संख्या नाम र सिमांकन आदि विषयहरू रूपान्तरित संसदबाट टुंगो लगाउनेगरी विधि र प्रकृया तय गरिनेछ  जेठ  भित्र संविधान जारी नभए मुलुकको भविष्य के हुने हो भन्ने आशंका र अन्यौल यसबाट अन्त्य हुनेछ  तर संघीयताका सन्दर्भमा राजनीतिक दलहरूले सन्तुलित दृष्टिकोण अवलम्बन गर्न नसक्दा देखिएका परम्पर विरोधी विचारका कारणले समाजमा बढाएको तनाव र द्वन्द्व केही समयका लागि मत्थर भए पनि त्यो पुनः नयाँ रूपमा विस्तार हुने सम्भावना भने कायम नै छ  जनताको समग्र आकांक्षा सतहमा प्रकट भएको अवस्थामा सबैको भावना बुझेर उपयुक्त निर्णय लिने आँट र इच्छाशक्ति रहने हो भने विषयलाई थाती राख्नुभन्दा टुग्याएर जानु उपयुक्त हो  तर उपयुक्त एउटा देख्ने तर त्यसलाई अघि बढाउन नसक्ने अवस्थामा रहने हो भने प्रकृयामा लगेर अनुकूल परिस्थितिको खोजी गर्नु अनुपयुक्तै भने होइन  तर जे होस् जेठ  पछि के हुने हो भन्ने अन्यौल हट्ने संकेत देखिएकोमा भने धेरैलाई सन्तोषको अनुभूति  
	भएको हुनुपर्छ  
	पछिल्लो समयमा गरिएका अनुसन्धानहरूले नेपालमा संघीयताका विरुद्धमा जनमत बढ्दै गएको देखिएको छ  संघीयताका पक्षधरहरूले अतिवादी विचारलाई सामना गर्न नसक्दा वा त्यसमा बहकिएर अघि बढ्न खोज्दा त्यस प्रकारको अवस्था सृजना भएको हो  जसले जे माग्यो त्यसलाई त्यही दिने क्रममा शिवजीको वरदान पाएर भष्मासुरको जन्म भएझैं संविधानसभाको निर्वाचनका क्रममा सडकमा आउनेसँग अनुचित सम्झौता गर्ने र चुनाव जित्नका लागि जेजस्ता मागहरूलाई पनि पुरा गर्ने वाचा दिने नेतृत्वको गलत शैलीका कारणले संघीयताको बहस र छलफल सन्तुलित हुनसकेन  राजनीतिक दलहरूका नेताहरूले दिएका वचन र पूर्वघोषणा तथा सरकारका तर्फबाट गरिएका अनुचित प्रकारका सहमति र सम्झौताका कारणले संविधानसभाको कार्यसम्पादन प्रकृया प्रभावित हुने अवस्था सृजना भयो  त्यसमाथि नयाँ शक्तिका नाममा माओवादी र मधेसवादीलाई एकठाउँमा उभ्याउने कोसिसले समेत सबैको साझा भावनाको प्रतिनिधित्व गर्ने अवस्था तयार हुनसकेन  अहिले आएर संघीयताको बहसले साम्प्रदायिक सद्भाव नै विथोलिने अवस्था आएपछि दलहरू त्यसलाई केही समयका लागि पछि सार्ने मनस्थितिमा पुगेका छन्  यो आफैमा विगतका कमजोरीप्रतिको एक प्रकारको स्वीकारोक्ति हो  यसबाट पाठ सिकेर बढ्ने हो भने अझै पनि नेपालले आफ्नै विशेषतामा आधारित संघीय संरचनाको निर्माण गर्ने ठाउँ छ  
	नेपालका मधेसी र जनजाति समुदायका तर्फबाट बेलाबेलामा संघीयताको विषय अघि आउने गरेको भए पनि बैसठ्ठी त्रिसठ्ठीको आन्दोलनको समयमा राज्यको पुनसर्ंंरचना र संघीयताको विषयलाई आवश्यक ठानेर अघि बढाउने व्यक्तिमध्ये मसमेत पर्छु  अहिले आएर एकल जातीय संघीयतालाई मात्र संघीयता ठान्ने र त्योभन्दा बाहेकको विचारलाई संघीयता विरोधी ठान्नेहरूसमेत त्यतिबेला संविधानसभा र राज्यको पुनसर्ंरचनको मान्यताको विपक्षमा थिए  तर समयक्रममा नेपालका राजनीतिक दल र राज्यले समेत राज्यको पुनसर्ंरचना र संघीयतालाई आफ्नो एजेन्डाका रूपमा स्विकार गर्ने काम गर्यो  सशस्त्र संघर्षका क्रममा समानन्तर सत्ता अभ्यासका लागि माओवादीले अघि बढाएको मान्यतालाई विना कुनै अध्ययन र विश्लेषण उसले संविधानसभाको निर्वाचनमा समेत अघि सार्ने काम गरेपछि नेपालको संघीयतासम्वन्धी बहस त्यसकै सेरोफेरोमा घुम्न पुग्यो  अहिलेसम्म पनि त्यो बहस त्यसकै सेरोफेरोमा घुमिरहेको छ  जबकि नेपाली  
	समाजको सामाजिक बनोट त्यो दृष्टिकोणभन्दा निकै भिन्न छ  
	संघीयता सम्वन्धी बहसमा नेपाल राष्ट्र राज्य हो कि राज्य राष्ट्र हो भन्ने सन्दर्भमा नै स्पष्ट छैन  हामी कहाँको बहस युरोपीय ज्ञान सिद्धान्तमा आधारित रहेको छ  हामीले एसियाली समाज र राजनीतिको विशेषताका आधारमा आधारित रहेर यस सम्वन्धमा छलफल र बहस चलाउन सकेनौं  युरोपमा मानव समूह राष्ट्रको रूपमा विकसित हुने क्रमसंगै राष्ट्र राज्यको विकास भए  त्यहाँको संघीयताको अवधारणा मूलतः बहुराष्ट्रियतामा आधारित रहेर विकसित भयो  तर हाम्रो नेपाली समाजमा बहुराष्ट्रियताको विकास हुनुभन्दा पहिले नै राज्यहरू अस्तित्वमा आए  राष्ट्र निर्माणको प्रकृयामा बहुजातीयता सामूहिक योगदान रहँदै आयो र अहिले पनि त्यो प्रकृया जारी छ  यद्यपि राज्य राष्ट्र निर्माणको प्रकृयामा समाजमा रहेका प्रत्येक जातजाति र समुदायको समान भूमिका स्थापित नभएका कारणले नै पछिल्लो समयमा नेपाली समाजमा राज्यको पुनसर्ंरचना संंघीयता र समावेशीकरणको अवधारणा अघि आयो  नेपालको सन्दर्भमा राज्यको पुनर्संरचना र संघीयताको विषयले तीनवटा आधारभूत आकांक्षालाई सम्वोधन गर्न सक्नुपर्छ  पहिलो लोकतन्त्रको विकास र स्थायित्व दोस्रो केन्द्रीकृत र एकात्मक राज्यका कारणले राज्यका सेवा र सुविधाबाट वञ्चित रहेका जनतासम्म राज्यका सेवा सुविधा र अवसरको विस्तार र तेस्रो नेपालमा विद्यमान जातजाति समुदाय वर्ग र लिंगको राज्यसंरचनामा सहभागिता र समुचित प्रतिनिधित्व  पछिल्लो समयमा चलेको बहसले उपरोक्त मान्यतालाई आत्मसात गर्नसकेको देखिंदैन  पछिल्लो समयमा त प्रादेशिक संरचनाको नामकरण जातीय पहिचानका आधारमा गर्ने कि नगर्ने भन्ने विषयमा केन्दि्रत भएको छ  अनि पहिचानलाई जातीयताका आधारमा गरिने नामकरणका रूपमा बुझ्ने र सीमित गर्ने प्रयास भइरहेको छ  यस प्रकारको दृष्टिकोणले संघीयताको मूल मर्मलाई नै समाप्त पार्ने खतरासमेत बढेर गएको छ  
	नेपालमा संघीयताको संरचनागत आधार तयार पार्ने कुरा निकै जटिल विषय हो  पञ्चायतकालमा भौगोलिकताका आधारमा गरिएको राजनीतिक विभाजन कागजमा नै सीमित रह्यो  विकास क्षेत्र र अञ्चलको अवधारणा प्रशासनिक संरचनाका रूपमा सीमित गरियो  बहुदलीय व्यवस्थाको स्थापनापछि त अञ्चलको संरचनालाई पूर्णतः निष्कृय बनाइयो र विकास क्षेत्रको अवधारणा कमजोर प्रशासनिक संरचनाका रूपमा सीमित गरियो  परिणामस्वरूप जनताले उपरोक्त संरचनाबाट आफ्नो परिवर्तनको आकांक्षाको सम्वोधनको अपेक्षा नै गर्ने अवस्था रहेन  अहिले आएर नयाँ संरचना निर्माणको आधारको खोजी गरिरहँदा कतिपयलाई उपरोक्त संरचना नै योभन्दा उपयुक्त हो कि भन्ने लागिरहेको छ  तर त्यसले जनताको विकास र समृद्धिको आकांक्षालाई सही रूपमा प्रतिनिधित्व गर्ने अवस्था भने अझै बनिसकेको छैन  विकासका दृष्टिकोणले साझा आकांक्षा मनोविज्ञान र पहलको आवश्यकता पर्छ  विगतमा सहर गाउँलाई जोड्ने हिमाल र पहाडलाई जोड्ने मान्यताका आधारमा राजनीतिक इकाइको निर्माणको कोसिस गरियो  तर त्यसले विकासका लागि आवश्यक साझा आकांक्षा मनोविज्ञान र पहलकदमीको विकास गर्नसकेको देखिएन  
	यस अर्थमा पहिचान र सामथ्र्यमा आधारित भएर त्यसप्रकारको आकांक्षा र मनोविज्ञानको खोजी गर्ने कोसिस गरिएको थियो  राज्यको पुनसर्ंरचनाका सन्दर्भमा भएको अवधारणागत छलफलमा उपरोक्त सिद्धान्तहरूलाई स्थापित गर्ने कुरामा महत्वपूर्ण उपलव्धि हासिल भएको थियो  तर उक्त आधारमा टेकेर अघि बढ्ने सन्दर्भमा जातिवादी र सम्प्रदायवादी सोच हावी भएका कारणले पहिचानका अन्य आधार भाषिक सांस्कृतिक भौगोलिक निरन्तरता र ऐतिहासिकताजस्ता विषयसमेत उपेक्षित भए  सामथ्र्यका चार आधारहरू त देखाउने विषयका रूपमा सीमित गरिए  जसले गर्दा समिति र आयोगका बहुमतका दुबै प्रतिवेदनहरू पहिचान र सामथ्र्यको आधारभन्दा विपरीत एकल जातीय पहिचानको सिद्धान्तमा आधारित बन्न पुगे  संविधानसभा र शीर्ष नेतृत्वको राजनीतिक संयन्त्र त्यो कमजोरीलाई सच्याउनेगरी अझै अघि बढ्न सकिरहेको छैन  जबकि प्रतिवेदनलाई जस्ताको तस्तै रूपमा कार्यान्वनय गरी अघि बढ्न सकिने अवस्था पनि छैन  
	नेपालको सन्दर्भमा पहिचानका पाँच आधारमा आधारित बाहुल्यताको सिद्धान्तलाई आत्मसात गर्दै अघि बढ्ने हो भने प्रदेशको संख्या  भन्दा कम हुने  
	देखिँदैन  किनकि सुदूर पूर्वको पहाडमा लिम्बु जातिसंग अन्य जातिहरूको मिश्रति बासोबास रहेको क्षेत्र छ  जहाँ शेर्पा भोटे लेप्चा र यायोख्याजस्ता ससाना जनजाति समूहहरूको समेत बसोबास रहेको छ  लिम्बु जातिको भन्दा ठूलो संख्यामा त्यहाँ खस आर्य समुदायका मानिसहरूको समेत बसोबास रहेको छ  त्यसरी नै तलको तराई मधेसमा जनजाति समूहहरू ठूलो संख्यामा रहेका छन्  तर त्यहाँको सबैभन्दा ठूलो समुदायका रूपमा खस आर्य समुदाय रहेको छ  त्यहाँ तेस्रो समुदायका रूपमा मधेसी समुदाय छ  पहाडी जनजातिको पनि उल्लेख्य संख्या रहेको छ  यस हिसावले यो क्षेत्र अहिले पहाडी जनजाति तराई जनजाति र मधेसी समुदायको बसोबासको साझा थलोका रूपमा रहेको छ  त्यसरी नै अरुण पश्चिमको भूभागमा किरात राई समुदायको सघन बसोबास रहेको छ  त्यहाँ खस आर्य समुदायको पनि उल्लेख्य संख्या रहेको छ  आदिवासी जनजातिका अन्य समुदायमा शेर्पाको सघन बसोबासको क्षेत्र र सुनुवार समुदायको सघन बसोबासको क्षेत्रसमेत रहेको छ  त्यसभन्दा पश्चिमको भूभागमा तामाङ जातिको बाहुल्यता रहेको छ  त्यति नै ठूलो संख्यामा खस आर्य समुदायको बसोबास छ  त्यहाँ चेपाङ जिरेल थामी ह्याल्मो लगायतका साना आदिवासी समुदायको पनि बसोबास रहेको छ   
	काठमाडौ उपत्यकामा नेवार समुदायको सघन बसोबास छ  त्यहाँ नेवार समुदायको हाराहारीमा खस आर्य समुदायको बसोबास छ  काठमाडौ उपत्यकाको वरिपरि तामाङ जातिको पनि उल्लेख्य बसोबास छ  जसलाई अलग गर्न सकिने अवस्था छैन  कृष्ण गण्डकी पश्चिम गुरुङहरूको सघनता छ  तर त्यही भूभागमा त्यसकै हाराहारीमा वा त्योभन्दा ठूलो संख्यामा खस आर्य समुदायको बसोबास छ  त्यसभन्दा पश्चिमदक्षिणको भूभागमा मगरहरूको सघन बसोबासको क्षेत्र छ  त्यहाँ त्यति नै ठूलो संख्यामा खस आर्य समुदायको बसोबास छ  त्योभन्दा पश्चिमको भूभागमा कणर्ाली र डोटेली दुई सम्यता रहेका छन्  त्यहाँ मूलतः खस आर्य समुदायको सघन बसोबास छ  हिमाली क्षेत्रमा भने त्यहाँ भोटे जातिको बसोबास छ  तराई मधेसमा मैथिली भोजपुरी अवधी र थारू चारवटा प्रमुख भाषिक र सांस्कृतिक समुदाय रहेका छन्  त्यसमध्ये थारू समुदाय पूर्वदेखि पश्चिमसम्म फैलिएर बसेको छ  तर पनि उसको सघन बसोबासको क्षेत्र पश्चिम तराई रहेको छ  पश्चिम तराईमा खस आर्य समुदायको बसोबास मध्य तराईको तुलनामा निकै बढी रहेको छ  चितवन र दाङ उपत्यकामा त मधेसी समुदायको उपस्थिति नगन्यमात्र रहेको छ   
	यसरी बाहुल्यतका आधारमा क्लष्टर तयार गर्दा केही अपवादलाई छोडेर प्रत्येक ठूला जनजातीय समुदाय आफ्नो क्लष्टरमा भन्दा बाहिर बहुसंख्या रहने अवस्था छ  जबकि जोडिएका दुइटा आदिवासी जनजाति समुदायलाई एक प्रदेशमा राख्दा प्रायः सबै आदिवासी जनजाति समुदाय कुनै न कुनै प्रदेशमा आफ्नो कुल संख्याको बहुमतको अवस्थामा रहने स्थिति बन्न सक्छ  यस नीति अन्तर्गत अघि बढ्दा अहिले चर्चामा आएको सात प्रदेश सबैभन्दा वैज्ञानिक देखिन्छ  यस अन्तर्गत दुई वा दुईभन्दा बढी जातीय भाषिक र सांस्कृतिक समुदायलाई एकठाउँमा राख्नेगरी मिश्रति नामकरणसहितको बहुजातीय प्रदेश बन्नेछ  यस्ता प्रदेशमा एकल बाहुल्यताको प्रदेशमा भन्दा प्रमुख जनजातीय समुदायको बहुसंख्या रहने र त्यहाँभित्र उक्त जातिको आर्थिक सामाजिक र सांस्कृतिक रूपले सशक्तीकरणको सम्भावना ज्यादा रहन्छ  संविधानसभाको निर्वाचनको क्रममा जनजाति पहिचानलाई कानुनी रूपमा समेत स्विकार गरिसकिएको अवस्थामा उक्त पहिचानलाई समेत आधार बनाएर अघि बढ्ने कुरा उपयुक्त देखिन्छ  तर जनजातिका अगुवाहरू दुई जनजातीय समुदाय एकैठाउँमा कुनै पनि हालतमा राख्न नचाहने तर अन्य जातिहरूलाई भने आफ्नो जातीय पहिचान अन्तर्गतको प्रदेश स्विकार्नुपर्छ भन्ने आग्रह गर्ने कुरा उचित देखिंदैन  लोकतन्त्रमा जनमत वा जनसंख्याको महत्व रहने यथार्थतालाई स्विकार गर्ने हो भने एकल जातीय नाममा अल्पसंख्याको अवस्थामा रहने स्थितिभन्दा बहुजातीयताका आधारमा बहुसंख्यामा रहने स्थिति धेरै हिसावले अनुकूल मान्न सकिन्छ  वास्तवमा जनजाति समुदायलाई सशक्तीकरण गर्ने सन्दर्भमा मिश्रति प्रदेशहरूमा कायम हुने सामाजिक बनोट र मनोविज्ञानले जति अनुकूलता दिने छ त्यति अनुकूलता एकल जातीय पहिचानबाट प्राप्त हुने अवस्था देखिंदैन  पछिल्लो समयमा एकल जातीय नामकरणका सन्दर्भमा देखिएको अन्य समुदायको असहमतिले पनि उक्त कुरालाई पुष्टि गर्छ  
	पहिचान र सामथ्र्यसहितको प्रदेशको ढाँचामा जाने हो भने सातआठ प्रदेश र बाहुल्यताको सिद्धान्तका आधारमा जाने हो भने एघार वा त्यसभन्दा बढी प्रदेशमा जानुपर्ने हुन्छ  अहिले प्रस्तावित गरिएको  प्रदेशको प्रस्तावमा तराई र पहाडका सन्दर्भमा भिन्नभिन्न मापदण्डको प्रयोग गर्न खोजिएको छ  त्यसमाथि माओवादी नेकां एमाले र मधेसी मोर्चाको धारणा प्रदेशका सन्दर्भमा फरकफरक छ  जबकि सात प्रदेशका सन्दर्भमा भने पहाड र तराईका हकमा समान सिद्धान्तका प्रयोग हुने र राजनीतिक दलहरूका बीचको बुझाइमा समेत निकटता रहने अवस्था छ  कम संख्याको मान्यताले बलियो प्रदेशको पैरवी गर्छ भने बढी संख्याले केन्द्र बलियो हुने कुरातर्फ संकेत  
	गर्छ  तर केन्द्र बलियो हुनुपर्छ भन्नेहरूले कम संख्याको वकालत गर्ने र प्रदेश बलियो हुनुपर्छ भन्नेहरूले बढी संख्याको वकालत गर्ने विडम्बनापूर्ण अवस्था संघीयतासम्वन्धी बहसमा देखिने गरेको  
	छ  त्यसमाथि एक मधेस एक प्रदेशको कुरा गर्ने मधेसी दलहरू पहाडमा धेरै प्रदेशका पक्षमा उभिने र पहिचानमा आधारित संघीयताका कुरा गर्ने आदिवासी जनजातिहरू तराईका मातृभाषा र संस्कृतिलाई समेत उपेक्षा गर्नेगरी अघि सारिएको हिन्दीलाई स्थापित गर्ने मान्यताका पक्षमा उभिने विडम्बनापूर्ण अवस्था देखिएको छ  यसप्रकारको दृष्टिकोणले नेपालमा निर्माण हुने संघीयतालाई कमजोर बनाउने र अन्ततोगत्वा नेपाल राष्ट्रलाई नै कमजोर बनाउने खतरा रहन्छ  संघीयताका सन्दर्भमा बहस गरिरहँदा समुदाय र राष्ट्रको हितलाई भन्दा आफ्नो राजनीतिक आकांक्षालाई केन्द्रविन्दुमा राख्ने कुराले नै यसप्रकारको स्थिति उत्पन्न गरिदिएको छ  यदि हामी साँच्चै नेपाललाई असफल संघीय राज्य बनाउनबाट जोगाउन चाहन्छौ भने तराई मधेस र पहाडमा समान सिद्धान्तका आधारमा आधारित रहेर संघीय इकाइको निर्माण गर्नुपर्छ  साथै नेपाली समाजको भूराजनीतिक अवस्थिति सामाजिक बनोट र मनोविज्ञानसमेतमा आधारित रहेर मिश्रति पहिचान र बहुजातीय प्रदेशको यथार्थतालाई आत्मसात गर्न सक्नुपर्छ  अन्यथा नेपालको बैसठ्ठी त्रिसठ्ठीको महान् परिवर्तनको समग्र प्रकृया हाम्रा आफ्नै कमजोरीका कारणले असफलतामा गएर टुंगिनेछ  तसर्थ समय छँदै होस पुर्याउनु बुद्धिमानी हुनेछ  
	लेखक एमाले सचिव हुन्  
	 
"
