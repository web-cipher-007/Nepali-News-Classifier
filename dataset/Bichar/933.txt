खेर गएको विदेशको कमाइनेपालीहरूले विदेशमा दुःख गरेर कमाएको रकमको उल्लेख्य हिस्सा न गाईको कल्चौडो न बाछाको पेट भएर खेर गइरहेको छ "
	नेपालीहरूले विदेशमा दुःख गरेर कमाएको रकमको उल्लेख्य हिस्सा न गाईको कल्चौडो न बाछाको पेट भएर खेर गइरहेको छ  कागजपत्र मिलाउने नाममा खेर गइरहेको यो रकम सामान्य अनुमानभन्दा धेरै ठूलो छ  सामान्यतः यसरी खर्च भएको रकम नेपालबाहिरै रहन्छ र नेपाल भित्रिएको पनि फर्किएर विदेशतिरै जाने गरेको छ  
	अर्धदक्ष र दक्ष कामदारको रूपमा प्रवेशाज्ञा भिसा को नियम सापेक्षतः कडा भएका विकसित मुलुकमा कार्यरत नेपालीहरूले यो पीडा बढी खेप्नुपरेको छ  तुलनात्मक रूपमा बढी कमाइ हुने बेलायत लगायतका युरोपेली देशहरू अमेरिका क्यानाडा जापान र अलि सानो संख्यामा अष्ट्रेलिया तथा न्युजिल्यान्डमा रहेका धेरै नेपालीको आम्दानी यसरी नै बर्बाद भएको छ   
	आफूले काम गरेको निश्चित अवधिपछि उनीहरूले स्थायी अथवा लामो समय बसोबास गर्न पाउने निस्सा पाउँछन्  यो निस्सा बनाउने क्रममै पनि उनीहरू धेरैजसो ठगिन्छन्  तर यहाँ विशेष उठान गर्न खोजिएको चाहिं उनीहरूले आफ्नो परिवारलाई ती देशको भिसा दिलाउने प्रक्रियामा आवश्यकभन्दा कैयौं गुणा बढी रकम पटकपटक खर्च गर्नुपरेको विषय हो  आफ्नो परिवारलाई सँगै राख्न पाउने कानुनी हैसियत स्थापित भएपछि पनि यसरी रकम खर्चेरसमेत भिसा दिलाउन नसक्नु अर्को तर मुख्य दुःखदायी पक्ष हो  यस्तो पारिवारिक भिसा आवेदन गर्दा लाग्ने दस्तुर नै पनि महँगो छ  एकपटक आवेदन अस्वीकृत हुनु भनेको नै पनि लाखौं रुपैयाँ नोक्सान पर्नु हो  
	गत दुई महिनाको अवधिमा बेलायतको लन्डन र बर्मिङघम सहरमा मात्र यो पंक्तिकारसँग चार दर्जनभन्दा बढी यस्ता नेपालीहरू भेट भए जसले सामान्यतः सातआठ लाख र केहीले चौधपन्ध्र लाख नेपाली रुपैयाँ बराबरको रकम खर्च गरेर पनि परिवारलाई बेलायत बोलाउन नसकेर निराश भएका थिए  केही महिनाअघि स्पेनमा रहेका धेरै नेपालीहरूले ठूलो रकम खर्चंदा पनि स्पेनी भाषामा त्यहाँको सरकारलाई स्वीकार्य कागजात बनाउन नसकिएको दुःख पोखेका थिए  यसरी हेर्दा वषर्ेेनि पाँच अर्ब रुपैयाँको हाराहारीमा नेपालीको कमाइ पानीमा बगेसरह हुने गरेको अनुमान लगाउन सकिन्छ  
	यस्तो असफलता र यति धेरै रकम खेर जानु पछाडिको मुख्य कारण यी नेपालीहरूलाई भिसा लिनका लागि आवश्यक प्रक्रिया एवं कागजात र ती कागजपत्रको गुणस्तर बारे मार्गनिर्देशन गर्ने व्यक्ति र संस्थाको सर्वथा अभाव हुनु हो  एउटा सीप सिकेर हासिल गरेको योग्यताका आधारमा बल्लबल्ल त्यहाँ पुगेकाहरूमा पहिलो असजिलो भाषाको छ  दैनिक कामचलाउका लागि पर्याप्त भए पनि आधिकारिक सूचनाहरू बुभने र त्यसै अनुरुप काम गर्ने क्षमता उनीहरूसँंग सामान्यतः नभएको देखिएको छ  सम्बन्धित मुलुकका दूतावास विदेश वा गृह मन्त्रालयका वेबसाइटहरूका सातपत्रे केलाएर छान्नुपर्ने सूचनाको थुप्रोबाट आफूलाई चाहिने जानकारी छानेर निकाल्नु राम्रै पढेलेखेकाहरूका लागि पनि एउटा मुस्किल काम हो  यस्तो असजिलोलाई लुकाएर लोकलाजका कारण समस्या नदेखाउने प्रवृत्ति पनि उत्तिकै छ  
	दोहोर्याएर भनांै ती नेपालीहरूले आफ्ना समस्या राख्न र तिनको समाधानका लागि सरसल्लाह लिन चाहे भने पनि त्यस्तो सेवा र परामर्श दिने कुनै व्यक्ति वा संस्था उपलब्ध नहुँदासम्म यो समस्याले निकास पाउँदैन  विदेशमा बस्ने नेपालीहरूका धेरै रंगका संस्था नखुलेका होइनन्  तर ती संस्था यात राजनीतिक पार्टीका भ्रातृ संगठनहरू छन् या जातीय आधारमा राजनीति गर्न बनाइएका मञ्च छन्  यस्ता दुःख पाएका नेपालीहरूलाई सघाउने तुच्छ कुरा कसैको प्राथमिकतामा परेको छैन  
	नेपालको कूटनीतिक संयन्त्रको प्रभावकारिताको त यहाँ चर्चा गर्नु नै बेकार छ  बेलायत क्यानाडा अष्ट्रेलियाजस्ता मुलुकले नेपालबाट भिसा दिन बन्द गरेको वर्षौर्ं भयो  ती मुलुकहरूले हरेक वर्ष हजारौं नेपालीलाई भिसा जारी गर्नुपर्छ  नेपालबाट शिक्षा र भ्रमण खर्चको रूपमा करोडौं रुपैयाँ बराबरको रकम उनीहरू आपनो मुलुक लैजान्छन्  त्यति हुँदा पनि काठमाडौंबाटै भिसा दिने व्यवस्था गराउनसमेत हाम्रो कूटनीतिक संयन्त्र पूर्णतः असक्षम सावित भएको छ  कम्तीमा नेपालको परिस्थिति बुझेको भिसा कर्मचारीलाई आफ्नै भाषामा अन्तर्वार्ता दिन पाउने व्यवस्था हुने हो भने पनि परिस्थिति अलि सुधि्रन सक्थ्यो  
	विकसित देशहरूमा नेपालको राजदूत बन्नका लागि नेताहरूको दैलो ढुकेर वा कसैको फरिया वा दौराको फेर समातेर बल्लबल्ल पद पाएकाहरूले प्रदर्शन गर्ने लाचारीपन र पाएको पद जोगाउन उनीहरूले गर्ने नाटक त झन् हेरिनसक्नु छ  यी आपनै अनुहारविहीन भइसकेका पात्रहरूले नेपालीहरूको हितमा काम गरेनन् भनेर गुनासो गरिरहनुको पनि कुनै अर्थ अब बाँकी छैन  
	केही नेपालीहरूले यस्ता कागजात मिलाउन सम्बन्धित देशकै महँगा वकिल राख्ने गरेको पनि देखियो  तर यो पनि झन् बढी पैसा खर्च गर्ने बाटोमात्र बन्ने गरेको रहेछ  किनभने त्यहाँको भाषामा बन्ने कागजातको समस्या केही हदसम्म वकिलले सल्ट्याए पनि नेपालबाट तयार हुने कागजपत्रको गुणस्तरको समस्या यथावत छ  उदाहरणका लागि धेरै व्यक्तिका परिवारलाई भिसा दिन अस्वीकार गर्नुको एउटा साझा प्रमुख कारणमा नाता प्रमाणीकरणका कागजपत्र विश्वसनीय नभएको भनेर सम्बन्धित दूतावासले लेखिदिने गरेको रहेछ  यो परिस्थिति सहजै अनुमान गर्न सकिन्छ  नाता प्रमाणित गर्ने अख्तियारी पाएको गाविस सचिवले अंग्रेजीमा लेखिदिने प्रमाणपत्रको हिज्जे व्याकरण र भाषाको समग्र गुणस्तर कस्तो होला  अनि यसलाई कानुनी दस्तावेजका रूपमा कसैले मान्यता नदिएको दोष हामीले अर्को पक्षलाई मात्र दिएर होला र  यस बाहेक अरबी फ्रान्सेली जर्मन स्पेनीजस्ता भाषामा प्रस्तुत गर्नुपर्ने दस्तावेजहरूको त आधिकारिक अनुवाद र प्रमाणीकरण गराउने निकायसमेत नेपालमा छैन  राज्यले दिनुपर्ने यस्ता न्यूनतम सेवा पनि नागरिकलाई उपलब्ध नगराएका कारण उनीहरू आफ्नो राज्यसम्मत पहिचान पाउने हकबाट बञ्चित भएको एउटा छुट्टै आयाम छँदैछ  यही कारणले मुलुक भित्रिने धेरै ठूलो रकम निरन्तर खेर गइरहकोे छ नागरिकहरूले सास्ती पाइरहेका छन्  
	अवस्था कस्तोसम्म छ भने भिसा दिन अस्वीकार हुनुका कारण उल्लेख भएको पत्र राम्ररी पढ्नुपर्छ र फेरि आवेदन गर्दा त्यसलाई सम्बोधन गर्नुपर्छ भन्नेसम्मको सचेतना पनि प्रवाह हुनसकेको छैन  अनावश्यक जथाभावी कागजात बटुल्ने कुनै भिसा पाएको व्यक्तिका कागजपत्रहरू असावधानीपूर्वक नक्कल गर्ने तिनै कागजात प्रस्तुत गरेर समस्यालाई बल्झाउने र लहैलहैमा लागेर दलाल र ठगहरूलाई पैसा खुवाउने प्रवृत्ति नेपालीहरूमा पनि आम छ   
	यो समस्याकोे समाधानका दुईवटा मात्र आपसमा परिपूरक समाधान छन्  एक केही निश्चित संख्या मानौ पाँच हजारभन्दा बढी नेपाली बसोबास गर्ने प्रत्येक विदेशी सहरहरूमा सेवाकेन्द्र खोलेर परामर्श सेवा दिन सुरु गर्नु  दुई नेपालबाट बन्ने कागजपत्रको गुणस्तर र एकरुपता कायम गर्न एउटा बहुभाषी प्रभावकारी र विश्वसनीय प्रमाणीकरण निकाय तत्काल स्थापना गर्नु  राज्यले दिएको पहिचान र प्रमाणले उनीहरूको समस्या समाधान भयो भने राज्यको विश्वसनीयता बढ्छ  परिणामतः राज्यमा भित्रिने लगानी पनि बढ्छ  
	वास्वतमा यो काम गैरआवासीय नेपाली संघजस्ता संस्थाहरूले गर्नुपर्ने हो  संघको विदेशमा रहेका नेपालीहरूको लगानी नेपाल भित्र्याउने उद्देश्यसँग पनि यो मेल खान्छ  यदि नेपालीहरूले कमाएको रकम यसरी खेर गएन भने कुनै न कुनै रूपमा त्यस्तो रकमको केही अंश नै भए पनि त्यो स्वतः नेपाल भित्रिन्छ  त्यसका लागि भाषणको डङ्का पिटिरहनु पर्दैन  संघले नमुनाकै रूपमा भए पनि यस्ता सेवा सुरु गर्न सक्नुपर्छ  यसले उसको साख र औचित्य दुवै स्थापित हुन्छ  यो सेवा निःशुल्क हुनुपर्छ वा कुनै स्थायी कार्यालय नै खोलेर गरिनुपर्छ भन्ने पनि छैन  अहिले यस्तो सेवा उपलब्ध नहुँदा नेपालीहरूलाई ठूलो मार परेको छ  त्यसैले विश्वसनीय सेवा उपलब्ध हुँदा सामान्य शुल्क तिर्न विदेशमा बसेका नेपालीहरू तयार हुन्छन् भन्ने सहजै देखिन्छ  यस्तो सेवाको वैकल्पिक माध्यम नेपालका रेमिट्यान्स सेवा दिने कम्पनीहरू हुनसक्छन्  यो उनीहरूका लागि सेवा ब्रान्डिङ र मार्केटिङको संयुक्त औजार हुनसक्छ  त्यसको लाभ राज्य कम्पनी र सेवाग्राही सबैले पाउँछन्  
	 
	 
	 
	 
"
