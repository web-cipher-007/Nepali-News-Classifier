 संघीयताको सकससंविधान जारी गर्ने अन्तिम समयसीमा नजिकिंदै गर्दा संघीयताको मुद्दामा सिङ्गो देश आन्दोलनको भुमरीमा परेको छ "
	संविधान जारी गर्ने अन्तिम समयसीमा नजिकिंदै गर्दा संघीयताको मुद्दामा सिङ्गो देश आन्दोलनको भुमरीमा परेको छ  प्रमुख राजनीतिक शक्तिबीच राज्य पुनर्संरचनाका विषयमा उठेका विवाद सडकमा छताछुल्ल पोखिएको छ  संघीयताको पक्षविपक्षमा होइन संघीय इकाइका रुपमा प्रदेश कस्ता बन्छन् भन्नेमा स्थानीय स्तरबाट आन्दोलन सुरु भएको छ  सुदूरपश्चिम र पूर्वाञ्चलमा मात्र होइन पोखरा नवलपरासी लगायतका क्षेत्रमा जनता सडकमा उत्रेका छन् परस्पर विरोधी माग लिएर  केन्द्रमा राजनीतिक दलहरूबीच संघीय इकाइका रूपमा गठन गरिने राज्यको नाममा विवाद भए पनि जनस्तरमा विवादको चुरो प्रदेशको साँधसीमालाई लिएर भइरहेको छ  प्रदेश निर्माणको आधार प्रदेशको संख्या र नामबाट सुरु भएको बहस र विवाद सर्वसाधारणमा पुग्दा आफू कतापट्टि पर्छु भन्नेमा केन्दि्रत देखिन्छ   
	भूगोल एक माग अनेक  
	अखण्ड सुदूरपश्चिमको माग राख्दै  दिनदेखि सेती र महाकाली दुई अञ्चल बन्द छन्  पहाडी जिल्लामा खाद्यान्न र जताजतै औषधी अभाव हुँदा पनि सुदूरपश्चिमले केन्द्रको ध्यानाकर्षण गर्नसकेको छैन   
	प्रमुख दलका नेताहरूसमेतको समर्थन रहेको बन्दकर्ताको मुख्य माग राज्य पुनर्संरचनामा सुदूरपश्चिमको पहिचान बनाएको दुई अञ्चलले चर्चेको भूगाग छुट्याउनु हुँदैन भन्ने हो  स्वायत्त थरुहटथारुवान पक्षधरको माग भने यसको ठीक विपरीत छ  त्यसैले यही क्षेत्रमा पर्ने कैलाली र कञ्चनपुरमा अर्को बन्द पनि खप्टिएको छ  थारूहरूका संघसंस्थाले अखण्ड सुदूरपश्चिमको विरोधमा कैलाली र कञ्चनपुरमा बन्दमाथि बन्द गरेका छन्  उनीहरूको माग यी दुई जिल्लासमेतलाई समेटेर स्वायत्त थरुहटथारूवान राज्य बनाउनुपर्छ भन्ने हो  एउटै भूभागमा अहिले दुई थरी माग राखेर बन्द भइरहेका छन्  यसबाहेक सुदूरपश्चिममा मधेसीले पनि यही भूभागलाई मधेस प्रदेशको हुनुपर्ने जिकिर गरिरहेका छन्  अखण्ड सुदूरपश्चिमवादीले सरकारी कार्यालयमा समानान्तर बोर्डहरू राख्न थालेका छन्  यसले दुई थरी मत राख्नेहरू बीचको विवादलाई थप जटिल बनाउँदैछ  दुई आन्दोलनकारीका प्रदर्शनले झडपको स्थिति निम्तिइरहेको छ  कुनै पनि बेला आपसी सद्भाव झड्किने जोखिम छ  कतिपयले यसलाई जातीय सद्भाव विथोलिने प्रयासको रूपमा बुझेका छन्  उनीहरूले बेलैमा यस्तो द्वन्द्व घटाएर त्यसलाई द्वेेष र हिंसामा रूपान्तरण हुन नदिने लबिङ थालेका छन्   
	अखण्ड सुदूरपश्चिमको मागमा निवर्तमान वाणिज्य मन्त्री एवं माओवादी पोलिटब्युरो सदस्य नेता लेखराज भट्ट कांग्रेस नेता पूर्वप्रधानमन्त्री शेरबहादुर देउवा एमाले नेता तथा पूर्वगृहमन्त्री भीमबहादुर रावल राप्रपा नेता पूर्वप्रधानमन्त्री लोकेन्द्रबहादुर चन्द एउटै मोर्चामा छन्  आफू निकट नेता भट्टसमेतले अगुवाइ गरेको अखण्ड सुदूर पश्चिका मागलाई माओवादी अध्यक्ष पुष्पकल दाहालले प्रतिगामी र संघीयता विरोधी आरोप लगाएका छन्  तर दाहाल स्वयंले चितवन जिल्ला विभाजन गर्ने प्रस्तावको सार्वजनिक विरोधमात्र गरेनन् सहमतिका लागि प्रस्तावित जातीय पहिचानसहितको  प्रदेशको प्रस्तावमा दाहालले अखण्ड चितवनलाई केन्द्रशासित स्वायत्त क्षेत्रका रूपमा राखेका छन्  सरकारद्वारा गठित उच्चस्तरीय राज्य पुनसंर्रचना आयोगको बहुमतको प्रतिवेदनमा तराई मधेसका दुई प्रदेश आपसमा जोडिनेगरी चितवनलाई तीन प्रदेशमा विभाजित गरिएपछि अखण्ड चिवतनको मागमा प्रदर्शन सुरु भएको थियो  एमाले नेता रामचन्द्र झाले केन्द्र सरकारलाई कमजोर बनाउन र दबाबमा राख्न आयोगले यस्तो प्रस्ताव गरेको टिप्पणी गरेका थिए  त्यसअघि संविधानसभाको विषयगत समितिले भने चितवनसहितको नारायणी प्रदेश प्रस्ताव गरेको थियो  उक्त प्रदेशले तराईमधेसका दुई प्रदेशलाई आपसमा जोड्न नदिई माथिल्ला दुई पहाडी प्रदेशलाई छिमेकी भारतसँगको सीमा खुला राखेको थियो   
	प्रस्तावित तमुवानको केन्द्र पोखरामा जातीय राज्य हुनुहुँदैन भन्ने मागमा निरन्तर प्रदर्शन भएका छन्  जातीय पहिचानसहितको स्वायत्त तमु राज्यको मागमा जनजाति संगठनहरूले बृहत सम्मलेन गरेलगत्तै बाहुनक्षत्रीसहितका अन्य जातिले पनि शक्ति प्रदर्शनको केन्द्र पोखरालाई नै बनाएका छन्  यही क्रममा बिहीबार पोखरामा बाहुनक्षत्री र जनजातिहरूबीच झडप भयो  भूगोलकै विषयलाई लिएर केही दिनअघि थारूले नवलपरासीमा गरेको प्रदर्शनमा प्रहरीले दमन गर्नुपर्ने अवस्था आयो   
	एउटै भूभागमाथि फरकफरक समूहको दाबी अन्य क्षेत्रमा पनि छ  पूर्वका झापा मोरङ र सुनसरीको भूभाग कता पार्ने भन्ने माग उत्तिकै चर्किरहेको छ  लिम्बुवानको माग राख्दै संघर्ष गरिरहेकाहरूले झापा मोरङ र सुनसरीका पूर्वपश्चिम राजमार्गसहित उत्तरको भूभागमा आफ्नो दाबी गरिरहेका छन्  झापा र मोरङलाई कोचिला राज्य बनाउनुपर्ने भन्दै त्यही भूभागमा अर्को समूह पनि संघर्षरत छ  मधेसी दलले पनि तीन जिल्लालाई मधेस प्रदेशबाट अलग गर्न नहुने अडान राखिरहेका छन्  थारूहरूका संघसंस्थाहरूले भने सुनसरी मोरङ लगायतका जिल्लासमेतको प्रसंग उठाउँदै पूर्वी थारूवान प्रदेशको कुरा पनि उठाइरहेका छन्   
	कांग्रेसएमाले पछिल्लोपटक सहमतिको विकल्पका रूपमा अघि सारेका  प्रदेशका अवधारणा यी तीन थरी मागभन्दा भिन्नै छ  उनीहरूले झापा मोरङ र सुनसरीलाई समेटेर विराट प्रदेश बनाउन चाहेका छन्  विराटनगरको ऐतिहासिक राजनीतिक केन्द्रलाई प्रदेश राजधानी बनाउने गरी गरिएको उक्त प्रस्तावप्रति मधेसी मोर्चाले स्वीकारेको छैन  यो कोइराला परिवारको राजनीतिक लेगासीका लागि गरिएको प्रस्ताव हो तमलोपाका सहायक महामन्त्री जितेन्द्र सोनाल भन्छन् हामी तराईमधेसको भूभाग विभाजन गर्ने पक्षमा छैनौ  उनीहरूले झापाको उत्तरी क्षेत्रको केही भूभाग प्रस्तावित लिम्बुवान प्रदेशलाई छोडेर बाँकी भूभाग मिथिलाभोजपुरामधेस प्रदेशमा राख्न जोड बल गरिरहेका छन्  झापाको उत्तरी भूभाग माथिल्लो पहाडी प्रदेशसंग गाभ्न सकिन्छ भन्नेमा धेरै विवाद नभए पनि अन्य भूभाग माथिल्लो पहाडी प्रदेशमा एकीकृत मधेस प्रदेश छुट्टै विराट वा कोचिला प्रदेश कता रहने भन्नेमा जनमत पनि विभाजित छ   
	मधेसी दलहरूले तराईको भूभागलाई एउटै राज्य बनाउनुपर्ने भन्दै आएपछि त्यहीभित्र फरकफरक राज्यको माग उत्तिकै चर्किरहेको छ  मधेसी दलहरूले मधेस प्रदेश भनेर मागिरहेको मध्य तराईको भूभागमा मिथिला राज्यको मागसहित अर्को आन्दोलन चलिरहेको छ  स्वायत्त मिथिला प्रदेश माग्नेहरूले जनकपुरलाई मिथिला सभ्यता र राजनीतिको केन्द्रका रूपमा पुनस्र्थापित गर्न चाहेका छन्  मिथिला राज्य संघर्ष समितिले आयोजना गरेको शान्तिपूर्ण धर्नामा भएको बम विस्फोटमा चारजना मारिएपछि यस क्षेत्रमा आन्दोलन थप चर्किएको छ  लगातारको बन्दको मारमा परेका सर्वसाधारणले त्यहाँका राजनीतिक प्रदर्शनमा पनि सहभागिता जनाएका छन्  मधेसी मोर्चामा आवद्ध दलहरूले भने मिथिला आन्दोलनको विरोध गरेका छन्  स्वायत्त मिथिला प्रदेशको मागलाई अनावश्यक भन्दै स्वास्थ्य मन्त्रीसमेत रहेका सद्भावना अध्यक्ष राजेन्द्र महतोले त्यस क्षेत्रको आन्दोलनलाई नेतृत्वविहीन भनेका छन्  उनले आन्दोलन चलिरहेकै स्थानमा पुगी मिथिला प्रदेशको मागलाई औचित्यहीन भनिदिए  
	नामको झगडा 
	एउटै भूगोलमा फरक राज्यको मागसँगै त्यसको नामकरणमा पनि उस्तै लफडा छ  राज्यको नाममा जातीय खालको हुने कि नहुने भन्ने विवादले अर्को समस्या खडा गरेको छ  यसमा दलहरूभित्र तीव्र ध्रुवीकरण भएको छ  माओवादीमा यो समस्या छैन तर कांगे्रस एमालेभित्र ठूलो मुद्दा बनिरहेको छ  थोरै राज्य बनाउनुपर्ने कांग्रेस एमालेको अडान अहिले लचिला भएका छन्  पार्टी भित्रकै आदिवासी जनजातिहरूले विद्रोह गर्ने धम्की दिएपछि प्रदेशको संख्यामा लचिलो बन्न थालेका हुन्  तर उनीहरू नामकरणमा जातीय झल्को आउन नहुने पक्षमा धन्  आदिवासी जनजातिले भने प्रदेशको नामकरण जातीय नै हुनुपर्ने अडान राखिरहेका छन्  राज्यभित्र मिश्रति जातिहरू रहने भए पनि तिनको नामचाहिं एकल जातीय पहिचान हुने खालको हुनुपर्ने आदिवासी जनजातिहरूको माग छ  
	हामीले जातीय राज्य भनेका छैनौं जातीय पहिचान स्थापित हुनुपर्छ मात्र भनेका छौ कांग्रेस नेता इन्द्रबहादुर राईले भने राज्यको नाम दिंदा केही बिगि्रंदैन  आदिवासी जनजातिहरू बाहेकाले भने जातीय नामकरण हुँदा अर्को जातिजाति बीचको आस्थामा चोट पुग्ने धारणा राख्दै खाएका छन्  नेपालको बसोबास स्थितिअनुसार अब बन्ने कुनै पनि राज्यमा एउटै जातिको बसोबासको बाहुल्य रहने अवस्था छैन  सबैतिर मिश्रति बसोबास छ  त्यउटै प्रदेशमा बस्ने एउटा जातिले चाहिं आफ्नो नामको राज्य पाउने अन्य बहुसंख्यकको चाहिं कुनै उल्लेख नहुँदा त्यसले विद्वेष सिर्जना गर्ने अवस्था रहन्छ  यसैलाई कारण देखाउँदै दलहरूबीच नामकरणको विषयमा पनि उत्तिकै ठूलो विवाद चलिरहेको हो  
	एउटा जाति पनि बहुल नरहेको ठाउँमा कसैले त्यो नामको राज्य पाउने र कसैले नपाउने भन्ने हुँदैन एमाले नेता वामदेव गौतम भन्छन् यस्ता कुराले जातीय विखण्डन निम्त्याउँछ  नामावली पनि मिश्रति र सबैले स्वीकार्ने खालकै हुनुपर्ने अडान कांग्रेस एमालेका नेताहरूको छ  माओवादी र मधेसी मोर्चाले एकल पहिचान झल्किने खालकै राज्य बनाउनुपर्ने भन्दै कांग्रेस एमालेसंग विमति राख्दै आएका छन्  जातीय नामको विकल्पमा भूगोल र संस्कृति अनुसारका नाम पनि प्रस्तावमा आइरहेका छन्  तर सहमति अझै भएको छैन  
	उल्टो मार्गको परिणति तत्कालीन सात दल र माओवादीको सहमतिमा अन्तरिम संविधान जारी भएलगत्तै मधेसी नेताहरूले यसको विरोध गरे  उपेन्द्र यादव नेतृत्वको तत्कालीन गैरसरकारी संस्था मधेसी जनअधिकार फोरमको नेतृत्वमा सुरु भएको मधेस आन्दोलनपछि अन्तरिम संविधानमा संशोधन गरेपछि मुलुक संघीयतामा जाने निश्चित भएको थियो  माओवादीले सशस्त्र युद्धका बेला उसले जातीय पहिचानसहितका स्वायत्त राज्यको मागलाई जोडतोडले उठाएको थियो  अन्तरिम संविधानमा सरकारले गठन गर्ने राज्य पुनर्संरचना आयोगले दिने सुझावका आधारमा संविधानसभाले संघीयतासम्बन्धी अन्तिम निर्णय गर्ने व्यवस्था छ   
	संविधानसभाको निर्वाचनअघि नै गठन गर्नुपर्ने राज्य पुनसर्ंरचना आयोग गठन गर्नेतर्फ कुनै पनि सरकार र मुख्य दलहरूले ध्यान दिएनन्  उसको सुझावविना नै संविधानसभाको विषयगत समितिको बहुमतले  प्रदेश र अल्पमतले  प्रदेशको अवधारणा पारित गरेपछि मात्र संघीयताको मुद्दामा सार्वजनिक बहस सुरु भएको हो  संवैधानिक प्रक्रियामात्र पुर्याउने हिसाबले सरकारले निकै ढिला गरी एक महिनाको समय दिएर बनाएको राज्य पुनर्संरचना आयोगले पनि सर्वसम्मत सिफारिस गर्न सकेन   
	गैरभौगोलिक दलित प्रदेशसहित जातीय पहिचानमा आधारित  प्रदेशको बहुमतको सिफारिस र भौगोलिक सुगमता र सामथ्र्यका आधारमा  प्रदेशको अल्पमतको सुझाव कुनै पनि ब्यापक समर्थन जुटाउन सकेन  शान्ति प्रक्रिया पुरा भएपछि पनि दलहरूले राज्य पुनर्संरचनाको विषयलाई संविधानका अन्य राजनीतिक मुद्दासंग लेनदेनको विषय बनाए  समयमै राज्य पुनसर्ंरचना आयोग बनेको भए धेरै पहिले नै यससम्बन्धी बहसले एउटा आकार लिइसक्थ्यो संविधानसभा अध्यक्ष सुवास नेम्वाङ भन्छन् अब पछुताएर त्यसको कुनै अर्थ छैन   
	समाधानका सूत्र  
	संघीयता भित्रको विशेषगरी राज्य पुनर्संरचना सन्दर्भमा जनस्तर राजनीतिक दल र सरोकारवाला समूह बीचको बहस निकै चर्किएको छ  तर संविधान जारी गर्ने समय अन्त्यत कम छ  राज्य पुनर्संरचनामा सबै राजनीतिक दल तिनका नेता र सरोकारवालाले समग्र मुलुकको हितभन्दा पनि आफूलाई केन्द्र भागमा राखेर बहस गरिरहेका छन्  कति प्रदेश बनाउँदा या प्रदेशको नामकरण के राख्दा आफ्नो दल वा आफ्नो हैसियत के हुन्छ भन्ने आंकलन गर्दै बहसलाई आफू अनुकूल मोडिरहेका छन्  सुदूरपश्चिममा अखण्ड माग राख्नेमा केन्द्रीय नेताहरूको संलग्न छन्   
	सुदूरपश्चिम अखण्ड रह्यो भने त्यहाँको आफ्नो राजनीतिक सुरक्षित हुने उनीहरूको बुझाइ छ  त्यही भूभागमा आन्दोलन गर्ने थारूहरूले अखण्ड सुदूरपश्चिम हुँदा आफ्नो हालिमुहाली चल्दैन भन्ने बुझेका छन्  त्यसैले फरक राज्य मागेका सहजै बुझ्न सकिन्छ  पूर्व मध्य भागमा भइरहेको फरकफरक राज्य वा अखण्ड राज्यका मागमा पनि यस्तै स्वार्थले काम गरेको छ  यही स्वार्थ्ाका कारण दलभित्रकै नेताहरू ध्रुवीकरणतर्फ लम्केका छन्   
	पार्टीको नियन्त्रणभन्दा बाहिर गएर सम्झौता गरिरहेका छन्  बिहीबार मधेसी मोर्चा र कांग्रेस एमाले लगायतका दलका आदिवासी जनजातिहरू बीचको सम्झौता त्यसैको उदाहरण हो  त्यसैले विवाद समाधानका लागि फेरि पनि राजनीतिक सहमति नै प्रमुख हो  जुन कुरालाई सबैले स्वीकारेकै छन्  आन्दोलनरत समूहहरू अझै पनि सहमति गर्न नसक्ने भन्ने विन्दुमा पुगेका छैनन्  राष्ट्रिय सहमति हुने हो भने त हामी त्यसका लागि तयार नै छौं  तर सहमति भएन भनेचाहिं हाम्रो एउटा पोजिसन बन्छ फोरम लोकतान्त्रिकका नेता रामजनम चौधरी भन्छन्  दलका प्रमुख नेताहरूले सरोकारवाला समूहसँग छलफल नगरी निर्णय गर्न खोज्ने परिपाटीले पनि दूरी बढाएको हुनसक्छ  त्यसैले अझै पनि यी विवादलाई सहमतिमा टुंगाउने गरी सरोकारवालसंग छलफल भए सहमतिको विन्दु भेटिन सक्छ   
	दलहरूबीच सहमति नहुने र संघीयताका यी जटिल विषय मतदानको प्रक्रियाबाट टुंग्याउनतिर लाग्ने हो भने जेठ  भित्र संविधान निर्माण पूरा गर्नु निकै चुनौतीपूर्ण हुनेछ  विवादले एउटा आकार लिन र सकारात्मक निष्कर्षका लागि थिग्रन केही समय लाग्ने भयो भने मिलेका जति विषय समेटेर संविधान जारी गर्ने र बाँकी विषय रूपान्तरित संसदले पुरा गर्ने विकल्प पनि छ  जुन विकल्पको ढोका संविधानसभाको अध्यक्ष सुवास नेम्बाङले आफै खोलिदिएका छन्  संघीय इकाइका रूपमा रहने प्रदेशका नामसंख्या लगायतका मुख्य विषयमा सहमति गरी संविधान जारी गर्ने र बाँकी विवाद समाधानका लागि उच्चस्तरीय संघीय आयोग संविधानमा नै गर्ने विकल्प दलीय छलफलमा आउन थालिसकेको छ   
	जातमात्र पहिचान होइन 
	रामजनम चौधरी  
	नेता फोरम लोकतान्त्रिक 
	मधेसी मोर्चा र आदिवासी जनजाति सभासद समूह ककससँग सम्झौता भएको छ  यसको अर्थ संविधानसभाभित्र मतदान भयोभयो त्यसबेला एकठाउँमा उभिने भन्ने हो  राष्ट्रिय सहमति भयो भने ठिकै छ  भएन भने संविधानसभाभित्र राज्य पुनर्संरचना समिति या राज्य पुनर्संरचना आयोगका प्रतिवेदन मतदानमा जान्छन्  त्यो प्रक्रिया भनेको वैधानिक प्रक्रिया हो त्यसबेला एक ठाउँमा उभिनमात्र खोजिएको हो  कुनै दलले कति प्रदेशको कुरा गर्छन् कसैैले सडकबाट पनि मागिरहेका छन् तर संविधानसभाभित्र त वैधानिक प्रक्रियाबाट प्रवेश हुने प्रस्तावमात्र हुन्छन्  सडकबाट कसैले माग्न पाउँछ उसको अधिकारको कुरा हो  वैधानिक प्रक्रियाबाट आएका कुराहरूलाई मात्र हामीले अंगीकार गर्ने हो  अहिले जति पनि आन्दोलन भइरहेका छन् त्यसलाई वार्ता र सहमतिबाट टुंग्याउनुपर्छ र सबैको माग सम्बोधन हुनेगरी राष्ट्रिय सहमतिको आवश्यकता छ  माओवादीले  वर्षसम्म लडाइँ गर्यो  अन्तिममा वार्ताबाटै सहमतिमा पुग्यो  अहिले पनि जति माग छन् त्यसलाई वार्ताबाट समाधान गर्नुपर्छ  
	प्रदेश निर्माण लगायतका संविधानका विषयमा वार्ताबाट समाधान गर्दै राष्ट्रिय सहमति कायम गर्न सकियो भनेमात्रै जेठ  भित्र संविधान आउँछ  सबै आदिवासी जनजाति मधेसी लगायतका माग पुरा नगरिकन संविधान ल्याउन खोजियो भने असम्भव  
	छ  अहिले विशेषगरी कांग्रेस र एमालेका नेताहरूले थोरै प्रदेश र पहिचान विनाको प्रदेशको कुरा गरेर आफ्नो कुरा लाद्न खोजेका छन्  नेता एकातिर र कार्यकर्ता अर्कोतिर छन्  अहिले पहिचानको आआफ्नो ढंगले व्याख्या भइरहेका छन्  पहिचान भनेको जातमात्र होइन भूगोल संस्कृति भाषा लगायतका कुरा पनि हन्  त्यसैले हामीले बिहीबार सहमति गर्ने बेलामा पहिचान लेख्यौं  मधेस पनि पहिचान हो थारू पनि पहिचान हो र कर्णाली पनि पहिचान हो  यसलाई कसरी बुझ्ने भन्ने समस्याले अहिले स्थिति जटिल बनाएको हो   
	बहुपहिचानयुक्त राज्य उचित 
	अग्नि खरेल  
	नेता एमाले 
	संविधानसभा अहिले जटिल र कठिन मोडमा आइपुगेको छ  संविधान निर्माणलाई सरल र सहज बनाउन सभा स्वयम्ले बनाएको प्रक्रियाबाट अघि नबढ्दा प्रक्रियालाई इन्कार गरेको देखिन्छ  प्रक्रियालाई प्राथमिकता र राजनीतिक सहमतिलाई कम आँकलन गरी बढ्दा प्रमुख दलहरू अलगअलग स्थानमा उभिन सक्ने हुनसक्छ  त्यसरी उभिंदा संविधान नै बन्न नसक्ने स्थितितर्फ जाने जोखिम हुन्छ  त्यसैले हामीले सहमतिमै जोड दिनुपर्छ   
	राज्यको शासकीय स्वरूप कस्तो बनाउने र यसको पुनसरंचना कसरी गर्ने यी दुई अहं प्रश्नको निम्टरा नगरी संविधान लेखनको कार्य बढाउन सकिने अवस्था छैन  मुलुक बहुजातीय बहुभाषिक बहुसांस्कृतिक रहेको तत्थ्यलाई हामी सबैले हृदयंगम गरेका छौ  संवैधानिक व्यवस्थाले समेत यसलाई स्विकार गरेको छ  त्यसैले राज्य पुनसरंचना गर्दा बहुपहिचानयुक्त राज्यको अवधारणाबाट बढ्नु अत्यावश्यक छ  दुई वा दुईभन्दा बढी जाति भाषा वा संस्कृतिलाई पहिचान मानेर प्रदेशको निर्माण गर्ने कुराले पहिचान र सामथ्र्य दुबैले स्थान पाउने निश्चित छ  तर यसो गर्नु एकल जातीय पहिचानको बालहठलाई त्याग्नु पनि उत्तिकै आवश्यक छ   
	संविधानसभाका सबै सदस्यहरु आफ्नो राजनीतिक पार्टीका आस्था र विश्वासमा दलको घोषणपत्रमा आधारित भएर निर्वाचित र मनोनीत भएका हौं  त्यसैले संविधान निर्माणको प्रक्रिया बढिरहँदा त्यसैलाई आधारविन्दु बनाएर अघि बढ्नुपर्ने हुन्छ  दलको मान्यताभन्दा बाहिर गएर स्वच्छन्दतापूर्वक विचरण गर्ने कुराले संविधान निर्माणलाई सहयोग पुग्दैन  बरु संविधान निर्माण नहुने दिशातिर मुलुक अघि बढ्छ  त्यसैले आफ्ना सामुदायिक क्षेत्रीय मागहरूलाई पार्टीभित्रैबाट सम्बोधन गर्नेतर्फ लाग्नु बुद्धिमानीपूर्ण हुन्छ   
	यसले प्रक्रियामा प्रभाव पार्न सक्छ  तर त्यसले संविधान निर्माणलाई झनै असहज बनाउँछ  संविधान निर्माण गर्ने चाहनालाई केन्द्रभागमा राखेर यी कुरा सोचिएको हो भने ती सोचाइहरू बेठीक ठाउँमा परेका छन्  हाम्रो दलभित्रबाट फ्लोर क्रस हुने अवस्था आउँछ भनेर अलिकति पनि विश्वास छैन   
	पार्टीमा रहेका जनजातिका साथीहरु धेरै पाका पुराना र अप्ठ्यारो बेलामा अहं राजनीतिक भूमिका निर्वाह गरेर आउनुभएकाहरू हुनुहुन्छ  उहाँहरु सिर्फ जनजातिका नेतामात्र होइनन् मुलुकको कम्युनिष्ट आन्दोलनसँगै गाँसिएर आउनुभएका विचारले समृद्ध र परिपक्व हुनुहुन्छ  उहाँहरूले यी प्रश्नलाई परिपक्व ढंगले संबोधन गर्नुहुनेछ  आफ्नो समुदायबाट उठेका सामुदायिक मागलाई नाममा भन्दा अधिकारमा केन्दि्रत गर्नुहुनेछ  मुलुकमा रहेका सबै विभेदको अन्त्य गर्न संघीय लोकतान्त्रिक गणतन्त्रको संविधान बनाएर मात्र सम्भव हुन्छ भन्ने मैलेभन्दा बढी गहिराइमा पुगेर उहाँहरुले बुझ्नुभएको छ  
	 
	जातको पहिचान खोजेका हौं 
	इन्द्रबहादुर गुरुङ  
	नेता कांग्रेस 
	हामीले पहिचानको रूपमा जातीय राज्य मागेको होइन प्रदेशको संरचना मिश्रति खालको नै हुन्छ तर नाममा हामीले जातीय पहिचान खोजेको हो  हामीले संविधानसभाको समिति र राज्य पुनसंरचना आयोगले अघि सारेका प्रतिवेदनहरू भित्रैबाट सहमति खोजेको हो   
	यस भित्रैबाट सहमति खोज्दा सहज हुन्छ  नेताहरुले यसभित्रबाट सहमति गर्न नखोज्दा समस्या देखिएको हो  यो विषय सहमतिबाटै टुंग्याउनुपर्ने हो मतदानमा भयो भने झन् बढी समस्या हुन्छ  
	समितिकै प्रतिवेदनबाट समाधान निस्कियोस् भन्ने हिसाबले मधेसी मोर्चा आदिवासी जनजाति लगायतका सभासद्हरुबीच सहमति भएको हो  मधेसी आदिवासी जनजाति महला दलित लगायत सबैका मुद्दालाई सम्बोधन गर्नै पर्छ  समितिको प्रतिवेदनभन्दा बाहिर गएर यो मुद्दालाई सम्बोधन गर्न सकिंदैन   
	शीर्ष नेताहरूले प्रदेशको नाममा एकल पहिचानलाई नस्वीकारेर झन् जटिल बनाइदिए  केही दिनअघि प्रदेशहरुको नामकरण मिश्रति तरिकाले गर्ने कुरा गरे  जस्तै ताम्सालिङनेवा तमुमगरात लिम्बुवानखम्बुवान लगायतका नामले झन् द्वन्द्व ल्याउने भएकाले एउटामात्र नाम राख्नुपर्छ भनिएको हो  मिश्रति खालको प्रदेश बनाउने र एकल जातीय नाम राख्ने हो भने त्यसको द्वन्द्व हुँदैन  तर नेताहरूले आफूखुसी निर्णय गर्दै हिंडेका छन्  सरोकारवालालाई वास्ता गरेका छैनन्  सरोकारवालाहरूसँग छलफल गरेर सहमति खोज्नेतिर नेताहरूले लाग्ने हो भने अझै पनि समाधान निस्कन्छ  संवादबाट नै संसारका ठूला समस्या समाधान भएका छन् भने हामी त संविधान निर्माण गर्ने प्रक्रियामा छौं  र संविधानका विवादित विषयमा सहमति खोज्ने क्रममा छौं  यसका लागि सबैबीच संवाद जरुरी छ   
	 
	 
	
"
