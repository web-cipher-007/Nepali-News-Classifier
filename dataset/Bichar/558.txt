राजनीतिक कचिंगलमा मुलुकसिद्धान्तलाई व्यवहारमा ढाल्नका लागि आम मानिसको सरोकार कता छ "
	सिद्धान्तलाई व्यवहारमा ढाल्नका लागि आम मानिसको सरोकार कता छ र त्यो सिद्धान्तसाग मेल खान्छ कि खाँदैन भनी पर्गेल्नु आवश्यक छ   
	सन्  को अगस्तदेखि पहिलो विश्वयुद्ध सुरु भएको थियो  तर यो युद्धको बीउ भने  कै दशकदेखि रोपिन सुरु गरिएको थियो  यद्यपि विश्वव्यापीरूपमै युद्ध होला भन्ने कल्पना गरिएको थिएन  तर सुरु भएपछि एकले अर्को देशलाई तान्दै लगे अनि युद्ध विस्तारित हुँदै गयो  मुलुकहरू एकपछि अर्को गर्दै युद्धमा होमिए  युद्ध नहोस् भन्ना खातिर सतर्कता नअपनाइएको भने होइन  सन्  मै विश्व शान्ति सम्मेलन आयोजना गरिएको थियो   मा नोवल शान्ति सम्मेलन गरिएको थियो  सन्  मा हेगमा विश्व शान्ति सम्मेलन आयोजना गरिएको थियो जसमा शक्तिशाली देशका राजनीतिक प्रतिनिधिहरूले भाग लिएका थिए  तर यी सवै सम्मेलनहरूले शक्तिशाली मुलुकहरूका बादशाहहरूलाई युद्धमा होमिनबाट रोक्न सकेनन्  युरोपबाट सुरु भएको यो लडाइँ अचम्मको पृष्ठभूमिसहित सुरु भएको थियो  मुलुकहरूभित्र समाजवादी र गैरसमाजवादी राजनीतिक रेखा कोरिएको थियो  सन्  देखि नै समाजवादी राजनीतिले बिस्तारै आम जनसमुदायमा प्रभाव जमाउँदै गएको थियो  जस्ले सत्तारूढ सामन्त र पुँजीवादउन्मुख राजनीतिक व्यक्ति वा शक्तिलाई चुनौती दिइरहेका थिए  गरिव र सर्वहारा वर्गका मानिसहरू बिस्तारै संगठित हुनथालेका थिए  सन्  मा पेरिस कम्युनको विफलतापछि यो शक्ति अधिकार प्राप्तिको लडाइँमा जस्तोसुकै बलिदान दिन पनि कम्मर कसिरहेको थियो भने अर्कोतर्फ सामन्त र पुँजीवादी शक्तिहरू आआफ्ना उपनिवेशहरूलाई व्यवस्थित बनाउन र त्यहाँ भएका स्रोत र साधनको भरपुर उपयोग गरी धन र मान कमाउन एकअर्कासंग प्रतिस्पर्धा गरिरहेका थिए  आन्तरिक खिचलो र बाह्य प्रभाव बिस्तारको लोभ नै पहिलो विश्वयुद्धको उपज थियो  यी दुई कारणभन्दा बढी शक्तिहरूका बीचमा एकअर्का माथिको अत्यन्त अविश्वास चुलिएको थियो  यो त त्यतिबेलाको समयको घटना थियो जहाँ शान्तिबाट युद्धमा मुलुकहरू बलजफ्ती होमिएका थिए  
	एकअर्काप्रति गरिने अविश्वासले अन्ततः संकट निम्त्याउँछ  युद्ध र अराजकता निम्त्याउँछ  राजनीतिक र सामाजिक संघसंस्थाहरूको विघटन गठन र पुनर्गठन निम्त्याउँछ  धेरै शक्तिशाली संगठनहरू युद्धको विभीषिकापछि इतिहासका पानाहरूमा सीमित हुन पुगे  अहिलेको नेपाली राजनीति बिसौ शताब्दीको सुरुवातको कालखण्डको जस्तो अप्ठ्यारो परिस्थितिसंग मेल खानेगरी उभिएको झै प्रतीत हुन्छ  राजनीतिक दलहरू एकअर्कामाथि पटक्कै विश्वास गर्न सकिरहेका छैनन्  नेताहरू आफ्नो पार्टी पंक्तिमाथि विश्वास गर्न सकिरहेका छैनन्  पार्टीका होनहार लाग्ने पंक्तिहरू नेतृत्वको क्षमतामाथि विश्वास गर्न सकिरहेका छैनन्  विद्वेश आलोचना हिलो छेपाछेप अहंकार र आडम्वर अनावश्यक शक्ति प्रयोग आम संस्कार बन्न पुगेको छ  सहमतिभन्दा असहमति सांगठनिक पद्धति अंगीकार गर्नेभन्दा त्यसको खुला उल्लंघन आजको राजनीतिक संगठनहरूभित्रका संस्कार बन्ने र हुर्कने मौका पाइरहेका छन्  मुलुक राजनीतिक पार्टी वा संघसंगठनलाई केन्द्रबिन्दुमा राख्नेभन्दा आफूलाई केन्द्रमा राखेर सोच्ने त्यहीअनुसार नियम बनाउने परिपाटी आम बन्दै गइरहेका देखिन्छन्  यो वा त्यो पार्टी वा संगठनको हकमा मात्रै होइन समग्रतामा यस्तो देखिएको छ  र आज प्रश्न उठाउने बेला आएको छ के हाम्रा संघसंस्थाहरू बिस्तारै विघटनतर्फ उन्मुख त हुँदै छैनन्  के हाम्रो समग्र समाज संस्कारहीनतातर्फ अग्रसर बनाउन खोजिएको त छैन  के हामी पुनः शान्तिबाट युद्धतर्फ होमिन त खोजिरहेका छैनौ   
	इतिहासमा मुलुकहरू बनेका र विघटनमा गएका थुप्रै उदाहरणहरू छन्  ठूलठूला साम्राज्यहरूको पतन भएका इतिहासहरू पनि छन्  यस्ता विघटनका घटना हुनमा ती साम्राज्यमा बसोबास गरिरहेका आम नागरिकहरूले कुनै भूल गरेका थिएनन्  वास्तवमा नेताहरूकै हात थियो विघटन र विसर्जन हुनमा  तत्कालीन राजनीतिक शक्तिहरू नै मूलपात्र बनेका थिए विघटन हुनमा  किनकि उनीहरूले आम मानिसलाई एउटा संस्कारयुक्त राजनीतिक धागोमा उन्न र माला बनाउन नसक्दा नै मुलुकहरू विखण्डनमा पुगेका थिए  आम मानिसहरू विखण्डनको मारमा परेर हुनसम्मको दुर्गति बेहोर्नुपरेको थियो  अहिलेको नेपाली राजनीति हेर्दा यस्तै दुर्गति यस्तै नियतितर्फ डोरिंदै त छैन   
	संकट कहाँबाट सुरु भयो भनिरहनु नपर्ला  यद्यपि सवै खाले संकट निम्तिनका लागि सवैभन्दा ठूलो हात अनावश्यक लोभको हुने गर्छ  त्यसपछि नचाहिने महत्वाकांक्षाको हात रहन्छ र तेस्रो कुरा अवाञ्छित साथ र संगतले  यी तीनको संयोजनले नै संकटलाई निम्त्याउँछ  हेर्दा सामान्य लाग्ने यी कुरा नै राजनीतिलाई पथभ्रष्ट बनाउने साधन हुन्  र यस्ता विषय दलहरू सिद्धान्तहीन हुँदै जाँदा आदर्श र जिम्मेवारीबाट पछि हट्दै जाँदा पन्पिने अवसरहरू उपलब्ध हुन्छन्  आज सवैजसो राजनीतिक दलहरू यस्तै अराजनीतिक व्यक्तिवादको सिकार हुनपुगेका छन्  सत्ता र शक्ति कुन उद्देश्य प्राप्तिका लागि  भन्नेसम्म परिभाषित हुन सकिरहेको छैन  सिद्धान्तको माला जपाइ देखाउने दाँत भएको छ  घरिघरि कुरामा कुरा थप्नका लागि एउटा माध्यम बन्न पुगेको छ  त्यसको सफल कार्यान्वयनका लागि होइन  नेपाली सन्दर्भमा चाहे प्रजातान्त्रिक समाजवादको कुरा होस् चाहे बहुदलीय जनवादको चाहे एक्काइसौ शताब्दीको जनवादको बारे होस् कार्यक्रमको तहमा प्राप्तिको तहमा त्यसलाई बुझ्ने र कार्यान्वयन गर्नेगरी हिंडेको कोही देखिंदैनन्  यसले गर्दा तर्कहरू फितला हुँदै गएका  
	छन्  र अविश्वास र कुतर्कहरूले राजनीतिक परिवर्तनका साँच्चिकै उठाइनुपर्ने बहसहरूलाई पाखा लगाउँदै गएका छन्   
	समयले कसैलाई पर्खंदैन  स्वाभाविक छ हामी र हाम्रा नेताहरूलाई पर्खनेवाला छैन  संविधानसभा विघटन भएको दुई महिना व्यतित भइसकेको छ  मुलुकले पूर्ण बजेट दिन नसकेको अवस्थामा आर्थिक कृयाकलापहरू साँघुरिंदै गएका छन्  कामचलाउ सरकारको बिल्ला भएकै कारणले राजकाजका काममा अस्थिरता र अराजकता उब्जिएका छन्  शान्ति सुरक्षा र अमनचैन खल्बलिंदै गएका छ  वर्षातका कारण बाढीपहिरो र डुवान हुँदा हैजा र कलेराका घटनाहरूको विस्तार भइरहँदा पनि आवश्यक अप्ठ्यारामा परेका मानिसहरूको उद्धार प्रवन्ध मिलाउन सक्ने अवस्थासमेत प्रभावित भएका छन्  यसो हुनु भनेको आम जनजीवन झन्झन् ओरालो लाग्नु हो  दुःखी हुनु हो र विरक्ति घोर निराशातर्फ उन्मुख हुनु हो  ब्याप्त हुँदै जाने निराशाले मानिसलाई या त फासीवादतिर यात नाजीवादतिर धकेल्छ  तर हाम्रा नेताहरू समस्याको पहिचान गर्ने र निदानका लागि न्यूनतम सहमति गर्नसमेत उत्सुक देखिन्नन्  अब के हुन्छ  भन्ने कुराको ग्यारेन्टी नहुँदा अस्थिरता र अन्यौलता फैलनु अस्वाभाविक हुँदैन  तर दलहरू निकास खोज्नभन्दा अनमेलका बुँदाहरू खोज्नमा र आन्तरिक कचिङ्गललाई विस्तार गर्नमा नै ब्यस्त देखिन्छन्   
	विषयवस्तुहरू धेरै अप्ठ्यारा थिएनन् र होइनन् पनि  संविधानसभाको निर्वाचनमा जाने कि नजाने  जाने हो भने त्यसको विधि र प्रकृया के हुने  निर्वाचनमा जाने हो भने त्यसैअनुसार विधि र प्रक्रिया फुकाउन जरूरी छ  त्यसैगरी संविधानसभाको पुनस्र्थापना गर्ने हो भने पनि विधि र प्रकृया खोज्नैपर्ने हुन्छ  ब्यँुताउन सहमति हुन्छ भने विगतका असहमतिलाई सहमतिमा कसरी बदल्ने  यस कुराको टुंगो लागिसकेपछि कसले सत्ताको बागडोर सम्हाल्ने र अरू कसरी सामेल हुने भन्ने प्रश्न हल हुनसक्छ  तर अहिलेको तर्क अन्डा पहिले कि चल्ला पहिले भनेझै राजीनामा पहिले कि राजनीतिक सहमतिमा भन्नेमा अडकिन पुगेको  
	छ  नेपाली राजनीतिमा यो तर्क अनावश्यक सत्तालोभका कारण देखिएको छ  जे कुरामा विवाद नहुनुपर्ने हो त्यही कुरामा विवाद बल्भिरहेको छ  अनावश्यक रूपमा समय बर्बाद भइरहेको छ   
	नेताहरूले बुझ्न के जरुरी छ भने अब नेपालमा संघीयता अपरिहार्य विषय बनिसकेको छ र त्यस विषयलाई टालटुल पारेर अल्झाइरहन सम्भव छैन  सहभागिता र समावेशिताको मुद्दा यति धेरै प्रभावशाली बनेर अगाडि आइसकेको छ कि त्यसको उचित प्रतिनिधित्व सिंगो राजनीतिक परिपाटी र दलहरूकै आन्तरिक सांगठनिक तहमा समेत प्रभावकारी ढंगले लागु गर्नु अपरिहार्यजस्तो बन्न पुगेको छ  विगतका मान्यताहरू त्याग तपस्या बलिदान जेलनेल कुटाइ गोदाइ सैद्धान्तिक ज्ञान सांगठनिक क्षमता दक्षता आदिजस्ता क्राइटेरियालाई अझ विस्तार र फराकिलो बनाउँदै लैजानु आवश्यक छ  नत्र दलहरू खुम्चंदै जानेछन्  यी कुरा सर्वत्र देखिंदै गएका छन्  नेतृत्व पंक्तिले यति कुरा बुझ्ने हो भने संघीयता र समावेशी प्रतिनिधित्वमा कसिएको गाँठो फुकाउन कुनै अप्ठ्यारो देखिंदैन   
	नेकपा माओवादी विभाजन भएको छ र अझै पनि आन्तरिक समस्याहरूलाई हल गर्न प्रयत्नशील देखिन्छ  उसका चुनौतीहरू सैद्धान्तिकभन्दा पनि सांगठनिक र व्यवस्थापकीय मामिलामा देखिन्छन्  नेपाली कांग्रेसमा केही सैद्धान्तिक र सांगठनिक चुनौतीहरू छन्  नेकपा एमाले सैद्धान्तिक सांगठनिक तथा कार्यक्रमिक विषयहरूलाई निधो गर्नै नसकेर अलमलिएको छ  अन्य दलहरू संस्थागत हुनै सकिरहेका छैनन्  अघिल्लो राजनीतिक संक्रमणमा रहेकाले समस्यामा देखिएको छ  पछिल्ला दुईले नेपाली समाजको रूपान्तरण कसरी र कुन बिन्दुमा भइरहेको छ भन्ने अडकल काट्न नसकेर दुविधाग्रस्त देखिन्छन्  सबैले आफूभित्र रहेका कमजोरीलाई सर्वप्रथम नियाल्न जरूरी छ  आफ्नो सांगठनिक र पद्धतिगत परम्परामा रहेका त्रुटिहरूलाई सच्याउन जरुरी छ  सिद्धान्तलाई व्यवहारमा ढाल्नका लागि आम मानिसको सरोकार कता छ र आज बोकिएको सिद्धान्तसंग तालमेल खान सक्छसक्दैन भन्ने कुरा पर्गेल्न आवश्यक छ  र आफ्नो महत्त्वाकांक्षाभन्दा पनि मुलुकप्रतिको आफ्नो जिम्मेवारी कति हो कसरी त्यो जिम्मेवारी पूरा गर्न सकिन्छ भन्ने आदर्शको खोजी गर्न जरुरी छ  आफ्नो घर बलियो र एकताबद्ध बनाएर लैजान नसक्नेले मुलुकलाई कसरी एकताबद्ध बनाएर लैजान सक्छन् भन्ने आरोपप्रत्यारोप अहिलेका सबै शीर्षहरूले एकअर्कोलाई लगाइरहेका छन्  वास्तविकता यो हो पनि  तर यो आरोपबाट बच्ने हो भने सहमतिको बिन्दु पहिल्याउन आवश्यक छ  के नेताहरू त्यसका लागि तयार छन् या बिसौ शताब्दीको पहिलो दशकमा देखिएका ठूला साम्राज्यका नेताहरूझैं आफूलाई विघटन र विसर्जनको पदचिन्ह ग्रहण गर्न लालायित छन्  
"
