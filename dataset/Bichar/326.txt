अतिवादको चेपुवामा पहिचान"पहिचान नेपाली राजनीतिमा प्रखर मुद्दा बनेर आएकोमा कोही आशावादी छन् कोही क्रुद्ध छन् र कोही आपसी सद्‍भाव समाप्त भई जातीय वा साम्प्रदायिक दंगा निम्तिने हो कि भनेर आशंकित छन्  ""	पहिचान नेपाली राजनीतिमा प्रखर मुद्दा बनेर आएकोमा कोही आशावादी छन् कोही क्रुद्ध छन् र कोही आपसी सद्भाव समाप्त भई जातीय वा साम्प्रदायिक दंगा निम्तिने हो कि भनेर आशंकित छन्  यी आशा क्रोध र आशंकाबीच पहिचान मौलाउँदै गएको छ  एक हप्ता अगाडि नेपालका तीन ठूला दलका शीर्षहरूले गरेको भनिएको  राज्यको समझदारी विरुद्ध तीनै दलसँग आवद्ध सभासदहरू लगायत अरू सानाठूला दलहरूका सभासदहरूले जो  सदस्य संख्याको अत्यधिक बहुमत रहेको देखिएको छ त्यो अवधारणा विरुद्ध एकजुट भएका छन्  व्यक्तिभन्दा ठूलो दल दलभन्दा ठूलो राष्ट्रियता भन्दै दलहरूको केन्द्रीय नीति विरुद्ध बहुमत सभासदहरूले हस्ताक्षर गरेर विरोध जनाएपछि नयाँ संविधानमा पहिचानको मुद्दालाई सम्बोधन गर्न कर लाग्ने अवस्था सृजना भएको छ   
	नेपाली राजनीतिमा पहिचान  सालदेखि नै महत्वपूर्ण मुद्दाको रूपमा उठ्दै आएको थियो  यी मुद्दाहरूलाई टालटुल पार्ने नीतिअनुरूप विगतमा शासकहरूले केहीलाई बडाहाकिम कोहीलाई रापंस कोहीलाई अञ्चलाधीश कोहीलाई केही महत्वपूर्ण संवैधानिक पदहरूमा कही न कही स्थान दिंदै कुनै न कुनै रूपमा सम्बोधन गरिंदै आएको थियो  एक जाति एक भाषा एक धर्म एकल संस्कृतिको नाराअनुरूप निरंकुश शासन व्यवस्था रहुन्जेल पहिचानको मुद्दाले आजजस्तो टडकारो रूपमा विषयवस्तुको उठान र मागहरू राखिएका थिएनन्  यद्यपि भित्र चुरोमा आगो थियो प्रजातन्त्ररूपी खुलापन आएपछि त्यसले मौलाउने अवसर पायो  राष्ट्रको अन्य अनन्य मुद्दाहरूबीच पहिचान आज सर्वोपरी मुद्दा हुन पुगेको छ  नेपाली समाजमा रहेका हरेक जनजाति मधेसी दलित महिला अपांगता भएका नारीपुरुष तथा तेस्रो लिंगीहरूले पहिचानलाई यथोचित सम्बोधन गरेरमात्र अघि बढ्न नेतृत्व वर्गलाई चेतावनी दिइरहेका छन्   
	के हो पहिचान  किन उठ्यो पहिचानको मुद्दा  के यो मुद्दा उठाउनु सर्वथा अनुचित हो  किन वर्गको कुरा उठेन उठाइएन  के वर्गीय र पहिचानका मुद्दा अलग वा फरकफरक हुन्  के पहिचानको मुद्दा स्थापित हुँदा वर्गीय मुद्दाहरू थाती रहेर वा दबिएर बस्छन्  के पहिचान स्थापित हुने बित्तिकै अल्पसंख्यक जातीय समुदायले बहुसंख्यकमाथि शासनसत्ता लाद्ने हो  पहिचानयुक्त राज्य हुनासाथ जातिहरू बीचको सद्भाव समाप्त भएर जान्छ र मुलुक जातीय द्वन्द्वमा फस्छ  यस्ता तमाम प्रश्न एकअर्को समुदायलाई आशंका हुनेगरी उठिरहेका छन्  पहिचानयुक्त राज्यहरू बन्दा आफ्नो अस्तित्व धरापमा पर्ने आशंका भएकाहरू र पहिचानयुक्त राज्य नबन्दा आफ्नो आजसम्म बचेखुचेको पहिचान पनि समाप्त हुने भय बोकेको समुदायहरूलाई यो मुद्दाको खास चुरो कुरो के हो भन्ने कुरा प्रष्ट भाषामा बुझाउनसकेको देखिएको छैन  यसो हुनुमा एकथरी पहिचानको मुद्दै केही होइन भन्नेहरूको अतिवादी सोच र पहिचान नै सबै थोक हो भन्ने अर्को अतिवादी सोच जिम्मेवार देखिन्छ  ती दुवै अतिको बीचमा पहिचान छ र त्यसको उचित परिभाषा र सम्बोधन गरिनुपर्छ भन्ने विचारचाहिं अझै देखापर्न सकेको छैन  मूल राजनीतिक पार्टीहरू यतिबेला यहीनेर चुकेको देखिन्छ   
	पहिचान अर्थात अंग्रेजीमा आइडेन्टिटीका धेरैवटा रूपहरू हुन्छन् हुनसक्छन्  कुनै निश्चित क्षेत्रमा बसोबास गरिरहेका बासिन्दाहरूले हामी यहाँ आफ्नै भाषा लिपि संस्कार संस्कृति तथा भूगोलमा अनादिकालदेखि बसोबास गरिरहेका छौं हाम्रो अस्तित्वको गणना होस् हाम्रो भाषा लिपि धर्म संस्कृतिको संरक्षण र सम्वर्द्धन होस् हाम्रो अधिकार एउटा राष्ट्रको रूपमा गणना गरियोस् र सुरक्षित गरियोस् भनेर बिभिन्न खालका संघर्षहरू गर्नु एउटा खालको पहिचानको माग हो  दोस्रो महिलावादी समलिंगी तेस्रो लिंगीहरूले समाजमा आफूले पनि जनसंख्याको आधारमा वा पुरुष सरहको अधिकार सुरक्षित हुनपर्छ भन्ने माग र पछिल्लो समुदायले समाजमा अन्य मानिस वा स्वास्नीमानिसहरूले पाएको वा पाउने गरेको अधिकार समान रूपमा प्राप्त गर्न पाउनुपर्छ भनेर गरिने माग पनि एक प्रकारको पहिचानको खोज नै हो   
	तेस्रो त्यस्तै लामो समयदेखि शरणार्थी जीवन ब्यतित गर्नुपरेका मानिसहरू बसोबास गरेको सम्वन्धित मुलुकमा सामान्य मानवीय अधिकार प्राप्त गर्न पाउनुपर्छ भनेर खोजिनु पनि पहिचानभित्रै पर्छ  नेपालका सन्दर्भमा अहिले पछिल्लाबाहेक अन्य अधिकारको सुनवाइ हुनपर्ने तिनको संरक्षण र प्रवर्द्धन हुनपर्ने माग भएका छन्  तिनले राज्यका हरेक क्षेत्र र तहमा समान समाजका अन्य वर्ग तह र जातजातिहरूले पाएसरह वा उपभोग गरिरहेको अधिकारसरह  
	आफ्नो पनि राज्यमा अधिकार सुरक्षित रहनुपर्ने र त्यसका लागि संवैधानिक रूपमै व्यवस्थित हुनपर्ने माग गरेका छन्  यो नै अहिले देखिएको पहिचानको मुद्दा हो   
	पहिचान नेपालको सन्दर्भमा हिमाल र पहाडमा जातीय भाषिक तथा संस्कृति र संस्कारको आधारमा उठेको छ भने तराई मधेसमा भाषिक सांस्कृतिक क्षेत्रीयताको आधारमा उठेको छ  नेपालको सन्दर्भमा संघीयता अपनाउँदा यिनै मूल अवयवहरूका आधारमा पर्देशहरूको नामकरण गरियोस् भन्ने माग उठिरहेको छ  यो निश्चय पनि नेपालको लागि नयाँ विषय हो यद्यपि अन्य संघीय व्यवस्था अपनाएका मुलुकहरूले र संघीयता नभएका मुलुकहरूले पनि क्षेत्रीय वा प्रादेशिक राज्यको अवधारणा अनुरूप आफैले आफैलाई शासन गर्ने विधि अपनाएका छन् र विगतमा थिचोमिचोमा परेका जाति भाषा धर्म तथा सम्प्रदायको उत्थानमा यथासक्दो सम्बोधन गर्ने प्रयत्न गरेका छन्  त्यसको कुनै एउटा निश्चित मोडल हुन्छ भन्ने छैन  आआफ्नो आर्थिक तथा सामाजिक अवस्था तथा भौगोलिक तथा जनसंख्याको सांस्कृतिक तथा भाषिक वितरणअनुसार शासन व्यवस्था मिलाइएका हुन्छन्  प्रादेशिक क्षेत्रीय जातीय वा भाषिक आधारमा अधिकार खोज्ने कुराको मूल चुरो राज्यले विगतमा आर्थिक सामाजिक तथा राजनीतिक रूपमा गरिने गरिएका पक्षपातपूर्ण व्यवहारको अनुभूत नै प्रमुख रूपमा जिम्मेवार हुने गरेका छन्   
	नेपाली सन्दर्भमा  सालयता संवैधानिक वा कानुनी रूपमा कसैलाई पनि दुरुत्साहित गर्ने वा जानीजानी पछाडि पार्ने होचोअर्घेलो गर्ने कानुनी व्यवस्था लिखित रूपमा गरिएको थिएन  तर व्यवहारमा अधिकारसम्पन्न गराउन मूलधारमा रहेका मानिसहरूसरह माथि उठाउनेगरी संरचना बदल्ने कानुनी संरचना पनि थिएनन् भएनन्  कानुनी र व्यवहारगत रूपमा राज्यले सवैलाई समान रूपले समेट्न नसक्दा राज्यमा निश्चित समुदायहरूको पहुँच हावी हुनु र अन्य धेरै समुदायहरूको पहुँच नहुनुले आर्थिक सामाजिक तथा राजनीतिक विकासमा पहुँच हुनेनहुाने बीचमा ठूलो खाडल देखापर्यो  जो हिजोआज हामी आफैलाई हेर्दा पनि र उपलब्ध भएका खासगरी गरिवी रोजगारी पेसागत आदिसँग सम्वन्धित राज्यले आफ्नै तर्फबाट प्रकाशित गरेका तथ्याङ्कहरू हेर्दा प्रष्ट हुन्छ  आज विविध क्षेत्रमा पहिचान खतरामा परेको कुरा र त्यसलाई राजनीतिक रूपमा सम्वोधन गरिनुपर्ने कुरा निराधार उठेका होइनन् भन्ने कुरा ती तथ्यांकबाट सजिलै बुझ्न सकिन्छ  ज्याक्स डेरिडाले भनेझै कुनै पनि पहिचान मात्रै पहिचानका लागि उठ्दैनन्  यी सधै केही न केही अन्य समस्याहरूबाट बल्भिएर आउने गर्छन्  यो भनाइ हामीकहाँ पनि व्यवहारमा दाँज्ने हो भने मेल खान्छन्  यद्यपि हेरक प्रकारका पहिचानमा आफूहरू र अरूहरू भन्ने कुरा बाहिर र भित्र दुवै आशय तथा सिकायतमार्फत भित्रने गर्छन्  
	प्रश्न आआफनो सजिलोका लागि आआफ्नो ढाँचाको समस्या निराकरणसहित उठ्ने गरेका छन्  यद्यपि समस्या समाधानका ती उपायहरूमाथि सबै सहमत देखिन्नन्  पहिचानको राजनीतिमा सधैजसो देखापर्ने मूल कुरा थातथलोको प्रसंग हो  पुरानो थातथलोको आधारमा नामकरण गरिनुलाई कसैले अन्यथा लिनुपर्ने जरुरी छैन  ऐतिहासिक स्थान र पहिचान हाम्रो समाजको विशेषता हो  लिम्बुवान खम्बुवान ताम्सालिङ मगरात वा तमुवान वा नेपा मण्डल तराई मधेस वा कणर्ाली आदि एक हिसावले परम्परागत थातथलोका पहिचान हुन्  सांस्कृतिक जगेर्ना भाषिक समृद्धिजस्ता विषयलाई मूल उद्देश्य बनाउनुलाई पनि कसैले इन्कार गरिरहनु आवश्यक देखिंदैन  यसले त्यस क्षेत्रमा बसोबास गरेका मानिसहरूको इज्जतमा कुनै धक्का लाग्ने पनि हुँदैन  तर मूल कुरा समान अधिकारको हो  सवैको चुनिने र मताधिकार समान रहन्छरहँदैन  राजकीय अवसर तथा मौकाहरूमा समान अवसर रहन्छरहँदैन  जनजीविका तथा रहनसहनमा वा सांस्कृतिक वा सामाजिक सम्वन्धहरूको बिस्तारमा समान व्यवहार रहन्छरहँदैन भन्ने विषय प्रमुख हुन्  पहिचानको मुद्दालाई साँच्चिकै सार्थकता दिने हो भने र मूलधारमा पछाडि परेको ठानिएको समुदायलाई अगाडि ल्याउने उद्देश्य हो भने नामकरणका साथसाथै आर्थिक तथा सामाजिक संरचनाको फेरबदल कसरी गर्ने भन्ने रूपान्तरणको नीतिसँग जोड्नु नितान्त आवश्यक हुन्छ  तर विषयको उठान गर्नेहरूले बहसको केन्द्रबिन्दुमा ती विषयलाई ल्याएको देखिन्न   
	दोस्रो पहिचानलाई राष्ट्रियता नेस्नालिटी सँग जोड्दा ध्यान दिनुपर्ने अर्को मुख्य कुरा अनेकन राष्ट्रिय समुदायसँग सव नेस्नालिटिज को सम्वन्ध के हुन्छ भन्ने नै हो  मूलधार भन्दा भिन्नभिन्न जातीय वा भाषिक समुदायसँग जोडिएका समुदायलाई कसरी मूलधारमा ल्याउने भन्ने सन्दर्भमा  राज्यको अधिकारको एकछत्र गफ भइरहेको सन्दर्भमा स्थानीय निकायहरूलाई कसरी व्यवस्थित गर्ने भन्ने विषयले धेरै हदसम्म सव नेस्नालिटिजको प्रश्नको हल खोज्न सकिन्छ  तर अहिले गर्न खोजिएको सहमति तथा पहिचानको माग गरिरहेका समुदायहरूले त्यसप्रति कुनै चासो राखेको देखिन्न  नजिकैको छिमेकी मुलुक भारतमा संघपछि राज्यहरू नै सर्वेसर्वा देखिन्छन् अधिकारको हिसावले  तर कर्णाटक बंगाल र केरला राज्यहरू बाहेक अन्य राज्यहरूमा स्थानीय निकायहरूको अधिकारबारे केन्द्रीय संविधानमा नबोलिंदा वा व्यवस्था नगरिंदा त्यहाँ समस्याहरू ज्युँकात्युँ देखिन्छन्  आम गरिवी र त्यसकारण आन्तरिक विभाजनको माग दोहोरिरहेका छन्  के हामी यही गल्ती दोहोर्याउन चाहन्छौं   
	तेस्रो केही राजनीतिक पार्टीहरू केही प्रभावशाली व्यक्तित्वहरू अक्षुण्ण प्रदेशको मागहरू दोहोर्याइरहेका देखिन्छन्  जस्तो एक मधेस प्रदेश वा सुदूर पश्चिम आदि  भौगोलिक निकटता जनसंख्या रहनसहन र आर्थिक उपलब्धता वा पूर्वाधार निर्माणको सन्दर्भमा जसलाई सामथ्र्यको अर्थमा पनि लिन सकिन्छ कसरी सम्वोधन गर्ने  आज काठमाडौ केन्द्रीत राज्यव्यवस्थालाई आन्तरिक औपनिवेशिक ठहर्याएर जुन पहिचानका लागि संघर्ष गरिएको हो भौगोलिक विकटता आवागमन खर्च समान विकासको अवसरमा ढिलासुस्ती आदिलाई लिएर ठाडो वा तेर्सो रूपमै पुनः आन्तरिक औपनिवेशिकको आरोप आयो भने वा अमूक व्यक्तिले शासन गर्न खोजेको दोषारोपण आयो भने त्यसको जवाफ के हुनसक्छ  त्यसैले राजनीतिमा पहिचान महत्वपूर्ण मुद्दा बनेको यस घडीमा तीन प्रकारको सम्झौता खोजिन आवश्यक छ  पहिलो संघर्ष गरिरहेका समुदायहरूको बीचमा एकले अर्कोको पहिचान स्विकार गर्ने सन्दर्भमा  उदाहरणको रूपमा राज्यभित्रकै मूल जाति वा सांस्कृतिक वा भाषिक समुदायहरू बीचमा  दोस्रो आफै र भिन्न समुदायको बीचमा  र तेस्रो अघिल्लो समुदाय र जसले पहिचानलाई इन्कार गर्छन् उनीहरूको बीचमा  नेपाली इतिहासमा भएका ऐतिहासिक त्रुटि र कमजोरीलाई पुनः दोहोर्याउन हामी आज पहिचानको कुरा उठाइरहेका होइनौ भने हामीले निरन्तर छलफल गर्न जरुरी छ  
	 
	 
	
"
