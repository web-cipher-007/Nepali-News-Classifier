 देउता लाग्ला है खार्पूनाथ गाविसको मान्धारा माध्यमिक विद्यालय प्रांगणमा "
	खार्पूनाथ गाविसको मान्धारा माध्यमिक विद्यालय प्रांगणमा आयोजना गरिएको खुला दिसामुक्त क्षेत्र घोषणा सभामा गाउँका स्थानीय बासिन्दा प्रकाश शाही भन्दै थिए प्रतिबद्धता गर्नु भनेको देउताको दाना खानु जस्तै हो  अबदेखि बाटोघाटोमा दिसा गर्यो भने देउता लाग्छ त्यसैले चर्पीबाहेक अन्यत्र दिसा पिसाब नगर्नु होला  राष्ट्रको ऐनभन्दा खोलाको चैन ठूलो मान्ने यहाँका बासिन्दा देवीदेउतामा बढी विश्वास गर्ने भएकाले यस्तो कुराबाट स्थानीयहरूलाई प्रभावित गर्न खोजिएको होला सायद  अझै पनि कुनै नयाँ काम गर्दा झैझगडा मिलाउनुपर्दा न्याय निसाफका कामहरू गर्नुपर्दा बिहेबारी गर्नुपर्दा देउताको मन्दिर माडु मा गएर देउता साक्षी राखेर गर्ने चलन छ  कसैको घरमा चोरी हुँदा वा मालसामान हराउँदा पनि देउतासमक्ष गई रोइकराइ गर्ने चलन छ  गाविस सचिवले प्रतिबद्धता गराउँदा नबुझेका होलान् भनेर शाहीले यस्तो कुराबाट प्रस्ट्याउन खोजेका हुन् सायद  
	एक घर एक चर्पी नजिकै धारा खुला दिसामुक्त देश बनाउन लागिपरौं सारा भन्ने नाराका साथ यो वर्षको सरसफाइ सप्ताह राज्यले मनायो  यसै सिलसिलामा हुम्ला जिल्लामा पनि यसै नारालाई सार्थक बनाउन विभिन्न कार्यक्रम गरियो  जिल्लाका जैर मिमी श्रीमष्ठा र खार्पूनाथ गरी चार गाउँ विकास समितिहरूलाई खुला दिसामुक्त क्षेत्र घोषित गरिसकिएको छ   
	समयले निकै कोल्टे फेरिसकेछ   सालमा बेहुली भएर म पहिलो चोटि हुम्ला आउँदा गाउँको सय फिट परैबाट दिसा भेटिन थाल्थ्यो  गाउँ पस्दा नाकमुख छोपेर हिंड्नुपथ्र्याे  बाटोभरि नयाँ र पुरानो दिसाको बिस्कुन हुन्थ्यो  हिंड्दा पुरानो सुकेकोमा टेक्दै नयाँ आलोलाई पन्छाउँदै हिंड्नुपर्थ्यो पानी खाने खोलाभरि दायाँबायाँ दिसैदिसा  
	हुन्थ्यो  गाउँ बाहिरका मान्छे यस गाउँमा आउँदा बाटोमा जति धेरै दिसा भेटियो त्यति नै हुनेखाने मान्छे यस गाउँमा रहेछन् भनेर लख काट्थे रे  
	हाम्रो घरमा पहिलो चोटि चर्पी बनाउँदा चर्पीमा दिसा गर्ने कुरालाई लिएर निकै विवाद भएको थियो  ससुरा जेठाजुहरूले कसरी बुहारीहरूले दिसा गरेकै ठाउँमा दिसा गर्न मिल्छ  फेरि छाउ भएको बेला त झन् कसरी एकै ठाउँमा जाने  चिसो हुन्छ र छोइएको पानी सबै जनाले कसरी सँगै प्रयोग गर्ने  यस्तै कुरालाई लिएर विवाद हुन्थ्यो  त्यस्तै कुनै बेला गैरसरकारी संस्थाले बनाइदिएका चर्पीहरूमा महिनावारी हुँदा बस्न र सामान राख्नका लागि प्रयोगमा ल्याइएका थिए  तर आज तिनै गाउँहरू दिसामुक्त क्षेत्र घोषणा गर्न तँछाड मछाड गरिरहेका छन्  यो सबै समयको माग हो  अब जनता सचेत भइसकेका छन्  बाटोमा दिसा गर्नाले बिरामी परिन्छ र रोगको कारण अकालमा मृत्यु हुन्छ भन्ने बुझिसकेका छन्  अनेकौं किसिमका सरुवा रोगहरूले आक्रमण गर्छन्  जसलाई निको पार्न ठूलो धनराशि खर्च गर्नुपर्छ भन्ने कुराको ज्ञान भइसकेको छ   
	यति हुँदाहुँदै पनि भिरालो भौगोलिक बनावटको कारण यो ठाउँमा चर्पी बनाउनका लागि उपयुक्त जग्गाको कमीले चाहे जस्तो चर्पी बनाउन सकिएको अवस्था छैन  पक्की र ठूला खालका चर्पी बनाउन त परै जाओस् कुनैकुनै घरमा त सानासाना कच्ची चर्पी बनाउनका लागि पनि ठाउँ छैन  जग्गा अभावका कारण साना र साँघुरा चर्पी बनाइएका छन्  त्यसको सरसफाइका लागि पानीको व्यवस्था गर्न पनि गाह्रो छ  सीधै धारा चर्पीमै लैजानका लागि सम्भव पनि छैन  भिरालो जमिनमा बल्लबल्ल ठड्याइएका घरहरू र लहरै जोडिएका घरका माटाका छानाहरू धान्नै गाह्रो भइरहे जस्तो लाग्ने घरका जग कसरी उभिरहेका छन् पत्याउनै मुस्किल पर्छ  यसको आडैमा भए पनि ससाना कच्ची चर्पीहरू सबैको घरमा बनाइएका छन्   
	सबै चर्पीमा एउटा एउटा प्लास्टिकका बाल्टिन जग र सफा गर्न ब्रुस राखिएको छ  बालकदेखि वृद्धसम्म सबैलाई चर्पीमा दिसा पिसाब गर्न र दिसा गरिसकेपछि साबुन वा खरानी पानीले हात धुनुपर्छ भन्ने कुरा सबैले सिकेका छन्  अब त साना नानीहरूले दिसा गरेका थाङ्ना पनि खानेपानीका धारामा धोइदैनन्   
	शाही हुम्ला सिमकोटबाट लेख्छिन्   
	 
	
"
