संकट फुकाउन दलीय संवादसंविधानसभाको निर्वाचनमा जाने वा पुरानैको पुनर्स्थापना गर्नेभन्दा अर्को वैधानिक विकल्प देखिँदैन "
	लामो समयको राजनीतिक र वैचारिक खिचलोपछि एमाओवादी विभाजित हुन पुग्यो  मोहन वैद्य किरणले नेतृत्व गरेको विचार समूह नेकपा माओवादीमा रूपान्तरित भएको छ  तर नवगठित पार्टीले विचार समूह हुदा दलिल गरिरहेको जनविद्रोहको कार्यदिशालाई अख्तियार नगरी एक सूत्रीय गोलमेच सम्मेलनको मुद्धा अघि सारेको छ  यसको अर्थ प्रत्यक्ष रूपमा राजनीतिक दलहरूबीच सहकार्य वा सहमति गरेरै यो नयाँ पार्टी पनि बढ्न चाहन्छ भन्ने अर्थ लगाउन सकिन्छ  यस्तो कार्यनीति ठोस परिस्थितिको ठोस विश्लेषण गरेरै लिएको हुनुपर्छ  अर्को शब्दमा यतिवेला न जनविद्रोह हुानसक्छ नत जनयुद्ध नै थाल्न सकिन्छ भन्ने आँकलन त्यस नयाँ पार्टीको राष्ट्रिय भेलाले गरेको हुनुपर्छ  आन्दोलन विद्रोह क्रान्तिका कुरा फुका गफ गरेजस्तो सजिलो विषय होइन भन्ने कुरा दसवर्षे युद्धको अनुभव सँगालेका नेताहरू त्यहाँ भएकाले पनि यस्तो विषयमा गंभीर हुनुभएको होला भनेर बुझ्न सकिन्छ  अझ विभाजित भएपछि शक्ति क्षीण भएको अवस्थामा सही कार्यदिशा अपनाउन नसक्दा र पुरानै सूत्रहरूलाई कार्यक्रमका रूपमा अगाडि सार्दा सांगठनिक रूपमा धराशाही हुने खतरा रहन्छ  यद्यपि नयाँ पार्टी बन्नुको औचित्य पुष्टि गोलमेच सम्मेलनले मात्र धान्न सक्छसक्दैन भन्ने कुरा केही समयपछि थाहा पाइएला   
	उग्र क्रान्तिकारी र रूढीवादी विचार बोकेको भन्ने आरोप खेप्दै आएका किरणको नेतृत्वको विचार समूह दलका रूपमा रूपान्तरित भएपछि तत्कालीन कार्यनीतिका रूपमा अगाडि बढाएको गोलमेच सम्मेलनको प्रस्ताव अहिलेको राजनीतिक अन्यौलता चिर्ने धेरै वैधानिक साधन मध्येको एक हुनसक्छ  यद्यपि यसको संयोजनकारी भूमिका कसले निर्वाह गर्ने कसले पहल गर्ने र विधिविधान कस्तो हुने भन्ने विषयमा मूर्त प्रस्ताव अगाडि सारेको देखिन्न   
	पुराना दलहरू खासगरी कांग्रेस र एमाले रफ्तारमा केन्द्रीय भेला केन्द्रीय कमिटीको बैठक बसिरहेका छन्  आफुभित्रको शक्तिसन्तुलन कायम गर्न वा व्यक्तिपिच्छे आफ्नो बर्चस्व कायम गर्न ती पार्टीका नेतृत्व तह होडबाजीमा लागेका छन्  दलहरू भित्रका असन्तुष्टिलाई पन्छाउन विधि र प्रकृया खोजी गरिरहेका भए पनि राजनीतिक ब्यवस्थापन गर्न सकिरहेका छैनन्  राजनीतिक व्यवस्थापन भन्ने बित्तिकै सिद्धान्त र विचारधारागत फराकिलो चिन्तन तथा बहसबाट सिर्जित हुने कुरा हो  तर यी पार्टीका शीर्ष नेताहरूले सैद्धान्तिक विचारधाराबारे बहस गर्न छाडेकै दशकौ बितिसकेको छ  त्यसैले आन्तरिक झमेला मिलाउन नसकेको रिस अराजनीतिक गालीगलौजमार्फत व्यक्त हुने गरेको छ  यी पार्टीका शीर्ष नेताहरूले संविधानसभाको मृत्युको दोषारोपण सरकार पक्षलाई लगाइरहँदा आफ्नै नेताकार्यकर्ताहरूले हाम्रै नेता मृत्युका लागि जिम्मेवार भएको आरोप लगाइरहेका छन्  सत्यको अंश धेरै भएकाले उनीहरू यो आक्षेपको यथार्थपरक ढंगले खण्डन गर्न सकिरहेका छैनन् र यो जुनीमा खण्डन गर्नसक्ने संभावना देखिन्न  सरकारले संविधानसभाको निर्वाचन घोषणा गर्यो त्यो उनीहरूलाई अमान्य भएको छ  एमाओवादी अध्यक्षले थाती रहेका समस्यालाई सहमतिमा टुंग्याएर छोटो अवधिका लागि पुनःस्थापना गरौ न त भन्ने प्रस्ताव सारेपछि प्रचण्डकै एजेन्डा भएकाले उनीहरूलाई मान्न गाह्रो परेको छ  निर्वाचन पनि नचाहने पुनःस्थापना पनि नगर्ने भएपछि के गर्ने   
	संविधानसभाको विघटनपछि कांग्रेस र एमालेको नेतृत्वले महामहिम राष्ट्रपतिलाई तत्काल सरकार विघटन गर्न र उनीहरूमध्ये कसैलाई प्रधानमन्त्रीको पगरी गुँथाइदिन अनुरोध गरे  यो कार्यनीति महामहिम राष्ट्रपतिलाई महाराज बनाउने थियो भन्ने कुरा कतैबाट छिपेको छैन  परिस्थितिको ठोस मूल्याङ्कन गर्न राष्ट्रपति महोदय पुरानानयाँ सवै राजनीतिक दलहरूसँग रहेको शक्ति तथा क्षमताको आँकलन गर्न लाग्नुभएको छ  त्यसको अर्थ प्रष्ट छ शक्तिसन्तुलनको वर्तमान अवस्थामा आफ्नो पल्ला कसरी भारी हुनसक्छ भन्ने ख्याल गर्नु  राष्ट्रपति कार्यकारी बन्न खोज्ने अभियानमा अन्तरिम संविधान बाधक देखिन्छ  वर्तमान संविधानलाई आफुले नमान्ने हो भने शक्तिसन्तुलनमा आफूभन्दा अर्को पक्ष भारी भइरहेको अवस्थामा अर्को पक्षचाहिं कुरिरहन्छ भन्ने हुन्न  अन्त जहाँसुकै भए पनि राजनीतिमा चाहिं यस्तो पक्कै हुन्न  एमाले र कांग्रेस भलै देखिने रूपमा बिभाजित नभए पनि सक्कली छैनन् भन्ने आँकलन गरेका राष्ट्रपतिलाई यी राजनीतिक दलहरूले उक्साउँदैमा उक्सिन सजिलो छैन  राष्ट्रपतिले यसरी सुझबुझ पुर्याउन खोजिरहे पनि यी ठूला दलहरू आगामी कार्यदिशा पहिल्याउन सकिरहेका छैनन्  किमकर्तव्यविमुढ रहेका यी ठूला दलका ठूला नेताहरू अहिले यतिमात्र भनिरहेछन् डा बाबुराम भट्टराईले राजीनामा नदिए लतारेर धकेलेर पछारेर गलहत्याएर सत्ताच्युत गरिनेछ   
	यी दलका सानाठूला नेताहरूले दाबी गरेझै हुने भए एमाओवादीले दुई वर्षअघि नै माधव सरकारलाई गलहत्याएर प्रचण्ड विराजमान भइसक्थे नयाँ जनवादी क्रान्ति भइसक्थो र यतिवेला वैद्यबाले अर्को पार्टी बनाउनुपर्ने झन्झ्ट बेहोर्नु पर्थेन  त्यत्रो शक्ति र बलबुता हुँदा पनि केही नलाग्ने देखेरै तत्कालीन राष्ट्रिय स्वाधीनताको आन्दोलन बिना उपलब्धि बिर्सजन हुन पुगेको थियो  गाउँगाउँबाट आएका निमुखा जनता रित्तोहात हतास र निराश भएर र्फकनुपरेको थियो  यतिवेला जनजातिविहीन दलित र महिलाविहीन बन्नलागेका यी राजनीतिक पार्टीहरू जोसँग सत्तालिप्सा बाहेक कुनै कार्यक्रम र सिद्धान्त छैनन्ले बोल्ने गरेका यी अराजनीतिक भाषामा कति दम छ  तावा नतातेर बिंडमात्र तात्दा आफ्नै हात पोल्छ भन्ने नबुझेपछि कसको के लाग्छ र  
	यसको अर्थ सत्तारूढ दलहरूलाई हाइसञ्चो छ भन्ने होइन  विपक्षीहरूको आकांक्षा राष्ट्रपति महोदयको कोमल हृदयमा हठात उप्जन सक्ने महत्वाकांक्षा कथित नागरिक समाजका सदस्यहरूको सरकार विरोधी प्रवर्चनहरू राजनीतिक अस्थिरता संगसंगै उत्पन्न हुनसक्ने आर्थिक सामाजिक कठिनाइहरू तथा शान्ति सुुरक्षाको उल्टो अराजक वातावरण उसले प्रत्यक्ष बेहोर्नुपर्ने हुन्छ र बेहोरिरहेको पनि छ  अझ सत्तारूढ पार्टीहरू विभाजित भएका छन् र विभाजित हुने तरखरमा पनि छन्  यसको अर्थ सत्तारूढ दलहरू पनि सुव्यवस्थित भइनसकेकाले तनावमा छन्  त्यसैले पनि उनीहरू शान्तिपूर्ण निकास निकाल्न विपक्षीहरूलाई आग्रह गरिरहेका छन्  संविधानसभामा थाती रहेका मुद्धाहरूमाथि सहमति जुट्नसके प्रधानमन्त्री पद त्याग्ने बताइरहेका छन्  सजिलो भइदिएको भए छँदाखाँदाको पद कसले पो छोड्न चाहन्छ र  जहाँसम्म गलहत्याउने कुरा छ त्यो त्यति सजिलो देखिन्न  भन्नका लागि भनिएको हो भने पनि यस्ता शब्दको प्रयोग गर्दा भोलि सहकार्य कसरी गर्न सकिन्छ भनेर सोच्दा असलै हुन्छ  किनकि सहकार्य नखोज्ने हो भने द्वन्द्व नै निम्तिने हो द्वन्द्व निम्तिंदा हुनसक्ने संहारमा कसको हविगत कस्तो हुन्छ अहिले कसले भन्न सक्छ र  
	जनविद्रोहको लाइन वकालत गरिरहेका निरन्तर क्रान्तिको पक्षपोषण गर्ने कार्यनीति अपनाउन खोजेका नेकपामाओवादीले समेत सहमतिकै राजनीति खोजेको यो अवस्थामा प्रजातन्त्रको दुहाइ दिने राजनीतिक पार्टीका शीर्षहरूले सहमतिको बाटो नखोज्नुले सबलाई अप्ठ्यारो महसुस गराइरहेको छ  जनतामा राजनीतिक पार्टीहरूप्रति अविश्वास र घृणा जन्माउन मद्दत गरिरहेको छ  राजनीतिक संक्रमण लम्मिरह्यो भने र निराशा बढिरहने अवस्था सृजना हुनपुग्यो भने मुलुकमा जे पनि हुनसक्छ  खासगरी उग्रदक्षिणपन्थी वा उग्रवामपन्थी अतिवादका कुनै पनि रूपले मुलुकलाई कुरूपतातर्फ धकेल्ने अवस्था सृजना हुनसक्छ  नाजीवाद फासीवादजस्ता राजनीतिक अपराधी शक्तिहरूको उदय हुने भनेको सही मानेमा लोकतन्त्र वा समाजवादमा विश्वास गर्ने दलहरूको वैचारिक तथा सांगठनिक अकर्मण्यताबाटै यस्ता शक्तिहरूको उदय भएको विश्व इतिहासका अनुभवहरूले देखाएका छन्   
	नेपालमा विवादरहित कुनै पनि पार्टी छैनन्  संस्थागत ढंगले चल्न कोही पनि सकिरहेका छैनन्  यो कुरा जगजाहेर विषय हो  कोभित्र के विवाद छ भन्ने कुरा राजनीतिमा अलिकति पनि चासो राख्ने सवैलाई थाहा छ  दलहरूभित्र रहेका अन्तरविरोधहरूलाई कसरी हल गर्ने भन्ने सम्वन्धमा सवैतिर अन्यौल छ  यस्तो अन्यौलता आफू रहेको समाज तथा विश्व परिवेशमा आइरहेका परिवर्तनहरूको गहिरो अध्ययन र विश्लेषण हुन नसक्दा उब्जने हुन्  कतिपय विषय संगठन गरिंदा अपनाइने विधि र प्रकृया आन्तरिक छलफल र बहसलाई कसरी व्यवस्थित गर्ने भन्ने विषयमा पर्याप्त गृहकार्य गर्न नसक्दा तथा बदलिंदो परिस्थिति अनुरूप संगठनात्मक सिद्धान्तहरूलाई अपडेट गर्न नसक्दा कठिनाइहरू भित्रिन्छन्  राज्यको पुनःसंरचनामार्फत समाज रूपान्तरण खोजेको समाजलाई पुराना राजनीतिक दलका नेताहरूले बुझ्नै चाहिरहेका छैनन् भने नयाँ भनिएका पार्टीहरूले आफूले खोजेको रूपान्तरणको खाका आमजनता लगायत पुराना दलहरूलाई प्रष्ट्याउन सकिरहेको देखिन्न  हरेक कुरामा दुविधा हरेक कुरामा अविश्वास जनाइरहने हो भने समस्या जहींका तहीं रहन्छन्  जहींका तहीं रहन नेताहरू तयार रहे पनि आममानिस रहिरहन सक्तैनन्  उनीहरू राजनीतिक निकास चाहन्छन्  जसले कम्तीमा लोकतान्त्रिक अवधारणाअनुरूप कानुनी राज्य स्थापित भएर शान्तसंग काम गरेर जीविका चलाउने ग्यारेन्टी गराओस्   
	संविधानसभाभन्दा बाहिर संविधान बनाइने कल्पना अन्तरिम संविधानले गरेको छैन  यस्तो अवस्थामा संविधानसभाको निर्वाचनमा जाने वा पुरानैको पुनःस्थापना गर्नेभन्दा अर्को वैधानिक विकल्प देखिंदैन  पाँच पार्टीका नेताहरू बसेर बहस गरे पनि या वैद्यले प्रस्ताव गरेको गोलमेच सम्मेलन गरे पनि वैधानिक तवरमा बढ्ने हो भने ती दुईभन्दा अर्को विकल्प देखिंदैन  अवैधानिक बाटो खोज्न कुनै नियम कानुन वा संविधानले छेक्दैन  लोकतान्त्रिक पद्धति स्थापित गर्न पद्धतिको विकास गर्ने हो भने जनताको इच्छा नै राजनीतिको स्रोत हो र सवैको भलाइ खोज्ने नै उद्देश्य राखिएको हो भने सन्  मा जोसेफ सुमेकरको प्रसिद्ध पुस्तक क्यापिटालिजम सोसिलिजम एन्ड डेमोक्रेसीमा अथ्र्याउनुभएको सूत्र कुनै पनि राजनीतिक विषयलाई संस्थागत ढंगले निर्णय गर्न लोकतान्त्रिक संस्थाको निर्माण अपरिहार्य हुन्छ जसमा हरेक वा प्रत्येक व्यक्ति जनताको अभिमतमार्फत शक्ति आर्जन गर्ने ठाउँमा प्रतिस्पर्धामार्फत पुगोस्  तर त्यहाँ पुग्न पनि त बहस प्रारम्भ गर्नैपर्छ   
	 
	 
	 
	 
	
"
