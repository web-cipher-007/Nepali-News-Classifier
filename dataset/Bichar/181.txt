" पैसा पद र प्रतिष्ठा"संविधानसभाको सबैभन्दा ठूलो दल नेकपा एमाओवादी लाई नाम अगाडिको एकीकृत शब्द घाँडो "
	संविधानसभाको सबैभन्दा ठूलो दल नेकपा एमाओवादी लाई नाम अगाडिको एकीकृत शब्द घाँडो हुनथालेको छ  कारण पार्टीमा एकीकृत होइन विभाजित हुने होडबाजी चलेको छ  मात्र प्राविधिक एकता छ राजनीतिक र भावनात्मक रूपमा माओवादी विभाजित मनस्थितिमा पुगिसकेको छ  कम्युनिष्ट पार्टीमा दुई लाइन संघर्ष चल्नु सायद स्वाभाविक होला  तर पार्टीभित्रको एउटा समूहले केन्द्रीय समितिको बैठक बहिस्कार गर्ने पार्टीभित्रै छुट्टै विचार समूह चलाउने आधिकारिक निर्णयविना अन्य ससाना घटकसँग मिली आफ्नै सरकारविरुद्ध मोर्चाबन्दी गर्ने अनि समानान्तर कमिटी गठनभेला कुनै पनि एकताबद्ध पार्टीमा हुनसक्दैन  यो आठौं आश्चर्य माओवादीमा प्रचण्डबाबुरामसंस्थापन र मोहन वैद्य वैद्य समूह बीच मतभिन्नताका कारण भइरहेको छ  एकाध कस्मेटिक एकता भएको प्रचारबाजी भए पनि प्रचण्ड र वैद्यहरूको मन केले सिउने केले टाल्ने हृदयविदारक गीतजस्तै टुटिसकेको छ   
	पार्टीमा चलेको अन्तरद्वन्द्वलाई नेताहरूले राजनीतिक कलेवर दिएका छन्  संस्थापन पक्ष आफूलाई शान्ति र संविधानको पक्षपाती मान्छ भने वैद्य पक्षले शान्ति र संविधानलाई भाँड्न खोजेको आरोप लगाउँछ  वैद्य पक्षले चाहिँ जनविद्रोहको नारालाई प्रमुखतासाथ उठाइरहेको छ  तर सँगै ऊ आफूलाई शान्ति र संविधान विरोधी कित्तामा उभ्याउन चाहँदैन  उता संस्थापन पक्ष पनि शान्ति र संविधानका लागि अधिकतम प्रयास गर्दा भएन भने जाने जनविद्रोहमै हो भन्न पछि पर्दैन  अध्यक्ष प्रचण्डले पटकपटक यो आशय आउने अभिव्यक्ति सार्वजनिक रूपमै दिएका छन्  संस्थापनले शान्ति र संविधानलाई प्रमुखता दिएको छ भने वैद्य समूहले जनविद्रोहलाई प्रधान मानेको देखिन्छ  तर दुवैले नागरिक समाजमा आउँदा शान्ति र संविधानको कुरा गर्ने अनि क्याडरमा जाँदा जनविद्रोह कुरा गर्ने गरेका छन्  वैद्यहरूले शान्ति र संविधानलाई पूर्णतः निषेध गरेर जनविद्रोहको बाटो हिँडेको घोषणा गरेका छैनन् भने संस्थापनले पनि अब जनविद्रोहका लाइन लिनैहुन्न भनेर वैद्यहरू विरुद्ध कुनै एक्सन लिनसकेका छैनन्  दुई लाइन संघर्षका नाममा दुई पक्षबीच पार्टीभित्र शक्ति सन्तुलनको बार्गेनिङ चलिरहेको छ  त्यसैकारण माओवादी घर झगडालाई कतिपयले प्रायोजित भनेर आशंकासमेत गर्छन्   
	वैचारिक राजनीतिक मतभेद अथवा प्रायोजित कुराले भन्दा माओवादी झगडाको चुरो अर्कै छ  त्यो हो पद पैसा र प्रतिष्ठाको लडाइँ  शान्ति र संविधान अनि जनविद्रोहका राजनीतिक विषयलाई आवरणमा राखेर माओवादी नेतृत्व पद पैसा र प्रतिष्ठाको संघर्षमा हेलिएको छ  माओवादीमा दुई लाइन संघर्ष एक नेतासँंगको अर्को असन्तुष्ट रहने विगतको जनयुद्धकालमा पनि थियो  अझ त्यो बेला अध्यक्ष प्रचण्डसँग कहिले वैद्य त कहिले बाबुराम नजिक हुँदा एउटा पक्ष एक्लिने अवस्था बनिरहन्थ्यो   मा बाबुराम कारबाहीमै परेका पनि हुन्  तर पार्टी नै विभाजन हुने अवस्थामा माओवादी शान्ति प्रक्रियामा आइसकेपछि पुगेको हो  किन पुग्यो त माओवादी विभाजनको सन्निकट   
	अभिजात वर्गको उदय ः वर्गीय विभेदको संघर्षमा लागेका भनिएका माओवादीभित्रै अहिले वर्गविभेद देखिन थालेको छ  एकथरी माओवादीको अहिले वर्गउत्थान भएको छ  उसो त जनयुद्धकालमा पनि आर्थिक स्रोतको उपभोग गर्न पाउनेले मस्तीको जीवन नबिताएका होइनन् यद्यपि शान्ति प्रक्रियामा आउँदासम्म पनि माओवादी नेतृत्व जीवनशैली भड्किलो होला भनेर सचेत भएको देखिन्थ्यो  युद्धकालमा माओवादीमा अध्यक्षदेखि तल्लो तहसम्मको कार्यकर्ताले वर्षको दुई हजारको लुगा किन्न पाउने नियम थियो  शान्ति प्रक्रियामा आउँदा केन्द्रीय कमिटीको बैठकबाटै उनीहरूले खरानी रङ्गको पाइन्टसर्ट लगाउने निर्णय गरेर राजधानी भित्रिएका थिए   साउन  गते प्रचण्ड र बाबुराम खरानी रङ्गको पाइन्टसर्टमा देखिनु त्यही निर्णयको कार्यार्न्वयन थियो   
	त्यसपछिका दिनमा क्रमशः माओवादीको जीवनशैली र रहनसहनले छलाङ नै मार्यो  माओवादी नेतृत्वदेखि कार्यकर्ता तहसम्म थ्री एम मनी मोटर र मोबाइल संस्कृति मौलायो  जनतालाई जनजीविका ग्यारेन्टी गर्ने सपना देखाएर बन्दुक बोकाएका माओवादी नेतृत्व राजधानीको तामझाममा यसरी मनमस्त रम्यो कि कतिबेला अभिजात वर्गमा परिणत भयो चालै पाएन  युद्धका बखतको रहनसहन र राजधानीमा ठूलो पार्टीको ठूलो नेता प्रधानमन्त्री मन्त्री हुँदाको उठबस रहनसहन बेग्लै हुनु स्वाभाविक हो  तर माओवादी जुन स्कुलिङबाट आएको थियो र जसरी उसका पछाडि जनवादको सपना देखेको ठूलो जमात थियो त्यसलाई सम्बोधन गर्नतिर नलागी नेतृत्व कुलिन वर्गमा परिणत  
	हुँदै गयो जसले अवसर नपाउने वर्ग असन्तुष्ट भयो  हिजो सडकमा गुडेको चिल्ला गाडी र राजधानीका ठूलठूला महल देखेर काठमाडौंका अभिजात्य वर्गप्रति आक्रोशित हुने नेतृत्व स्वयं कुलिन वर्गमा परिणत भयो  ज्यान हत्केलामा राखेर जनयुद्ध लडेका माओवादीको नजरबाट हेर्दा यो ठूलै धोकाधडी थियो  नेतृत्वको अभिजात्य वर्गका रुपान्तरण हुँदै जानु माओवादी कलहको एउटा बलियो कारण हो   
	अवसर पाउने र नपाउनेको द्वन्द्वः माओवादीमा अहिले संस्थापन र वैद्य समूह दुई गुट छ  तर प्रवृत्तिगत हिसाबले तीनवटा प्रवृत्तिबीच द्वन्द्व चलिरहेको छ  एउटा समूह छ जो सत्ता र शक्तिको वरिपरि रहेर स्रोतसाधनको उपयोगदुरुपयोग गरिरहेको छ अर्को समूह त्यस्तो सत्ता र शक्तिको स्वाद चाख्न नपाउँदा रुस्ट छ र तेस्रो अझै जनवादको रुमानी कल्पनाबाट बाहिर निस्किएकै छैन  अर्थात माओवादीमा अहिले अवसर पाउने नपाउने र क्रान्तिको रोमान्टिसिजममै रम्ने तीनथरी प्रवृत्तिबीच द्वन्द्व चलेको छ   
	पैसामुखी प्रवृत्तिः माओवादी नेतृत्वमा राजनीति गर्न पैसा चाहिन्छ भन्ने सोचले जरा गाड्न पुग्यो  जनयुद्धमा कम्युनको अभ्यास गरेका भनिएका र व्यक्तिगत सम्पत्तिसमेत पार्टीकरण गरेका माओवादी नेता आफ्नो राजनीतिक सुरक्षाको लागि सम्पत्ति जोड्नतिर केन्दि्रत भए   
	जनयुद्धका बेला बैंक लुटेर धम्क्याएर चन्दा बटुलेर धनी भएको माओवादीले शान्ति प्रक्रियामा आएपछि पनि चन्दा असुली गर्ने कामलाई छोडेन  व्यापक विरोधपछि चन्दा असुलीमा केही कमी आए पनि अहिले उसले राज्यकै स्रोतहरूमा धावा बोल्न थालेको छ  लडाकुका नाममा विनियोजित करोडाैं रकममा अनियमितता भएको एउटा सानो नजीर हो  नियमित लेबी व्यापारीबाट उठाउने ठूलो मात्राको चन्दा अनि राज्यका विभिन्न निकायबाट पार्टीका नाममा जम्मा गरिने रकम माओवादीका मुख्य स्रोत हुन्  तर त्यही स्रोत पार्टीभित्र पारदर्शी हुन नसक्दा त्यसले विवादको रूप लियो  पार्टीको आर्थिक स्रोत केही मुठ्ठीभर नेताकै मुठ्ठीमा कैद भएपछि अन्तरकल चर्कियो  वैद्य समूहले आफूहरू आर्थिक नाकाबन्दीमा परेको महसुस गर्यो  त्यो आक्रोशले पनि अन्तरद्वन्द्वलाई मलजल गर्यो   
	जनयुद्धकालमा पनि माओवादीमा आर्थिक अनियमितता र अनुशासनहीनता नभएको होइन  लुटेको सम्पत्ति व्यक्तिगत बनाएको भनेर कतिपय नेतालाई कारबाही नै गरेको नजीर पनि छन्  तर त्यसबखत पार्टी युद्धमा भएकाले आर्थिक गतिविधिबारे निकै कम नेतालाई थाहा हुने र प्राथमिकतामा युद्ध भएकाले यस्ता प्रकरण गौण हुन्थे  तर शान्ति प्रक्रिया आएपछि खुला भएको माओवादीमा आर्थिक विचलन ह्वात्तै बढेको देखियो जसले सम्पूर्ण पार्टीकै छविमाथि प्रश्नचिह्न लगाएको छ  संविधानसभापछि सबैभन्दा ठूलो धनी भनेर कहलिएको पार्टी सायद त्यसैले कलहमा पनि नम्बर एक बनेको छ  
"
