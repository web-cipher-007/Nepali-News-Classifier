जनमत संग्रहको विकल्प नेपालमा संघीयता चाहिन्छ भन्नेमा त्यति धेरै विवाद छैन  "
	नेपालमा संघीयता चाहिन्छ भन्नेमा त्यति धेरै विवाद छैन  संविधानसभाको भारी बहुमतले त्यसलाई अनुमोदन गरिसकेको छ  तर कस्तो किसिमको संघीयता चाहिन्छ भन्नेबारेमा भने हाम्राबीच निकै ठूलो मतभिन्नता छ  यस्तो मतभिन्नता अलगअलग पार्टीको बीचमा मात्र होइन एउटै पार्टीभित्र अलगअलग व्यक्ति जाति र क्षेत्रका बीचमा पनि छ  संविधानसभाको समयसीमा जति नजिकिँदै छ त्यति नै कस्तो संघीयता निर्माण गर्ने भन्ने विषयको बहस गहिरिँदै छ  यो बहसको बीचबाट हामीले एउटा सही र सहमतिपूर्ण निष्कर्ष निकाल्नैपर्छ  त्यसो गर्न सकिएन भने मुलुक फेरि द्वन्द्वको नयाँ चपेटामा फस्न सक्छ   
	अहिले बहसको केन्द्रबिन्दुमा रहेको मुद्दा हो संघीय राज्य निर्माण गर्दा जातीय पहिचानलाई आधार बनाउने कि साझा पहिचान खोज्ने  संसारमा जति पनि संघीय व्यवस्था भएका मुलुक छन् तिनीहरू सबै कुनै न कुनै हिसाबले एकअर्कासँग भिन्न छन्  अर्थात् कुनै एउटा मुलुकले अपनाएको संघीयताको मोडल अर्को मुलुकसँग जस्ताको तस्तै मिल्दैन  किनभने हरेक मुलुकको ऐतिहासिक पृष्ठभूमि वस्तुगत अवस्था र विशिष्टता फरकफरक हुन्छ  त्यसैले उनीहरूको संघीयताको मोडल पनि फरक हुनु स्वाभाविक छ  हामीले पनि संघीयताको मोडल निर्माण गर्दा आफ्नो मुलुकको ऐतिहासिक पृष्ठभूमि वस्तुगत अवस्था र विशिष्टतालाई ध्यान दिनैपर्छ  हाम्रो मुलुकका निम्न विशिष्टताहरूका कारणले यहाँ जातीय पहिचानलाई आधार बनाएर संघीय राज्य निर्माण गर्न सकिन्न  हाम्रो देश बहुजातीय बहुभाषिक बहुधार्मिक र भौगोलिक विविधता भएको मुलुक हो  यो अल्पसंख्यक जातिको देश पनि हो  यहाँ कुनै पनि जातिको बहुमत छैन  हाम्रो देशमा जातीय बसोबासको स्थिति अत्यन्त मिश्रति छ  हाम्रा अधिकांश अञ्चल जिल्ला र गाउँको बसोबास मिश्रति छ  देशको वस्तुगत अवस्था नै बहुजातीय छ भने यहाँ कसरी एउटा जातिको पहिचानलाई मात्र आधार बनाएर राज्य बनाउन सकिन्छ   
	अहिले जुनजुन जातिका नाममा राज्य बनाउने प्रस्ताव गरिएको छ ती सबैमा सम्बन्धित जाति अल्पमतमा छन्  लिम्बुवानमा लिम्बु  प्रतिशत खम्बुवानमा खम्बु  प्रतिशत ताम्सालिङमा तामाङ  प्रतिशत नेवामा नेवार  प्रतिशत तमुवानमा गुरुङ  प्रतिशत मगरातमा मगर  प्रतिशत र थरूवानमा थारू  प्रतिशत रहेका छन्  यसरी बहुसंख्यक जातिलाई बाहिर राखेर अल्पसंख्यक जातिका नाममा बनाइने राज्य व्यावहारिक र टिकाउ हुनै सक्तैन   
	हाम्रो देशमा  जाति  भाषा र  धर्मका मानिस बसोबास गर्छन्  जातीयताका आधारमा राज्य निर्माण गर्ने सिद्धान्तलाई स्वीकार गरियो भने अन्तिममा गएर हाम्रो देशलाई  राज्यमा विभाजन गर्नुपर्ने स्थिति आउँछ  एउटा जातिलाई राज्य बनाउन दिएपछि अर्कोलाई किन नदिने भन्ने प्रश्न उठिहाल्छ  तर जवाफ हामीसँग हुँदैन  त्यसैले जातीयताका आधारमा राज्य निर्माण गर्ने सिद्धान्त नै गलत हो  
	आर्थिक विकासले गति लिँदै गएपछि मुलुकको अहिलेको जनसंख्याको संरचनामा ठूलो परिवर्तन आउँछ  मानिसहरू आफ्ना पुराना थातथलोहरू छोड्दै आर्थिक विकासका केन्द्रतर्फ ओइरिन थाल्छन्  उदाहरणका लागि चीनलाई हेरौं ः तीव्र आर्थिक विकास भएका पूर्वी तटीय क्षेत्रमा देशका अन्य भागबाट मानिस कसरी आइरहेका छन्  त्यसैले आर्थिक विकासको गतिले भताभुंग पार्दै लाने पुख्र्यौली थातथलोमाथि जातीय राज्य निर्माण गर्नुको कुनै तुक देखिँदैन  
	हाम्रो देशमा सदियौंदेखि विभिन्न जातिका मानिस एकआपसमा हार्दिकतापूर्वक मिलेर बसेका छन्  यहाँ ओल्लो घर लिम्बुको छ भने पल्लो घर क्षत्रीको हुन्छ माथ्लो घर राईको छ भने तल्लो घर बाहुनको हुन्छ  जातिबीचको सहअस्तित्व र सहिष्णुताका लागि हाम्रो देश विश्वमै उदाहरणीय मानिन्छ  यसलाई भविष्यसम्म जोगाएर राख्नु प्रत्येक नेपालीको कर्तव्य हो तर जातीय राज्यको नारा लाग्न थालेपछि सदियौंदेखि सम्पत्तिका रूपमा रहँदै आएको हामीबीचको सद्भाव खल्बलिने संकेत देखा पर्दै छ  मुलुकलाई पछाडि फर्काउने जातीय संघीयताले हामी कसैको पनि हित गर्दैन  
	हामी हिजैदेखि पञ्चायती शासकहरूले लगाउने गरेका एउटै भाषा एउटै भेष भन्ने नाराको विरोध गर्दै आएका हौँ  किनभने यस्तो नाराले हाम्रो देशको विविधतालाई प्रतिनिधित्व गर्दैनथ्यो  यो कुरा संघीय राज्य निर्माण गर्ने सन्दर्भमा पनि उत्तिकै लागू हुन्छ  जातीयताका आधारमा संघीयता निर्माण गरेका नाइजेरिया सुडान इथियोपिया बोस्नियाहर्जगोभिना आदि मुलुकहरूको अनुभव पनि त्यति सुखद छैन  यसरी अन्तर्राष्ट्रिय अनुभवले पनि जातीयताका आधारमा राज्य निर्माण गर्नु बेठिक हुन्छ भन्ने देखाएको छ  
	हाम्रो देशमा जातीय राज्य निर्माण गर्नुपर्छ भन्ने मान्यताको वीजारोपण माओवादीले गरेको हो  हिजो ऊ सशस्त्र विद्रोहको बाटोमा हिँडिरहँदा उसलाई राज्यसँग लड्ने धेरैभन्दा धेरै लडाकु चाहिएका बेला उसले हरेक जनजातिका बीचमा गएर हामीलाई विद्रोहमा साथ देऊ तिमीहरूलाई राज्य दिउँला भन्दै हिँड्यो  यसो गर्दा उसले विद्रोहमा साथ दिने धेरै लडाकु त पायो तर उसले हाम्रो देशको विशेषतासँग मेल नखाने र व्यावहारिक रूपमा पूरा गर्न पनि नसकिने जुन आश्वासन बाँड्यो त्यसैमा आएर अहिले संविधान निर्माणको प्रक्रिया अड्किएको छ   
	अहिले केही मानिस संघीयताको जातीय मोडललाई स्वीकार नगर्ने सबैलाई संघीयताविरोधी भन्न थालेका छन्  यो अत्यन्त गलत प्रवृत्ति हो  यसले संघीयताको पक्षमा अहिले देखिएको सहमतिलाई संकटमा पार्न सक्छ  कुनै विषयलाई असफल पार्ने दुइटा तरिका हुन्छन्  एउटा ठाडो विरोध गर्ने र अर्को अतिरञ्जित पार्ने  हामीले संघीयता निर्माण गर्दा यी दुवै प्रवृत्तिबाट जोगिनुपर्छ   
	नेपाली जनताले निकै लामो कालखण्डसम्म निरङ्कुश शासनको दमन उत्पीडन भोग्नुपर्यो  त्यसबेला शासनको सम्पूर्ण बागडोर नारायणहिटी दरबार या सिंहदरबारमा केन्दि्रत थियो  विकेन्द्रीकरणका नाममा थुप्रै गोष्ठी सेमिनार र प्रशिक्षण शिविरहरू आयोजना भए पनि त्यसले शक्तिको बाँडफाँडमा कुनै तात्त्विक परिवर्तन ल्याएन  मुलुकमा बहुदलीय प्रजातन्त्र आइसकेपछि पनि शासन सञ्चालनको उपरोक्त शैलीमा कुनै परिवर्तन आएन  नेपालगन्ज वा विराटनगरको कुनै कार्यालयमा एउटा सहयोगी नियुक्त गर्नुपर्यो भने सिंहदरबारमा तोक लगाउनुपर्ने परिपाटी अहिले पनि जस्ताको तस्तै छ  तसर्थ संघीयता रोज्नुको एउटा प्रमुख कारण भनेको सिंहदरबारमा केन्दि्रत शक्तिलाई स्थानीय जनताको घरदैलोसम्म पुर्याउनु हो  केही मानिस संघीयतामा केन्द्र र प्रदेश गरी दुई तह मात्र बनाउने कुरा गर्दै छन्  यस्तो विचारले एउटा सिंहदरबारका ठाउँमा दस पन्ध्रवटा सिंहदरबार त जन्माउला तर त्यसले स्थानीय जनतालाई अधिकार सम्पन्न बनाउन सक्तैन  त्यसैले संघीयतामा केन्द्र प्रदेश र स्थानीय गरी तीन तहको सरकार बनाउनु जरुरी छ  हाम्रो देश दुइटा ठूला मुलुकबीचको सानो मुलुक हो  यस्तो विशिष्ट अवस्थिति भएको मुलुकमा धेरैवटा प्रदेश बनाउनु रणनीतिक रूपले पनि उपयुक्त हुँदैन  अर्को कुरा धेरैवटा प्रदेश बनाउँदा त्यसको खर्च धान्न पनि गाह्रो हुन्छ  त्यसैले संघीयतामा जाँदा हामीले पाँचदेखि सातभन्दा बढी प्रदेश बनाउनु उपयुक्त हुँदैन  
	संघीयतामा जाने हाम्रो निर्णयसँगै मुलुकमा अनेक किसिमका गलत प्रवृत्ति पनि हुर्किन थालेका छन्  यहाँ कोही मधेसका बाइस जिल्ला मुलुकबाट अलग्गिन सक्छन् भन्न थालेका छन् भने कोही काठमाडौंसँग मधेसको सम्बन्ध टुट्न सक्छ भन्दै छन्  कोही अखण्ड मधेसको कुरा गर्छन् कोही अखण्ड लिम्बुवानको कुरा गर्छन्  कोही अखण्ड सुदूरपश्चिमको कुरा गर्छन्  वास्तवमा अखण्ड त हाम्रो प्यारो मातृभूमि नेपाल मात्र हो  उपरोक्त सबै क्षेत्रहरू अखण्ड नेपालका विभिन्न खण्ड मात्र हुन्  यस्ता जातीय क्षेत्रीय साम्प्रदायिक र पृथकतावादी प्रवृत्तिले टाउको उठाउन थालेको परिप्रेक्षमा हामीलाई बलियो केन्द्रको आवश्यकता पर्छ  केन्द्र कमजोर भयो भने मुलुक अराजकताको दलदलमा फस्न सक्छ  त्यसैले अवशिष्ट अधिकार केन्द्रमै रहनुपर्छ  
	संविधानसभा राज्य पुनर्संरचना तथा राज्यशक्तिको बाँडफाँड समिति र सरकारले निर्माण गरेको राज्य पुनर्संरचना सुझाव उच्च स्तरीय आयोग दुवैले ल्याएका प्रस्तावले मुलुकका उपरोक्त विशेषतालाई ध्यान दिएका छैनन्  त्यसैले उपरोक्त दुवै प्रस्ताव जस्ताको तस्तै स्वीकार गर्न सकिन्न  सिंगो राष्ट्रको भाग्य र भविष्यसँग गाँसिएको यति महत्त्वपूर्ण विषयको टुंगो लगाउने जिम्मेवारी अब दलहरूको काँधमा आएको छ  उनीहरूले मुलुकको दीर्घकालीन हितलाई ध्यानमा राखेर बडो जिम्मेवारी ढंगले सहमतिसाथ यो विषयको टुंगो लगाउनुपर्छ  यदि उनीहरू आफ्नो जिम्मेवारी पूरा गर्न सक्दैनन् भने यसको छिनोफानो गर्ने जिम्मा जनतालाई दिनुपर्छ  जनमत सङ्ग्रहद्वारा यसको टुंगो गरिनुपर्छ 
"
