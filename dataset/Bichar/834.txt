पूर्ण बजेट किन आवश्यक राजनीतिक सहमति नबन्ने हो भने पनि सरकारले आवश्यकताको सिद्धान्तअनुसार पूर्ण बजेट ल्याउनैपर्छ  "
	चालु आर्थिक वर्षको बजेट असारमै आउनुपर्नेमा आउन सकेन र एक तृतीयांश बजेटकै भरमा चार महिना बितिसकेको छ   
	अब बाँकी  महिनाका लागि पूर्ण बजेट अवधिका लागि ल्याउनुपर्ने टड्कारो आवश्यकता देखिएको छ  यस सन्दर्भमा विभिन्न राजनीतिक दलका नेता तथा राजनीतिक आस्थाका अर्थशास्त्री  
	तथा बुद्धिजीवीबाट सञ्चारमाध्यममा पक्षविपक्षमा विचार सम्प्रेषण भइराखेका छन्  यी विचाधारालाई केलाएर हेर्दा खास गरी तीन धार देखा पर्छ  पहिलो बजेट नआएमा मुलुकको अर्थतन्त्र तहसनहस हुने तर बजेट भने राजनीतिक दलहरूको सहमतिमै आउनुपर्ने   
	दोस्रो राजनीतिक सहमति भए राम्रो तर सहमति हुन नसके पनि बजेट आउनुपर्छ नत्र मुलुकको अर्थतन्त्र बर्बादीतिर जान्छ  तेस्रो बजेट नआए पनि देशको अर्थतन्त्र डुब्दैन  यी तीनवटै विचारधाराका आआफ्नै तर्क छन् र यिनमा राजनीतिक स्वार्थ छैन भन्न सकिँदैन  
	राजनीतिक दलको सहमति जुट्न नसकेपछि सरकारले गत असार  गते पूर्ण बजेटको सट्टा एक तृतीयांश बजेट ल्याएको थियो  तत्पश्चात् पनि सहमति जुटाई संविधान निर्माण राज्य सञ्चालन र बजेट तर्जुमा कार्यमा अगाडि बढ्न दलहरूबीच पटकपटक छलफल र बैठक नबसेका होइनन् तर यिनबाट कुनै ठोस परिणाम निस्कन सकेन  
	सरकारको एक प्रमुख दायित्व भनेको समयमै बजेट ल्याई मुलुकमा शान्ति सुरक्षा कायम गर्ने विकास निर्माणका कामलाई अगाडि बढाउने र अर्थतन्त्रलाई गतिशील बनाइराख्नु हो  यसैले जनसुकै दलको सरकार आए पनि समयमै बजेट ल्याउनु उसको पहिलो दायित्व र प्राथमिकता रहन्छ  यसैअनुरूप बृहत्तर राजनीतिक सहमतिमा बजेट ल्याउन विगत  महिनादेखि सरकार प्रतिपक्ष राजनीतिक दलहरूसँग बजेट छलफल र संवादमा जुटिरहेको छ  तर प्रतिपक्ष राजनीतिक दलहरू भने वर्तमान सरकारले राजीनामा दिएर नयाँ सहमतीय सरकार नबनेसम्म बजेटमा सहमति हुन नसक्ने बताउँदै आएका छन्  सरकार भने सहमतीय सरकारको स्पष्टता नभएसम्म वर्तमान सरकारले छाड्दा राज्यसञ्चालनमा शून्यता आई ठूलो संघर्ष र बलिदानबाट प्राप्त भएका उपलब्धि गुम्ने खतरा बढ्दै जाने कुरा उठाउँदै आएको छ  यो सम्भावनालाई कसैले पनि नकार्न सक्दैन  प्रतिपक्ष दलहरूले बजेटलाई राजनीतिक अभीष्ट पूरा गर्ने हतियारका रूपमा लिएका छन्  यथार्थ के हो भने राजनीतिक रूपमा प्रतिक्रियावादी र यथास्थिति शक्तिकै कारण लामो संघर्षपछि प्राप्त संविधानसभा बिनाउपलब्धि अन्त्य भयो र अहिले बजेट ल्याउन नदिनु पनि परिवर्तनका संवाहकलाई असफल सावित गरी सम्पूर्ण उपलब्धिलाई उल्ट्याउने नियत देखिन्छ  यस स्थितिमा सहमतिमा बजेट आउन सक्ने सम्भावना कम हुँदै गएको छ  
	राजनीतिक सहमति नबन्ने हो भने पनि सरकारले आवश्यकताको सिद्धान्तअनुसार बजेट ल्याउनैपर्छ किनकि सरकार आम जनता राष्ट्रसेवक द्वन्द्वपीडित सहिद परिवार अशक्त जेष्ठ नागरिक एकल महिला कृषक श्रमजीवी जनताप्रति सरकार गैरजिम्मेवार बन्न हुँदैन  तसर्थ जो बुद्धिजीवीहरू बजेट त आउनैपर्छ तर सहमतिमा र बजेटलाई राजनीतिक हातियार बनाउन हुँदैन भनिरहेका छन् उनीहरू ढुलमुले र अर्धराजनीतिक बोली बोलिरहेको स्पष्ट छ  उनीहरूले कि त आफ्ना आस्थाका राजनीतिक दलहरूलाई बजेट ल्याउन दबाब दिन सक्नुपर्यो कि त सहमति नबने पनि बजेट आउनैपर्छ भन्ने साहस हुनुपर्यो  यदि यो पनि गर्न सकिँदैन भने बजेट विरोधका नाममा सहमतीय राजनीतिक प्रक्रिया अवरुद्ध गर्नुभन्दा बजेटलाई सत्तापक्ष र प्रतिपक्षको साझा आर्थिक कार्यक्रमका रूपमा अगाडि बढाउन पहल गर्नु बौद्धिक जिम्मेवारी हुनेछ  यसले प्रतिपक्षको बजेटको चुनावी दुरुपयोग हुने आशंका रोक्नेछ र सहमतीय राजनीतिका लागि आधार पनि खडा गर्नेछ  
	बजेट नआए पनि देश डुब्दैन भन्ने बुद्धिजीवीहरू मुलुकको धरातलीय यथार्थलाई बिर्सिएर प्रतिपक्ष राजनीतिक दलहरूकै भाषा बोलिरहेका छन्  उनीहरूका अनुसार देशको  प्रतिशत जनसंख्या निर्वाहमुखी कृषिमा आधारित छ तिनलाई बजेट आए पनि नआए पनि कुनै अर्थ छैन  त्यस्तै उपलब्ध कुल लगानीमा सरकारी क्षेत्रको हिस्सा  प्रतिशत मात्र रहेको र  महिना बितिसकेको हुँदा राज्यले कुनै खर्च नगरे पनि अर्थतन्त्रमा खासै असर पर्दैन साथै ठूलो आकारको पपुलिस्ट बजेट ल्याएर देशमा महँगी वृद्धि गर्ने तर्क पनि दिइएको छ  तर यस्ता भनाइले बौद्धिकतालाई प्रतिबिम्बित गर्दैन किनभने कृषिका लागि मल बीउविजन कृषिसेवा आवश्यक पर्छ र सरकारले मल र बीउमा अनुदान दिई कृषकलाई सुपथ मूल्यमा उपलब्ध गराउँदै आएको छ  बजेट नहुँदा मलमा जाने करिब  अर्ब बराबरको अनुदान रोकिनेछ  हाम्रोजस्तो पूर्वाधार न्यून रहेको मुलुकमा सरकारी लगानी निजी लगानीको पृष्ठपोषक हुन्छ  सरकारी लगानी हुन नसकेमा निजी क्षेत्रको लगानी पनि प्रभावित हुन गई विकास निर्माणका काम रोकिन्छन् र रोजगारीका अवसर ठप्प हुन्छन  मजदुर र श्रमजीवीहरूको जीवन थप कष्टकर बन्नेछ  
	सरकारले ठूलो आकारको बजेट ल्याएर महँगी बढाउनेछ भन्ने तर्क पनि आधारहीन छ किनभने सरकारले चाहँदैमा ठूलो आकारको बजेट ल्याउन सक्ने स्थिति छैन  बजेटका आफ्नै अर्थशास्त्रीय मान्यता छन् र स्रोत परिचालनका आफ्नै सीमा छन्  यिनै मान्यता र सीमाभित्र रहेर आर्थिक तथा वित्तीय सन्तुलन नखल्बलिने गरी बजेट ल्याउनुपर्छ साथै अन्तर्राष्ट्रिय आर्थिक मापदण्डअन्तर्गत रहेर बजेट घाटा तथा आन्तरिक ऋणको व्यवस्थापन गर्नुपर्ने हुन्छ  यसैले पनि सरकार ज्यादै ठूलो आकारको बजेट ल्याउन नसक्ने बाध्यात्मक स्थितिमा छ  
	यिनका अतिरिक्त बजेट नआएमा अर्थतन्त्रमा पर्ने असरहरूमा क दुर्गम तथा ग्रामीण क्षेत्रमा निःशुल्क उपलब्ध गराउन आवश्यक पर्ने औषधिमा दिइने सहयोग रकम रु  अर्ब  करोड रोकिनेछ जसले गर्दा ग्रामीण जनता सामान्य रोगका लागि पनि औषधि उपचारबाट वञ्चित हुनेछन्  ख वृद्ध अपांग अशक्तलाई जाने करिब  अर्ब बराबरको सामाजिक सुरक्षा बजेट रोकिनेछ  ग सुरक्षा निकाय पुलिस आर्मी आदिको तलब खर्च कात्तिक महिनाका लागि समेत करिब  करोड अपुग भएको स्थिति छ भने त्यसपछि बजेट नहँुदा शान्तिसुरक्षाको स्थिति के होला जोकोहीले पनि अनुमान गर्न सक्छ  घ समायोजन तथा पुनःस्थापनाका लागि आवश्यक रकम अभाव हुन जानेछ र करिबकरिब टुंगोमा पुग्न लागेको शान्ति प्रक्रिया अवरुद्ध हुनेछ  यसरी राष्ट्र निर्माण शान्तिसुरक्षा र आमजनताको जनजीविकासँग गाँसिएको बजेट नआएमा देशै डुब्दैन अर्थतन्त्र तहसनहस हुँदैन भन्नु बौद्धिक व्यक्तिका लागि सुहाउने कुरा होइन  
	वर्तमान सरकारलाई बजेट ल्याउन नदिनमा प्रतिपक्ष राजनीतिक दलहरू त्रसित हुनुको मूल कारण चुनावमा सहमति भइसकेको हुँदा बजेट चुनावलाई प्रभावित हुनेगरी आउनेछ  तर त्यसो हुन सक्ने सम्भावना ज्यादै न्यून छ  बजेटमा साधारण खर्चको आफ्नै प्रवृत्ति र क्रम हुन्छ जसमा विनियोजित खर्च तलमाथि गर्न सकिँदैन  पुँजीगत खर्चको केही रकम क्रमागत आयोजनाहरूमा खर्च गर्न तोकिएको हुन्छ भने केही रकम नयाँ आयोजनाहरूका लागि छुट्याइएको हुन्छ  नयाँ आयोजना भनेका जलविद्युत् सडक सिंचाइजस्ता पूर्वाधार र राष्ट्रिय प्राथमिकताका आयोजना हुन्  केही रकम उत्पादन वृद्धि रोजगारी सिर्जना र गरिबी न्यूनीकरणका लागि छुट्याइएको हुन्छ  जुनसुकै राजनीतिक दलको सरकारले बजेट ल्याए पनि यी कुरालाई छाड्न सक्दैन  यसैले सत्तारूढ दलले बजेट ल्याए मुलुकको ढुकुटी आफ्नो राजनीतिक अभीष्ट पूरा गर्न खर्च गर्छन् भन्नु सरासर गलत हुनेछ  
	अब मुलुकको अर्थतन्त्रलाई जीवन्त राख्ने वा कष्टकर बनाउने भन्ने निर्णय गर्ने जिम्मेवारी राष्ट्रपतिसामु आएको छ  राष्ट्र र जनताको अभिभावक एवं संरक्षकका हैसियतले राष्ट्रपतिले अब निणर्ायक भूमिका खेल्नुपर्नेछ र आशा गरौं उहाँ आफ्नो दायित्वबाट चुक्नुहुनेछैन  
"
