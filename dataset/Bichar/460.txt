बेइजिङको बदलिँदो नजरकेहीअघि ब्राजिलको रियो दि जेनेरियोमा भएको जलवायु परिवर्तनसम्बन्धी सम्मेलन "
	केहीअघि ब्राजिलको रियो दि जेनेरियोमा भएको जलवायु परिवर्तनसम्बन्धी सम्मेलन नेपालजस्ता राष्ट्रका निम्ति थुप्रै मुलुकका राष्ट्रप्रमुख र सरकार प्रमुखलाई एकै थलोमा भेट्ने अवसर थियो  सायद त्यही ठानेर गहिरिँदो राजनीतिक संकट र आफ्नो पार्टी फुट्नै लागेको विषम अवस्थामा समेत प्रधानमन्त्री बाबुराम भट्टराईले रियोलाई प्राथमिकता दिए  उनले त्यहाँ भारतीय प्रधानमन्त्री मनमोहनसिंहलगायतका समकक्षीहरूसँग त भेटघाट गर्न पाए तर उत्तरी छिमेकी चीनका प्रधानमन्त्री वेन जियाबाओसँग अपेक्षा गरिएको भेटवार्ता भने हुन सकेन   
	कहिलेकाहीं प्राविधिक कारणले पनि यस्तो हुन जान्छ  जस्तो कि प्रधानमन्त्री भट्टराई स्वयंले बताए रियोमै भएको अति कम विकसित मुलुकहरूको बैठकमा वेन पनि पसेका थिए र संक्षिप्त धारणा राखेका थिए भलै नेपाली समकक्षीसँग छुट्टै द्विपक्षीय वार्ता गर्न उनले जरुरी ठानेनन्  चिनियाँ प्रधानमन्त्री केही महिनाअघि मात्रै काठमाडौं आएको पृष्ठभूमिमा भट्टराईसँग कुराकानी गर्नुपर्ने बेग्लै एजेन्डा उनीसँग नभएको पनि हुन सक्छ   
	रियोमै अलि आश्चर्यमिश्रति घटना के देखियो भने चीनले भुटानका प्रधानमन्त्री जिग्मे वाई थिन्लेलाई चाहिं प्राथमिकतामा राख्यो  चीन र भुटानबीच प्रधानमन्त्रीस्तरमा पहिलोपटक भएको कुराकानी शिष्टाचार भेट मा मात्र सीमित रहेन दुई देशले करिब  किलोमिटर लामो आफ्नो सीमाका सबै समस्या सुल्झाउने सहमति पनि गरे  त्यसभन्दा महत्त्वपूर्णचाहिं भुटान र चीनबीच औपचारिक कूटनीतिक सम्बन्ध स्थापना गर्ने मौखिक सहमति भयो  यसको अर्थ हुन्छ अब उनीहरूले ढिलोचाँडो एकअर्का देशमा दूतावास स्थापना गर्नेछन्  
	भुटानको राजधानी थिम्पुमा अहिले भारत र बंगलादेशको मात्र दूतावास छ  जापानले सन्  सम्ममा आफ्नो दूतावास स्थापना गर्ने जनाएको छ भने त्यही मेसोमा चीन पनि अगाडि सरेको छ  तिब्बतसँग जोडिएको भुटानमा करिब सात हजार तिब्बती शरणार्थीहरू छन् तर त्यही कारणले वा आफ्नो सीमा जोडिएको छिमेकीसँग दौत्य सम्बन्ध कायम राख्ने सामान्य कूटनीतिक प्रचलनले मात्र त्यहाँ चीनको चासो जोडिएको होइन  दक्षिण एसियामा भुटान मात्र यस्तो देश हो जससँग चीनको औपचारिक कूटनीतिक सम्बन्ध  
	छैन  थुपै्र मामिलामा भारतआश्रति देखिने सामरिक अवस्थितिको यो मुलुकमा पहुँच बढाउने उसको पहिलो कदम भनेकै कूटनीतिक नियोगको स्थापना हुन जान्छ   
	साँध जोडिएको छेवैको अर्को मुलुक सिक्किम सन्  मा भारतमा गाभिँदासमेत भुटानचाहिं बच्नुको एउटा कारण उसले चार वर्षअगावै संयुक्त राष्ट्रसंघको सदस्यता लिन सक्नु थियो  अहिले चीनसँग सम्बन्ध बढाउने उसको प्रयासलाई कूटनीतिक दायरा बढाउने त्यस्तै प्रयासका रूपमा लिइएको छ   
	भारतीय टिप्पणीकारहरूले भुटान र चीनबीच विकसित नयाँ सम्बन्ध दिल्लीका निम्ति रणनीतिक दृष्टिले टाउको दुखाइको विषय बनेको उल्लेख गरेका छन्   
	रियोमा जे भयो त्यो एकाएक भएको घटनाचाहिं थिएन  त्यहाँ दुई देशका प्रधानमन्त्रीबीच भेटवार्ता हुनुअघि बेइजिङले भुटानी अधिकारीहरूसँग कुराकानी गर्न आफ्ना विशेषदूतलाई थिम्पु पठाएको थियो  त्यसअघि भुटानी राजाको राज्याभिषेक र विवाह समारोहमा दिल्लीस्थित चिनियाँ राजदूत सहभागी भएका थिए  रियोको भेटपछि पनि चिनियाँ विदेश मन्त्रालयले बेइजिङबाटै सूचना प्रवाह गरेको छ भुटानसँग कायम गर्न लागिएको नयाँ सम्बन्धका बारेमा  
	भुटानसँग जोड्न चाहेको रणनीतिक तानाबाना हेर्दा ब्राजिलको व्यस्तताका बीच चिनियाँ प्रधानमन्त्रीले नेपाली समकक्षीलाई समय दिन नचाहनु अनौठो होइन  तर लगत्तै हाम्रै राजधानीमा जे देखियो त्यसले फेरि चिनियाँ नजर फेरिएको संकेत गर्यो  चीनको सत्तारूढ कम्युनिस्ट पार्टीका तर्फबाट नेपाल मामिला हेर्ने र विशेषदूतसरह काठमाडौं आइरहने विदेश विभागका उपमन्त्री आई पिङले यसपटकको भ्रमणमा प्रधानमन्त्री भट्टराईलाई भेट्ने समय नै मागेनन्   
	उनले गत शनिबार दिनभरि माओवादी कांग्रेस एमाले र मधेसी मोर्चाका प्रमुखहरूलाई त भेटे नै नवगठित नेकपामाओवादीका अध्यक्ष मोहन वैद्यसँग पनि लामै छलफल गरे अझ वैद्यलाई त चीन भ्रमणको निम्तोसमेत दिए तर भट्टराईलाई भेट्न आवश्यक ठानेनन्  चिनियाँ राजदूत याङ होउलानले उपमन्त्री आईको भ्रमणको उद्देश्य नेपाली दलहरूसँग सम्बन्ध विस्तार गर्ने मात्र रहेको र प्रधानमन्त्रीसँग भेट्ने कुनै एजेन्डा नरहेको प्रतिक्रिया दिएका छन्  जब कि यसअघि कुनै चिनियाँ प्रान्तका सामान्य पदाधिकारी आउँदासमेत प्रधानमन्त्रीलाई भेट्ने गरेको देखिन्थ्यो  अघिल्लोपटक आउँदा आईले पनि भट्टराईसँग भेटवार्ता गरेका थिए   
	संविधानसभा विघटन र माओवादी पार्टी फुटेपछिको अवस्थामा नेपाली राजनीतिको समीक्षा गर्न आएको चिनियाँ प्रतिनिधिमण्डलले ती दुइटै घटनामा प्रत्यक्ष जोडिएका भट्टराईलाई नभेटेर कस्तो कूटनीतिक सन्देश दिन खोजेको हो  के भट्टराईको भारतसँग रहेको भनिएको राजनीतिक घनिष्ठता चीनले नरुचाएको हो  वा रियो र काठमाडौंका दुइटै घटना फगत संयोग मात्र हुन्   
	आफूले अनुकूल ठानेको झलनाथ खनाल नेतृत्वको अघिल्लो सरकारलाई विस्थापन गरेर बनेको माओवादीमधेसी मोर्चाको वर्तमान सरकारलाई चिनियाँहरूले धेरै रुचाएको त देखिन्न  सायद त्यसैले होला भारतको दुइटा भ्रमण दिल्ली र पटना गरिसकेका प्रधानमन्त्री भट्टराईलाई बेइजिङ बोलाउन उनीहरूले तत्परता नदेखाएको   
	तापनि चिनियाँहरूले हामीकहाँ राजनीतिक हस्तक्षेप नै भनिने गरी कुनै सरकारविरुद्ध उभिने वा चलखेल गर्ने गरेको महसुस हुँदैन  जुन सरकार वा सत्ता आउँछ त्यसैलाई नजिक राखेर कूटनीतिक लाभ हासिल गर्ने उनीहरूको पुरानै शैली हो  तर क्षेत्रीय शीतयुद्ध बढ्न थालेको अहिलेको अवस्थामा यस्तो शैली काम लाग्दैन भन्ने निष्कर्षमा उनीहरू पुग्न लागेको आभास पछिल्ला घटनाक्रमले देखाउँछ  
	दोस्रो जनआन्दोलन अघिसम्म हाम्रा राजनीतिक घटनाक्रमप्रति चीनको भनाइ हुन्थ्यो यो नेपालको आन्तरिक राजनीतिक मामिला हो यसबारे हाम्रो कुनै टिप्पणी छैन  त्यस्तो अवस्था अब रहेन  शान्ति प्रक्रिया र संविधान निर्माणको काम सुरु भएपछि त्यसबारे उनीहरूले भारतीय अमेरिकी र युरोपेलीसरह आफ्नो धारणा राख्न थाले  बिस्तारै त्यो सुझाव का रूपमा पनि आउन थाल्यो  अब त कतिपय अवस्थामा उनीहरूले भारतले झैं पोजिसन लिन चाहेको समेत देखियो  उदाहरण हो कस्तो संघीयता भन्ने विषयमा उनीहरूबाट आउन थालेको अभिमत   
	नेपालको राज्य पुनर्संरचना गर्दा खासगरी अन्तर्राष्ट्रिय सीमा क्षेत्रमा कायम हुने संघीय संरचनाको स्वरूपले भारत र चीन दुवैको स्वाभाविक ध्यानाकृष्ट गर्नेछगर्दै छ  भारतले तराईका प्रदेशको संख्या र भूगोलबारे अनौपचारिक पोजिसन लिएझैं चीनले पहाडका प्रस्तावित प्रदेशहरूको आधार जात लाई नबनाउन भनिरहेको छ  चीनले राजनीतिक कूटनीतिक प्राज्ञिक थिंक ट्यांक आदि लगायत विविध माध्यमबाट माओवादी अध्यक्ष पुष्पकमल दाहाललगायत शीर्षनेताहरूलाई एकल जातीय आधारबाट संघीयतामा जानु नेपालको हितमा छैन र अन्ततोगत्वा त्यो चिनियाँ हितविपरीत समेत हुन जाने राय बारम्बार दिएको थियो   
	उपमन्त्री आई पिङले त्यही सुझाव आम मानिसले समेत थाहा पाउने गरी यसपटक चारैजना शीर्षनेतासँग दोहोर्याएका मात्र हुन्  उनले विशुद्ध जातीय आधारको संघीयताले नेपालको आन्तरिक सुरक्षामा मात्र होइन छिमेकी मुलुकको सुरक्षा मामिलामा समेत असर पर्न सक्नेतर्फ नेताहरूको ध्यानाकर्षण गराएका थिए  चीन नेपाल भूमिमार्फत आफ्नो संवेदनशील तिब्बती क्षेत्रको सुरक्षालाई लिएर बढी नै चनाखो देखिने गरेको छ   
	चिनियाँ प्राज्ञहरूको भनाइमा चीनले नेपाल संघीयतामा जानु हुन्न भनेको छैन यसका निम्ति जातीय पहिचानलाई आधारै मान्नु हुन्न भन्ने पक्षमा पनि ऊ छैन  उनीहरू खासगरी यहाँको आदिवासीजनजाति समुदायलाई चिढ्याउन चाहँदैनन्  त्यसैले बीचको बाटो खोज्नुपर्ने पक्षमा छन्  त्यसका निम्ति एकल जातीय आधारमा नभई बहुपहिचानमा आधारित मिश्रति नामकरणसहितको संघीय स्वरूप अँगालेर जटिल बन्दै गएको संक्रमणकाललाई यथाशक्य चाँडो टुंग्याउनु हितकर हुने सुझाव चिनियाँहरूले दिन थालेका होलान्  यसका निम्ति नेपाली नेताहरूलाई भारतीय पक्षले सुझाएझैं संविधानसभा पुनस्र्थापना एउटा सहज विकल्प हुनसक्नेमा चिनियाँहरू पनि सकारात्मक देखिन्छन्   
	हाम्रो लम्बिँदो संक्रमण र सदावहार तिब्बती मामिलाले गर्दा प्रधानमन्त्रीलाई भेटे वा नभेटे पनि चीनको नेपालचासो निकट भविष्यमा कम हुने देखिन्न  त्यसमाथि विश्वशक्ति हुने महत्त्वाकांक्षासँगै छरछिमेकमा उपस्थिति र प्रभाव बढाउने चीनको आफ्नै रणनीतिले पनि नेपाल भुटानजस्ता मुलुकमा उसको रुचि घट्नेछैन  खासगरी नेपालमा जलविद्युत् परियोजनालगायत पूर्वाधार विकासका क्षेत्रमा लगानी गरेर राजनीतिककूटनीतिक प्रभाव बढाउने उसको रणनीति देखिन्छ   
	विभिन्न स्तरका चिनियाँ भ्रमणहरू मुख्यतः यिनै उद्देश्यसँग सम्बन्धित छन्  आई पिङ आएकै बखत चीनका अब हुनेवाला प्रधानमन्त्रीका भाइ नेपाली नेताहरूसँग अलग्गै अनौपचारिक भेटघाटमा सक्रिय थिए  त्यसअघि चिनियाँ राष्ट्रपति हु जिन्ताओकी बहिनी एउटा उच्चस्तरीय लगानीकर्ताहरूको टोलीको नेतृत्व गर्दै काठमाडौं आइपुगेकी थिइन्  सम्भवतः यस्ता आगमन आगामी दिनमा अरू बढ्नेछन् जसले काठमाडौंतर्फ बेइजिङको बदलिँदो नजरलाई प्रतिबिम्बित गर्नेछ   
	 
	 
	  
	 
	
"
