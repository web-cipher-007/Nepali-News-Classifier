श्रेष्ठतम् समाजवादीनेपाली समाज र राजनीति यस समय ठूलो संकटबाट गुजि्ररहेको छ  विभिन्न कोणबाट त्यस संकटको कारण औंल्याइएको छ  प्रत्येक व्यक्तिले आफू उभिएको ठाउँबाट सत्यको एउटा पाटो देख्छन्  त्यसमा केही भन्नुपर्ने भएन "
	नेपाली समाज र राजनीति यस समय ठूलो संकटबाट गुजि्ररहेको छ  विभिन्न कोणबाट त्यस संकटको कारण औंल्याइएको छ  प्रत्येक व्यक्तिले आफू उभिएको ठाउँबाट सत्यको एउटा पाटो देख्छन्  त्यसमा केही भन्नुपर्ने भएन  
	अघिल्लो साताको मात्र कुरो हो स्व किशुनजीको बर्खीका अवसरमा बोडेगाउँमा एउटा श्रद्धाञ्जली सभाको आयोजना भएको थियो  प्रधानमन्त्री बाबुराम भट्टराई प्रमुख अतिथि हुनुहुन्थ्यो  कांग्रेस सभापति सुशील कोइराला र सभामुख सुभाष नेम्बाङसमेतको गरिमामय उपस्थिति थियो  हामी सबैले एक वर्ष अघिमात्र दिवंगत हुनुभएका किशुनजीलाई सम्भियौं  तर कसरी सम्भियौं  किशुनजीका निहुँमा कसले के सम्भिए एवं के भने भन्ने भोलिपल्टको छापामा थोरबहुत उपलब्ध थियो  एउटा पार्टीका रूपमा नेपाली कांग्रेसले किशुनजीलाई सम्भिन विशेष झिञ्झो गरेन  कांग्रेसको आजको मनस्थिति यसैबाट थाहा पाइन्छ  राष्ट्र र समाजले झन् के सम्झोस्  तर आजको यस रुग्ण समाजले भने सर्वाधिक तिक्खर रूपमा सम्भिनुपर्ने व्यक्ति भने किशुनजी नै हो   
	आधुनिक नेपालमा झन्डै  जनाजति महत्वपूर्ण राजनीतिज्ञ देखापरेका होलान्  टंकप्रसाद विश्वेश्वरप्रसाद कोइरालादेखि मदन भण्डारीसम्मलाई चिनेर गनेर  पुर्याइएको हो  राजनीतिज्ञहरूको यस जमातमा किशुनजीको विशिष्ट पहिचान रहेको छ  त्यस विशिष्टतालाई समाजले चेतअचेत रूपमा खुट्यायो  अनि किशुनजीलाई सन्त नेताको उपाधि दियो  झट्ट हेर्दा किशुनजीमा सन्तका गुण थिएन  आहारविहार विवादास्पद र आलोच्य थियो  चिटिक्क परेको लुगा लगाउने बानी थियो   
	सन्तको बानी थिएन  तर तैपनि केही थियो जसले गर्दा सन्तको उपाधि सहज र सर्वसम्मत भयो  त्यो के थियो  
	महान राजनीतिज्ञ बाघजस्तो आँटिलो र स्यालजस्तो छट्टु हुनुपर्छ भनिन्छ  यो मेकियावलीले भनेको हो चाणक्य पनि पक्कै यसमा सहमत हुने थिए  किशुनजीमा बाघको प्रवृत्ति वा प्रकृतिको आँट थिएन स्थितप्रज्ञको धैर्य भने थियो  त्यो धैर्यमा पनि आँट भने अन्तरनिहित रहन्छ  किशुनजीमा छट्टु हुने योग्यता छँदै थिएन  बेलाबखतमा उहाँ छट्टु हुने कोसिस गर्नुहुन्थ्यो  योग्यता नपुगेर होला छट्टु देखिने कोसिससम्म गर्नुहुन्थ्यो  त्यस्तो प्रदर्शनले गर्दा कतिलाई त भ्रम भयो होला  तर किशुनजीलाई नजिकबाट देख्नेचिन्नेलाई थाहा छ छट्टुको आवरणभित्र एउटा साधु थियो  यस्तै योग्यताका अभावमा किशुनजी सफल राजनीतिज्ञ हुन सक्नुभएन  राजनीतिज्ञ किशुनजीमा गतिलो बौद्धिकता थियो  तर पार्टीको वैचारिक विकासमा उहाँले विशेष योगदान दिनुभएन  पार्टी आज पनि बीपी कोइरालाको मन्त्र जपेर चलेको छ  उहाँले बीपी कोइरालाको सशस्त्र संघर्षको आह्वानसँग मतभेद राख्नुभयो  नेपाल बाहिर नजाने एवं एकदिन सत्याग्रहको बाटोबाट नै प्रजातन्त्रको पुनःस्थापना गरेर छोड्ने उहाँका अडान कालान्तरमा सिद्ध भयो  ठूलो कुरो थियो यो  तर यस्तो महत्वपूर्ण अडानको पक्षमा उहाँको कुनै विशिष्ट प्रतिपादन वा थेसिस आएन  यस दृष्टिले उहाँको एवं बीपी कोइरालाको कार्यशैलीको तुलना गर्न सकिन्छ  बीपी कोइराला आफ्नो राजनीतिक लडाइँ एउटा आफ्नो थेसिस प्रतिपादन गरेर अगाडि बढाउनुहुन्थ्यो   साल अघिको कुरा छोडिदिऊँ  सालपछि पनि कमसेकम  पटक बीपी कोइरालाले तर्कशक्तिबाट कांग्रेसको राजनीति खल्बलाउनुभयो  मातृकासँगको झगडा संविधानसभाको परित्याग सशस्त्र क्रान्तिको आह्वान र अन्ततः राष्ट्रिय मेलमिलापको नारा कोइरालाको तर्कशक्तिका उदाहरण थिए  किशुनजीले त्यस्तो केही गर्नुभएन  मौका आउँदा पनि गर्नुभएन वा गर्न सक्नुभएन  यी र यस्तै अरू कारणले उहाँलाई महान राजनीतिज्ञ भन्न गाह्रो छ  उहाँलाई विचारक भन्ने ठाउँ त छँदै छैन  तर यी वा यस्ता कुराले किशुनजीको राजनीतिक प्रभावमा कहिल्यै कुनै न्यूनता आएन   
	नेपाली राजनीतिको एउटा निणर्ायक कालखण्डमा किशुनजी कांग्रेसको सर्वाधिक महत्त्वपूर्ण व्यक्ति रहनुभयो  कांग्रेसको कार्यकारी अध्यक्षमा नियुक्ति भएका दिनदेखि दोस्रोपटकको प्रधानमन्त्री पदको राजीनामाका दिनसम्म कांग्रेसमा किशुनजीको केन्द्रीयता सर्वस्वीकृत थियो  केही खास नैतिक गुणका कारणले यो सम्भव भएको थियो  किशुनजीको व्यक्तित्व र चरित्रका केही विशेषता थिए  मूलतः उहाँ आस्थाका राजनीतिज्ञ हुनुहुन्थ्यो  उहाँले सुविधाको राजनीति गर्नुभएन  आस्थाको राजनीति गर्नेहरू अक्सर अप्ठेरामा परिरहन्छन्  आफू पनि अप्ठेरा मानिस हुन्छन्  उनीहरूमा एक प्रकारको आत्मसिद्धिको दर्प हुन्छ  तर किशुनजीमा अन्तरनिहित सरलता स्नेह र परिहासले यस्तो दर्पलाई तीतो हुनदिएको थिएन  आस्थाको राजनीतिले नै उहाँलाई बारम्बार जेल पठायो  त्यस्ता जेलबासमा कांग्रेसको नयाँ पुस्ता उहाँसँग नजिकियो र प्रशिक्षित पनि भयो  जेल एउटा अचम्मको ठाउँ हुन्छ  भन्छन् भागवतले मान्छेको विद्याको परीक्षा गर्छ  जेलले मान्छेको चरित्रको परीक्षा लिन्छ  लामो जेल जीवनले थाहै नदिई मानवीय संवेदनलाई सुकाएर लैजान्छ  माया दया र सहानुभूति तुरिँदै जान्छ  असल मानिस पनि क्षूद्रता र कटुताको सिकार बन्छ  जेल पुगेका अल्लारे विद्यार्थीहरूले किशुनजीमा यस्ता दुगुर्ण भेटेनन्  फलस्वरूप शेरबहादुर रामचन्द्र पौडेलदेखि यी पंक्तिकारसम्म किशुनजीको प्रेमी भए  किशुनजी असल मानिस हुनुहुन्थ्यो  त्यस असलपनाले उहाँलाई पार्टीमा बलियो बनायो  त्यसै असलपनले उहाँलाई सफल राजनीतिज्ञ हुन बाधा दियो   
	आज नेपालमा सफल राजनीतिज्ञको कमी भएन  पालैपिच्छै राजनीतिज्ञहरू यसो चाँजोपाँजो मिलाएर फुत्त प्रधानमन्त्री बनिरहेका छन्  सफल राजनीतिको पहिचान प्रधानमन्त्रीत्व नै भएको छ  रातारात अविश्वसनीय गठबन्धन भएका छन् टुटेका छन्  किशुनजी सकेसम्म यस्ता गठबन्धनबाट परै बस्नुभयो  यस्ता कृत्रिम गठबन्धनमा पैसा र पदको लेनदेनमा केन्दि्रत रहन्छ  किशुनजीमा यस्तो गर्ने योग्यता थिएन  किशुनजीसँग बीपी कोइरालाको करिस्माटिक व्यक्तित्व थिएन  गणेशमान सिंहको किंवदन्तीमय जीवनी पनि भएन  तर केही निश्चित जीवनमूल्यको उदाहरण थियो उहाँको व्यक्तित्व  झन्डै  वर्षअघि म पहिलोपटक जेल परेँ  उहाँलाई त्यस जेलमा नै पहिलोपटक नजिकबाट  
	देखेँ  बिहान उठ्ने पाठ गर्ने गीता पढ्ने टीका लगाउने  सबैलाई माया गर्ने  छक्क परेँ आदत पनि अचम्मका  कहिले एक्लै हाँस्ने  खुस्केका पो हुन् कि जस्तो पनि लाग्थ्यो  त्यस दिनदेखि उहाँको मृत्युपर्यन्त सम्पर्क रह्यो  प्रधानमन्त्री बन्दा पनि उहाँको बानीव्यहोरा फेरिएन ठस्सा आएन   सालमा मेरा माध्यमबाट सम्पर्क भएर एवर्ट फाउन्डेसनले मद्दत गरेर एउटा जिप खरिद भएको थियो  त्यसको आफ्नै कथा छ  प्रधानमन्त्री हुँदा पनि छुट्टीका दिन त्यस जिपको प्रयोग भयो  सरकारी साधन दुरुपयोग किशुनजीले कहिल्यै गर्नुभएन  त्यस्तो नगर्ने हठ कहिलेकाहीं अतिको हदसम्म पुग्थ्यो   
	किशुनजीको यस्तो जीवनशक्तिको मुख्य स्रोत उहाँका केही निश्चित जीवनमूल्य थिए  उहाँ गहन विचारधाराका व्याख्याता वा वाहक हुनुहुन्थेन  उहाँको समाजवाद पनि केही विचित्रको थियो  त्यहाँ श्रीकृष्ण र माक्र्स दुवै अँटाएका थिए  त्यहाँ गीता पनि थियो संसद पनि थियो  बीपी कोइरालाको समाजवादमा यस्तो द्वन्द्व थिएन  बीपी कोइरालाको समाजवाद अपेक्षाकृत स्पष्ट सुसंगत देखिन्थ्यो  कांग्रेसमा यसैले बीपी कोइरालाको वैचारिक प्रभाव पर्यो  सत्याग्रहको प्रवर्तनका बाबजुद किशुनजीको विचार प्रवाहमा पार्टी हिँडेको थिएन  तर किशुनजीको चरित्रमा ताकत थियो व्यक्तित्व आकर्षक थियो  जीवनमूल्यको कसीमा उहाँ  औं शताब्दीका श्रेष्ठतम् समाजवादी हुनुहुन्थ्यो  समता ममता सहिष्णुता र सर्वोपरी त्याग र अपरिग्रहका अद्भुत उदाहरण हुनुहुन्थ्यो किशुनजी  भनिन्छ वाद र विचारधाराका आधारमा पार्टी बन्छ  पार्टीको बुइँ चढेर सरकार बनाउन सकिन्छ  तर जीवनमूल्यका आधारमा समाज चल्छ  त्यतिमात्र होइन कुनै  
	पनि सभ्यता अन्ततः जीवनमूल्यमा मात्र टिकेर रहन सक्छ   
	नेपालले सफल राजनीतिको भरमार भेटिसक्यो धेरै झेलिसक्यो  विचारधाराको धेरै पाठ पढिसक्यो  प्रजातान्त्रिक समाजवाद उदारवाद पुँजीवाद माक्र्सवाद लेनिनवाद र माओवादका भाषण धेरै भए  तर समाजमा हिंसा आतंक गुन्डागर्दी र अपराध बढेको बढ्यै छ  विचारधाराले पार्टी त बनाउने रहेछ  तर विचारधाराले समाज भने बनाउन नसक्ने रहेछ  धेरै भयो राजनीति धेरै भयो सत्तासंघर्षको दूषित खेल  अब समाजतिर हेरौं  परम्परागत मूल्य नष्ट भएका छन्  समाज नयाँ जीवनमूल्यको खोजीमा छ  त्यसका अभावमा समाज हाहाकार गरिरहेको छ  राज्य र सरकार समाजको आर्तनादमा मूकदर्शकमात्र भएका देखिन्छन्  
	राज्य शक्तिको संगठन हो  अझ त्यसमा पनि मूलतः हिंसक शक्तिको  तर समाज अन्ततः हिंसामा हिँड्दैन  समाज केही जीवनमूल्यमा टिकेको रहन्छ  किशुनजीको जीवन पनि त्यस्तै जीवनमूल्यको समुच्चय थियो  त्यहाँ हिंसा भय प्रतिशोध लोभ र भ्रष्टाचार निन्दनीय थिए  आजको नेपाली राजनीतिमा यस्ता मानवीय मूल्यको भयंकर खाँचो भएको छ  यस दृष्टिले किशुनजीलाई यसरी नै सम्झनु उहाँप्रतिको सच्चा श्रद्धाञ्जली हुनेछ जस्तो मलाई लागेको छ  
"
