"भाषा लेखक र शहीद"मैले टोकियोमा देखेको एउटा अक्षरशब्द र मानवीय सम्वेदनाको मिलन भएको घटना कहिल्यै बिर्सन सकिन "
	मैले टोकियोमा देखेको एउटा अक्षरशब्द र मानवीय सम्वेदनाको मिलन भएको घटना कहिल्यै बिर्सन सकिन  सन्  को त्यो घटना यस्तो छ  पहिले जापानले कोरियामाथि हमला गरेको बेलादेखिकै केही कथाहरू इतिहासमा अल्झेका छन्  मानवीय सम्वेदना यातनाका कथाहरू रहेछन्  त्यही इतिहासको भेलबाट बगेर उत्तर कोरियातिरै अल्भिएका जापानीहरूले कहिल्यै जापानमा आएर आपना परिवारजन र मित्रहरूलाई भेट्न नपाएको कथा दारूण रहेछ  त्यही बेला दुई देशका सरकार र संस्थाको पहलमा तिनीहरू टोकियोमा आउन पाए  ती वृद्ध भइसकेका नरनारीहरू टोकियो पुग्दा उमेरको सीमापार गरेर खुसी भएका दृश्य देखिए  मिलन समारोहहरू भए  आशाई सिन्बुन पत्रिकामा फोटा र समाचार छापिए  भावात्मक थिए दृश्य  तर एकदिन पत्रिका र टेलिभिजनमा अकस्मात देखें अनेकौं वृद्ध महिलाहरू रूँदै कोरिया फर्किंदैछन्  पछि थाहा भयो समारोहमा सम्मानपत्रमा अनि पत्रहरूमा तिनका नामपछि बनिएका र आगन्तुक शब्दहरू लेख्न प्रयोग गरिने हिरागाना कातागानामा मात्र लेखिएछन्  जापानको प्राचीन लिपि चीन मूलको खान्जीमा तिनका नाम लेखिएनछन्   
	अक्षर संख्या घट्तै गए पनि खान्जी लिपिमा इतिहास छ  खान्जी शब्द पनि हुन्  तिनका बुद्ध मन्दिर अनि सिन्तो अनुष्ठानहरू बोल्छन् लिपिमा  तिनमा जेन दर्शनका सूत्र छन्  तिनै लिपिबाट हाइकु कविताका तीन हरपमा सत्र अक्षर गनिन्छन्  तिनका घरमा टी सेरिमोनी गर्दा घडी भाँडोबाट टिक्टिक् पानीका थोपा चुहेको सन्नाटाका ध्यानातित क्षणहरू लेखिन्छन् त्यो लिपिमा  खान्जीमा तिनले छोडेको जापानको स्मृति छ  इतिहासमा स्मृति अध्ययन गर्दा अक्षर चित्र र वाक्यभित्र पनि पस्नुपर्छ  त्यो लिपिसँगको बिछोड तिनको त्रासदी थियो  तिनको अपहरण र अक्षरसँगको विछोडको सम्वन्ध थियो  ती वृद्धाहरू रूँदै कोरिया फर्केको देखेर कताकता यता घरमा मेरी आमाको वृद्ध सानो अनुहार सम्झेर भुतुक्क भएँ  मेरी आमाले सिकाएको भाषाका लिपि र शब्द अहिले पनि मेरो मानसमा छन्  सबैका आफ्नाआपना मातृभाषामा त्यस्तै अनुराग र अस्मिता जोडिएका हुन्छन्  अक्षरहरूमा हिज्जेमा अस्मिता हुनेरहेछ  स्पन्दन हुनेरहेछ  मैले त्यसरी बुझेको अवसर थियो त्यो  पछि प्रसिद्ध जापानी कवि ओओका माकोतोसँगको एउटा भेटमा मैले यो कुरा बढी बुझेँ  उनलाई मैले सोधेँ खान्जी लिपिको संख्या घट्तै रहेछ  एकाइका वागुचीको अनुसन्धान गर्दा थाहा पाएँ  यसरी खस्कँदै गएको खान्जीमा पहिचान खोज्नुको के अर्थ  
	हुन्छ  तिनले भने हाइकु कविताका ऋतु बोक्ने तिनै अक्षर हुन् जेन चित्रका एकल सरल कुचि प्रहारमा तिनै अक्षर हुन्छन् जेन बगैंचाको आकार तिनकै हुन्छ नोह र काबुकी नाटकका काव्य अभिव्यक्ति तिनै अक्षर हुन्  हाम्रो मूल जापानी दृश्यगत संस्कृतिभिजुअल कल्चरमा तिनै अक्षर हुन्छन् अनि हाम्रो राजनीतिमा नैतिकता बुभन तिनै अक्षरको सहारा लिनुपर्छ  हामीले जहिलेसम्म यी कुराका प्रयोग गर्छौं त्यो बेलासम्म खान्जी सकिने छैनन्  घट्न सक्छन्  तिनको उत्तरले म द्रवित भएँ  
	गएको शनिबार यलमाया केन्द्र पाटनमा मैले यो कथा सुनाएँ  सन्दर्भ भाषाको थियो  नेपालमा अहिले पद र हिज्जेको प्रयोगमा केही नेपाली भाषाशास्त्रीहरूले परिवर्तन गरिदिएको कारणले अन्योल भयो भन्ने मान्यता बोकेका वैयाकरण होइन लेखकहरू भेला भएर छलफल गर्दै थिए  संस्कृतबाट आएका शब्द थपक्क राख्ने तर अरू भाषाका प्रयोगलाई संस्कृतेतर मानी एकनासले तिनको सपाट प्रयोग गर्ने ह्रस्वमात्र ठोक्ने अनि पातलो स गर्ने नियम बनेका छन्  म खासै व्याकरणमा खप्पिस मान्छे होइन  मैले हिज्जेको निम्ति लेखिन  मैले लेख्न हिज्जे प्रयोग गरेँ  लाखौं शब्द लेखेँ हुँला  ससाना नियमहरू मैले भङ्ग नै गरेँ हुँला  यही लेखमा पनि गर्दैछु  जानेर गरेको भए हिज्जे बिगार्नु प्रयोगवाद हुन्थ्यो तर नियमन मिलाएकोले त्यसको सम्पादन हुने भयो  त्यहाँसम्म ठीक छ  तर भाषाका समयसँग सम्वेदनशीलता जोडिन्छन्  कति प्रयोगको ध्वनिसँग सम्बन्ध हुन्छ कतिको हुँदैन  फर्डिनान्ड द सस्युरले ठीकै भने ध्वनि र आकार वा अर्थका साम्यको तारतम्य निश्चित हुँदैन  बिरालोलाई प्राध्यापक र प्राध्यापकलाई बिरालो भनेर चलाएको भए त्यही चल्थ्यो  घरमा प्राध्यापक पालिन्थ्यो त्रिविमा बिरालाले पढाउँथे  अक्षरशब्दब्रह्म हुँदैनन्  तर प्रयोग गर्दै जाँदा ती संस्कार हुन्छन् स्मृति हुन्छन् अक्षरचित्र हुन्छन्  तर कालान्तरमा ती शब्द वा हिज्जेका पद्धति प्रयोग गर्दै जानेहरूबाट विस्तारै परिवर्तन गरिन्छन्   
	नेपाली भाषाका लामा पट्यार लाग्दा मिटिङहरूमा म अनेकौंपटक बसेको छु  ह्रस्व र दीर्घ श र ष अनि पातलो स मा जीवनमरणको सवाल छ जस्तो गरेर बहस गर्ने कस्सिने विद्वान मित्रहरूलाई देखेर मलाई अघिदेखि नै अलिक आश्चर्य भएको हो  त्यति हुँदाहुँदै पनि भाषाको एउटा लेख्ने पद्धति भयो  भूपि शेरचनले मरेर जाने शहीदहरूहो पातलो स भएर त हेर पातलिन झन् गाह्रो छ भनेजस्तो भान हुनुपर्ने स्थितिको सिर्जना गर्नुका आधार के  हुन त शहीदको अभिव्यञ्जना पातलिएकै अवस्था हो कि त अहिले  नेपाली भाषाका व्याकरणका वेत्ता त्रिवि र अरू ठाउँमा ठूला पदमा जागिरे हुँदैमा केही वर्षमा शुद्धाशुद्धीका फर्मान जारी गरेर अनि आफ्ना ग्य्राजुएटहरूलाई तालिम दिएर र पाठ्यपुस्तक लेखेर परिवर्तन गर्नुको भाषाशास्त्रीय आधार के  अहिलेसम्म जसरी भाषा प्रयोग गरिएर आयो त्यसमा शब्द जोड्ने छुट्याउने जस्ता नभई नहुने नियमहरूमा ध्यान दिएर लेखकहरूले प्रयोग गरेको पद्धतिलाई नै प्रयोग गराएको भए धेरै राम्रो हुने थिएन र  नेपाली भाषाका विरोधाभाश छन्  यो भाषाको धेरै मातृभाषा हुनेहरूले प्रयोग गर्छन्  तर नेपालीभाषी गुरुहरूले फर्मान जारी गर्ने अधिकार राख्छन्  भाषा शक्तिसँग जोडिन्छ  यसको प्रयोगमा शक्तिको सम्बन्ध छ  मिसेल फुको भाषाका अर्थ र त्यसका डायाग्लोसिया वा विशिष्ट रूपको प्रयोग गर्नेले शक्तिका तहहायरार्कीको रचना गर्छ भन्छन्  शक्ति हातबाट जाला कि भनेर तालब्य मुर्ध्ान्य पातला पेट चिरेका मास्गेडी ङ र डिकमाथि बस्ने थोप्लालाई अँगालेर शक्तिको खेल रचना गर्दा त्यसका परिणाम नमीठा हुन्छन्  आफ्ना जीवनका अन्तिम दिनमा दुई महिनाजति अगाडि कृष्णचन्द्रसिंह प्रधानले भनेका कुराले मर्माहत भएँ  दाइले भने भाइ जीवनभरि नेपाली लेखक हुँ भन्ने ठानेको थिएँ  मैले लेखेको साठी प्रतिशत सम्पादन गर्ने भनेर काटिदिए  
	छन्  यो अवस्था सिर्जना गर्नु सरासर गलत हो  लेखकले बनाएको र चलाएको भाषा हो नेपाली  त्यसमा चालीस प्रतिशत मूर्धन्य नेपाली लेखक नेवार छन्  अरू मात्रीभाषी पनि छन्  यलमाया केन्द्रमा बलिया उपन्यासकार र लेखकहरूले यो कारणबाट भएको पीडाको अभिव्यक्ति गरे  श्रद्धेय कमलमणि दीक्षित पनि त्यहीं बसेर यो कुरा समर्थन गरिरहेको कुरा अति महत्वपृ्र्ण छ  तर त्यही सभामा जथाभावी मानकै बनाइदिन्छु जस्ता कुरा गरेर चिच्याएको पनि देखें  त्यो पनि गलत प्रवृत्ति हो  त्यस्ता कुराले पुरानो मान्ने हौं हामी भन्ने भान पर्छ  अबको भाषा बहसमा त्यस्ता प्रवृत्तिको कुनै अर्थ हुँदैन  नेपाली भाषाको प्रयोग गर्नेको भाषिक वैविध्य एउटा महान कुरा हो   
	नियम बीचबीचमा बिथोल्नु र त्यसको हुट्हुटी चलाउनु असम्वेदनशीलता हो  तर अहिले स्पेलर र इन्टरनेटको समय छ  एकअर्कामा हिज्जे शक्तिको तुरूप हानाहान गर्नेहरूले अनेकन स्पेलर बजारमा ल्याउनेछन्  यो हिज्जेवाद हेजिमोनीवाद भएको छ  मैले एकजनालाई सोधें तिमी के हौ  तिनले नागार्जुनको जस्तो आँखाको ध्यानातित ढकनी आधी खसाएर भने म मध्यमार्गी हुँ  मैले अर्का उग्रपन्थीलाई सलाम गरेर सोधें तिनले यसमा ज्यान दिइन्छ भन्ने उत्तर दिए  नेपाली भाषामा तेजका साथ प्रयोगका वृत्त बढ्दैछन्  हिज्जेका तुरूप झोलामा लिएर हिन्नेलाई त्यसको बोध छैन  एकदिन भाषा आपनै गति लिएर अघि बढ्नेछ  भक्तपुरकी नेवार कवि रूपकेशरी उलकर लिम्बु कवि चन्द्रवीर तुम्बापोले लेखेको नेपाली काव्यले आपनै बाटो समाएकै छ  अरू विधा र भाषा प्रयोग पनि आउनेछन्  
	अन्तमा भाषाशास्त्री जिम्मेदार मानिस दुवै विचार मान्नेहरू अनेकौं छलफलमा बसुन्  भाषाशास्त्रीय विचार राखुन्  भाषाको प्रयोग गर्ने सिर्जनशील लेखकका भनाइ र प्रयोगलाई आधार राखुन्  व्यापक नेपाली प्रयोग गर्नेका अप्ठेरा र चाहना ध्यानमा राखुन् र छिटै एउटा समाधान निकालुन्  स्पेलर र इन्टरनेट अनि ससाना दुई पैसे व्याकर्णका प्रचार गरून् पाठ्यपुस्तक लेखनमा गुटबन्दी नगरून् र परिवर्तन गर्नु खेलबाड नभएर विवेकपूर्ण कर्म हो भन्ने मान्ाुन्  कृष्णचन्द्रसिंह दाइका पीडा भाषाचिन्तनका मूल स्पन्दन हुन्  शहीद पातलो समयमा नझस्किउन्   
"
