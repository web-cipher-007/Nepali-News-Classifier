 किन हुन्छ बलात्कार यौनको घुमाउरो बाटोमा हिँड्न असफलहरू शरीरको भोक पूर्तिको तेस्रो बाटो रोज्छन्  "
	दिल्लीको झल्को दिनेगरी बुधबार दमकमा एउटी युवती सामूहिक बलात्कारको सिकार भइन्  फरक यति थियो दिल्लीकी दामिनी प्रेमीसँग सिनेमा हेरेर र्फकंदा बसभित्र लुटिइन्  दमककी दामिनी प्रेमीसँग चियाका बुटामा प्रेमको एकाग्रता सँगाल्दा लुटिइन्   
	बलात्कारको यति जोडतोडसाथ विरोध प्रदर्शन र भत्र्सना भइरहँदा दमकमा ती युवतीलाई प्रेमीबाट खोसेर रातभरि लुट्ने कुकाम भयो  भोलिपल्ट राजधानीमा  वर्षकी बालिका र  वर्षकी किशोरी बलात्कृत भए  अलि अघि भोजपुरकी युवतीको अस्मिता र पैसा अध्यागमनवालाहरूले लुटे  
	यी त भए सञ्चारमाध्यमका आँखा पुग्दा दुनियाँले पत्तो पाएका घटना  गाउँका दूरदराजमा सहरका अँध्यारा गल्लीमा ठूला महल र गगनचुम्बी भवनहरूमा कति चेलीको अस्मिता खरानी भइरहेको होला हरेक दिन  कति सीता राई र दामिनीहरूको अस्मिता संसारले लुटिरहेको होला हरेक क्षण  हिसाब लगाउन असम्भव छ   
	बलात्कारलाई घृणा गर्दा हामी भन्छौं कस्तो पाशविक घटना  यो टिप्पणी र निन्दा सर्वथा भ्रमपूर्ण छ  भ्रमपूर्ण मात्रै होइन पशुहरूप्रति घृणापूर्ण पनि छ  पशुहरू यौनकर्ममा स्वच्छन्द जरुर हुन्छन् तर बलात्कार तिनले कहिल्यै गर्दैनन्  हो तिनमा मान्छेमा जस्तो काव्यिक प्रेमको उत्सर्ग छैन तर मान्छेमा जस्तो बलात्कारको निकृष्ट चेष्टा पनि छैन  ध्रुवे जतिसुकै उद्दण्ड किन नहोस् उसले कहिल्यै कुनै ढोईको बलात्कार गरेको छैन  कुनै जनावरले कहिल्यै बलात्कार गरेको सुन्नुभएको छ तपाईंले  कमिलादेखि हात्तीसम्म ह्वेलदेखि गँगटासम्ममा यौनको कार्यव्यापार छ  तर यो विशाल ब्रह्माण्डमा मान्छेबाहेक बलात्कारी जीव अर्को छैन  तब हामी बलात्कारलाई किन पाशविक भनिरहेका छौं   
	यसो हो भने मान्छेमा मात्रै किन हुन्छ बलात्कार  किन लुटिन्छन् नारी  विवेकशील भनिएको मानिसलाई के भएको हो  आधुनिक मनोविज्ञानका जन्मदाता सिग्मन्ड फ्रायडले यस सम्बन्धमा विशद खोज गरेका छन्  उनी भन्छन् मानिसमा यौनको चरम दमन छ  तथाकथित सभ्यता समाज र नैतिकताको परिधिभित्र बस्नु छ मान्छेलाई  दुनियाँमा अधिकांश काम मान्छे आफ्नो मर्जीले गर्न सक्छ  खाने सुत्ने हिँड्ने वा विश्राम गर्नेजस्ता जीवनका आधारभूत कर्म हुन् कि सिनेमा हेर्ने पौडी खेल्ने पहाड चढ्ने वा पुस्तक पढ्नेजस्ता बुद्धिविलास वा मनोरञ्जनका काम  यी सबै गर्न कसैको सहमति र सहारा चाहिन्न मान्छेलाई  यी यस्ता काम हुन् जो व्यक्ति आफैं गर्न सक्छ एक्लै पनि गर्न सक्छ  तर जीवनको आधारभूत पक्षमध्येको एउटा काम यौनका लागि चाहिँ एक्लै भएर चल्दैन  यौन मात्रै यस्तो चिज हो जो गर्न दोस्रो व्यक्तिको जरुरत पर्छ  जे अरूसँग माग्नुपर्छ त्यो भीख हो  जो अरूको सहारामा चल्छ त्यो परनिर्भर हो  फ्रायडको खोजले भन्यो यौनका मामिलामा मानिस परनिर्भर छ भिखारीजस्तो छ र छ अतृप्त  समाज सभ्यता र नैतिकताको विकासले मान्छेलाई यौनको दमन गर्न विवश पार्यो  जे दमन गर्यो त्यसैमा सारा ऊर्जा लगाउने मनको स्वभाव हुन्छ  यौनका मामिलामा मान्छेलाई भएको पनि यही हो भन्ने फ्रायडियन दर्शन समाज जति आधुनिक र शिक्षित भयो उति नै सान्दर्भिक हुँदै गएको देखिन्छ   
	पशुपन्छीमा समाज नैतिकता सभ्यता केही पनि छैन  त्यसैले तिनमा यौनको बर्जना पनि छैन  वर्षमा एकपटक तिनको जीवनमा यौनको ऋतुकाल आउँछ  कुकुरको मनमा कात्तिकमा र कोइलीको मनमा वसन्तमा मात्रै यौनको उन्माद आउँछ भन्छन्  वर्षमा अरू याम यिनलाई यसको मतलबै हुँदैन  हरेक पुशपन्छीको जीवनमा वर्षमा एउटा मौसममा मात्रै यौनको कार्यव्यापार हुन्छ   
	तर मान्छेचाहिँ बाह्रै महिना सातै दिन र चौबिसै घन्टा यौनका लागि तत्पर भइदिन्छ  बडा विकृत र जीर्ण छ मान्छे यस मामिलामा  यौनको यो भोक र अतृप्ति यो भिखारीपन र क्षुधा बराबरी भए पनि महिलामा सहनशीलता प्रकृतिले नै असीम दिएको छ  पुरुष भने बडो उत्तेजक अधीर र लुटाहा प्रवृत्तिको छ त्यसैले बलात्कार पनि अपवादबाहेक पुरुषबाटै भएको छ   
	त्यसैले कुनै अँध्यारो गौंडा भेट्नु हुन्न कुनै चियाको बुट्टामा जानु हुन्न कुनै बसमा दामिनीलाई एक्लै फेला पार्नु हुन्न कुनै अध्यागमनको अड्डामा सीता अलपत्र पर्नु हुन्न बलात्कार गरिहाल्छ पुरुषले  यो पुरुषको अत्याचार रोक्ने उपाय ऐन कानुन र धर्मशास्त्रका निर्जीव अक्षरहरूमा प्रशस्त छन्  तर ऐनको अक्षरले कसलाई रोक्दोरहेछ र  
	राज्यको नियमन बलियो र व्यवस्थित गर्नु नै मुख्य उपाय हो समाजशास्त्री चैतन्य मिश्र सुझाउँछन् हाम्रो समाजमा महिला जहिल्यै शक्तिहीन छन् शक्तिहीनलाई शोषण गर्ने सामन्ती प्रथा पनि हाम्रै समाजमा छ  
	बलात्कार बलियाले निर्धामाथि गर्ने एउटा अत्याचार हो भन्ने उनको विश्लेषण सामाजिक कोणबाट ठीक जँच्छ  हुन पनि हो शारीरिक गठनले नै पुरुष महिलाभन्दा बलिया हुन्छन् उतिमाथि हाम्रो समाजमा महिला शक्तिमा पुगेका पनि छैनन्  युगदेखि चुलाचौकामा बसेका महिला भर्खर जागिर खान र स्कुलकलेज जान पुरुषसरह हुन थालेका छन्  महिलाको उपस्थिति घरबाहिरका अरू धेरै ठाउँमा भएको छ  जहाँ तिनको सुरक्षा पुग्दैन त्यहीं ती बलात्कृत हुन्छन् भन्ने मिश्रको विश्लेषणले पनि के भन्छ भने मौका पाउनेबित्तिकै पुरुषको दमित वासना सर्पजस्तो फणा फुलाएर उठ्छ र महिलाको अस्मितालाई डसिदिन्छ   
	जसलाई हामी बलात्कारी भनिरहेका छौं बलात्कार हुनुअघि ती यही समाजका सम्मानित सदस्य थिएनन्  ती हामी माझकै मानिस होइनन्  ती हाम्रै सामाजिक व्यवस्थाका उपज होइनन्  प्रश्न यहीँनेर गर्नुपर्ने भएको छ  सबै पुरुष बलात्कारी छैनन्  कोहीचाहिँ किन भए   
	यो एउटा रोग हो मनोचिकित्सक निराकारमान श्रेष्ठ भन्छन् जसलाई लागेको छ उसैले गर्छ  एकथरी मनोवैज्ञानिकले व्यक्तित्व विकासमा हुने बाधालाई यस्तो रोग ठानेका छन् जसलाई मनोविज्ञानको एउटा अंग्रेजी शब्दावलीले पर्सन्यालिटी डिसअर्डर भन्ने गर्छ  त्यसो भए कस्ता मान्छेमा हुन्छ यो पर्सन्यालिटी डिसअर्डर  जो असामाजिक प्रवृत्तिका हुन्छन् जसलाई समाजको नियम र मर्यादा तोड्नमा मजा आउँछ उनको विश्लेषण छ जो परपीडक प्रवृत्तिका हुन्छन्  
	साँचो हो परपीडकले नै बलात्कार गर्न सक्छ  परपीडक त्यो हो जो अरूलाई पीडा पुर्याउन आनन्द मान्छ  किन अरूलाई पीडा पुर्याउन आनन्द मान्छ  किनभने उसको जीवनमा प्रेम छैन  जसको जीवनमा प्रेम छैन उसले गर्ने भनेको बलात्कार नै हो  
	घृणा र बर्बरताको सबभन्दा कुरूप रूप केही छ भने त्यो बलात्कार हो  आनन्द र उल्लासको सुन्दर फूल केही छ भने त्यो प्रेम हो  प्रेम र बलात्कार प्रतिध्रुवका दशा हुन्  जसको जीवनमा प्रेमको गंगा उत्रिएको छ उसले बलात्कार गर्ने त परैको कुरा एउटा पात चुँडेर फाल्ने कल्पना पनि गर्दैन  प्रेमभन्दा पुष्ट भोजन र ठूलो वैभव अर्को छैन  त्यसैले जसलाई प्रेमको अनुभव छ उसलाई बलात्कार एउटा नारकीय कर्म लाग्छ  उसको सपनामा पनि बलात्कारको ख्याल आउँदैन   
	दुर्भाग्यवस मानिसमा प्रेमको मूल लुप्तप्रायः छ  जसलाई हामी प्रेम भन्छौं त्यो साँचो अर्थमा प्रेम होइन  तथाकथित प्रेमीप्रेमिका र पतिपत्नीबीचको सम्बन्ध बढीभन्दा बढी भए यौनको हो  सन्तहरू भन्छन् मानिस जति प्रेमले रित्तो हुन्छ उसको हृदय यौनको वासनाले उति उत्तप्त भइदिन्छ  यौनकै पूर्तिका लागि ज्यादातर मानिस प्रेम नामको झमेलामा पर्छन्  सिधै कसैलाई म तिमीलाई सम्भोग गर्छु भन्यो भने प्रत्युत्तरमा गाला पड्कने निश्चित छ  तर म तिमीलाई प्रेम गर्छु भन्दाचाहिँ ढिलोचाँडो सम्भोगका लागि बाटो खुला हुन्छ  त्यसैले मानिस यौनको तीव्र आवेगलाई प्रेम भन्न विवश छ अक्सर   
	यौनको यो घुमाउरो बाटोमा हिँड्न असफलहरूचाहिँ शरीरको भोक पूर्तिको तेस्रो बाटो रोज्छन्  बलात्कार त्यही बाटो हो  जीवनमा प्रेम नभएका प्रेम गरेको भ्रान्ति पनि पाल्न नसकेकाका मनमा असीम आवेग हुन्छ  समाज संस्कार र नैतिकताको साँघुरो परिधिमा बसुन्जेल ती यो आवेगलाई जसोतसो थामेर बसेका हुन्छन्  मनोवैज्ञानिकहरू यो अवस्थालाई ज्वालामुखीमाथिको बास भन्छन्  तर जब एकान्त र अँध्यारो भेटिन्छ तब त्यो दमित वासनाको ज्वालामुखी अचानक विस्फोट भइदिन्छ  त्यस क्षण मान्छेको चेतना पराजित र मूच्छिर्त हुन्छ  मात्र वासनाले उसलाई दपेट्छ र नै बलात्कारजस्तो कुकृत्य मान्छे गर्छ  चेतनाले च्युत हुनु प्रेमले पनि च्युत हुनु हो  जसको हृदयमा प्रेम छैन ऊ बलात्कार हत्या र लुटपाट गर्न हिचकिचाउँदैन   
	 
"
