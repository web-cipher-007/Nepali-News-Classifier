सन्निकट संवैधानिक संकटगैरसंवैधानिक ढंगले संविधानसभाको अवशान गराइएको दुई महिना व्यतित "
	गैरसंवैधानिक ढंगले संविधानसभाको अवशान गराइएको दुई महिना व्यतित हुनलाग्दा अगाडिको बाटो र विधिको बारेमा प्रमुख दलबीच सहमति हुनसकेको छैन  सत्तारुढ दल हरतरहले सत्ताको निरन्तरताको पक्षमा अडिग देखिएका छन् भने विपक्षी दलहरू सहमतिको सरकारको कुरा त गरिरहेका छन् तर हालसम्म प्रधानमन्त्रीको साझा उम्मेदवारसमेत तय गरिएको छैन  केही दिनदेखि कांग्रेसले प्रधानमन्त्रीको उम्मेदवार तय नगरेकोमा एमाले वृत्तबाट छिटो घोषणा गर्न आग्रह गरिए पनि मंगलबार दुई पार्टीबीच प्रधानमन्त्री तय गर्ने कुरामा हतार नगर्ने तर नयाँ सरकार गठन गर्ने सहमति बनिसकेको अवस्थामा मात्रै नाम घोषणा गर्ने निष्कर्ष निकालिएको छ   
	राष्ट्रिय सहमतिको सरकार संकट निकासको प्रस्थानविन्दु भएकोमा सम्भवतः कसैको दुईमत हुनसक्दैन  तर एमाओवादी सहज रुपमा सत्ता छाड्न तयार देखिंदैन  एमाओवादी दल मधेसवादी दलसंगको वर्तमान गठबन्धन अर्को निर्वाचनसम्म कायमै राखेर यो समीकरणलाई अर्को निर्वाचनपछि आउने संसदमा पनि कायम राख्न चाहन्छ  यही प्रयोजनका लागि सर्वत्र आलोचित भए पनि वा वर्गसंघर्षको बाटो छाडेर जातीय संघर्षतर्फ उन्मुख भएको भन्ने सन्देश गए पनि ऊ यो अडानबाट पछि हट्ने सम्भावना देखिंदैन  यो समीकरणलाई अर्को निर्वाचन पछिसम्म कायम राख्ने विषय मूलतः स्वदेशीभन्दा विदेशी इच्छाबाट निर्देशित छ भन्ने तथ्य पुष्टि गर्न प्रमाण पेस गर्नु पर्दैन  त्रिभुवन अन्तर्राष्ट्रिय विमानस्थलसहित थप दसवटा त्यो पनि चीनसंगको सिमाना जोडिने जिल्लाका विमानस्थलहरू भारतीय कम्पनीलाई जिम्मा दिने त्यहाँ भएका नेपाली सेनाका क्याम्पहरू सार्ने र विमानस्थल सुरक्षार्थ विना भेषधारी भारतीय सैनिकहरू ती स्थानमा बस्ने प्रस्ताव गुपचुप रुपमा स्विकार गर्ने यति सजिलो सरकार हाम्रो छिमेकीले न इतिहासमा कहिल्यै पाएको थियो नत भविष्यमा नै पाउने सम्भावना छ   
	चार बुँदे सहमतिको जगमा बनेको यो सरकारले विप्पा सम्झौतामात्र सम्पन्न गरेको छैन विगत साठी वर्षदेखिको निरन्तर प्रयासपछि यस अघिका कुनै सरकारले हिम्मत नगरेको भारतसंगको सुपुर्दगी सन्धि पनि अध्यादेशको माध्यमबाट सम्पन्न गरेको छ  यसर्थ न भुतो न भविष्यतिको यस्तो सहज सरकारलाई सकेसम्म हाम्रो छिमेकीले च्यापी नै रहने कुरामा कुनै शंका छैन  अझ संघीयताको विषयमा पनि वर्तमान गठबन्धनको अडान नेपाल मेड हो भनेर कसैले पुष्टि गर्ने आधार देखिंदैन  पहाडमा एकल जातीय पहिचानको आधारमा जतिसुकै प्रदेश बनाए पनि हुने तर तराईमा भने भूगोलको आधारमा केवल दुई प्रदेशमात्र बनाउनुपर्ने एमाओवादी र मधेसवादी अडान कुन सिद्धान्त र कुन मनोविज्ञानका आधारमा उचित छ भनेर जतिसुकै कारण खोजे पनि चित्त बुझ्ने जवाफ पाउन सकिंदैन  यी सबै कारणले मित्रराष्ट्रबाट अब्बल दर्जाको स्यावासी पाएको यो सरकारको बहिर्गमन त्यति सहज नभएकोले जारी संवैधानिक र राजनीतिक संकट अझ उत्कर्षमा जानसक्ने सम्भावनालाई नकार्न सकिन्न  
	जारी संकट जतिसुकै लामो र जटिल भए पनि यसको निकास ताजा जनादेश नै हो  ताजा जनादेश संविधानसभाको लागि कि संसदको लागि भन्ने प्रश्नमा छलफल गर्न सकिन्छ  यो प्रश्नमा बहस गर्नु अघि ख्याल गर्नैपर्ने तथ्य के छ भने दलहरूको बीचमा जतिसुकै अन्तरविरोध र अविश्वासको पहाड भए पनि उनीहरूबीच तीनवटा विषयमा सर्वसम्मत देखिन्छ  बाह्र बुँदेसहमति अन्तरिम संविधान र विस्तृत शान्ति सम्झौता  यी विषयमा मतैक्यता भएसम्म वर्तमान संकटको सहज संविधानसम्मत र सर्वोच्च अदालतको फैसला अनुरुपको निकास संविधानसभाको अर्को निर्वाचन नै हो  यसमा थप बहसको आवश्यकता नै छैन  बाह्र बुँदे सहमतिले निर्धारण गरेको मार्गचित्र पुरा नभएको र त्यो मार्गचित्रलाई गत जनक्रान्तिले समेत अनुमोदन गरिसकेकोले त्यसबाट पछि हट्न पुनः त्यही स्तरको जनक्रान्ति वा त्यो जनक्रान्तिमा संलग्न दलहरूको सर्वसम्मत सहमति अनिवार्य हुन्छ  आजको अवस्थामा त्यो जनक्रान्तिमा संलग्न सबै दलहरूले बाह्रबुँदे सहमतिलाई इन्कार गर्ने अवस्था नभएकोले संविधानसभाको लागि ताजा जनादेशको वरिपरि सबै दलहरू पुग्नु अनिवार्य छ  मात्र निर्वाचन कहिले कति वर्षको लागि र संख्या कति हुने भन्ने प्राविधिक विषयमा मात्र बहसको आवश्यकता देखिन्छ  तर संसदको निर्वाचन गरेर सुरुका तीन महिना त्यसले संविधानसभाको काम गरेर संविधान जारी भएपछि त्यसलाई संक्रमणकालीन संसदको रुपमा राख्न सकिने विकल्पमा पनि जान सकिन्छ  यो विकल्पमा जाँदा संख्या र अवधि घटाउन सहज हुन्छ  
	विवेचित कारणका आधारमा आगामी निर्वाचन चैत वा वैशाखमा हुनु अनिवार्यजस्तै देखिन्छ  त्यो निर्वाचनको पूर्वसर्त राष्ट्रिय सहमतिको सरकार र त्यसको सिफारिसमा जारी गरिने अध्यादेश र बाधाअडकाउ फुकाउने आदेश नै हुन्  यति भएपछि अग्रगामी निकासको विधि र बाटोको टुंगो लाग्नेछ  तर अर्को एउटा मूलप्रश्न भने बाँकी नै रहन्छ  यदि राष्ट्रिय सहमतिको सरकार बनाउन वर्तमान गठबन्धन बाधक भएन भने अर्को निर्वाचनबाट निर्वाचित संसद आउन अझै करिव  महिना लाग्ने देखिन्छ  त्यो बेलासम्मको संसदको रिक्ततताले सर्वोच्च अदालतसहित सबै संवैधानिक अंगहरू या पूर्ण निस्त्रिय यात मृतप्रायः हुनेछन्  राजदूतको नियुक्तिसम्म गर्न सकिने अवस्था रहँदैन  आगामी पुसपछि सरकार र राष्ट्रपतिबाहेक सबै संवैधानिक अंगहरू निस्त्रिय हुने पक्कापक्की जस्तै देखिन्छ  त्यस्तो अवस्थामा सम्पूर्ण अधिकार केवल सरकारमा मात्र केन्दि्रत हुनेछ र त्यसबखत कसैले घोषणा गरे पनि वा नगरे पनि त्यो वैधानिक सत्ताकब्जाको अवस्थामा मुलुक पुग्नेछ  तसर्थ यो सम्भावित परिदृश्यको पूर्वानुमान गरेर नै हुनै नसक्ने निर्वाचनको घोषणा गरिएको भन्ने विचारलाई अन्यथा भनिहाल्ने अवस्था देखिंदैन  
	यो सम्भावित वैधानिक सत्ताकब्जाको अवस्थाबाट मुलुकलाई तत्काल मुक्त गर्ने उपाएको खोजी गर्नु पहिलो आवश्यकता र दायित्वसमेत हो  वैधानिक सत्ताकब्जाको स्थितिबाट मुलुकलाई रोक्न निर्वाचन आयोग लोकसेवा आयोग अख्तियार दुरुपयोग अनुसन्धान आयोगजस्ता संवैधानिक अंगहरूलाई क्रियाशील गर्नुगराउनु अनिवार्य छ  यी संवैधानिक अंगहरूलाई क्रियाशील गराउनका लागि संसदीय सुनुवाइ अनिवार्य छ  तसर्थ संसदको उपस्थिति नभएको कारण नै संवैधानिक अंगहरूको क्रियाशीलतामा बाधा उत्पन्न भएकोले संविधानको क्रियाशीलताको लागि संसद वा संसदको काम गर्ने कुनै निकायको आवश्यकता तत्काल पूर्ति गर्नुपर्ने देखिन्छ  यसका लागि नेपालले एकपटक अभ्यास गरिसकेको अन्तरिम सरकारलाई नै सीमित विधायिकी अधिकार दिने र मन्त्रीमण्डल भित्रैको एउटा समितिलाई संसदीय सुनुवाइको अधिकार दिनेगरी संविधानको धारा  बमोजिम बाधाअड्काउ फुकाउने आदेश जारी गर्न सकिन्छ  संसदको रिक्तताले ल्याउने सत्ताकब्जाको अवस्थाबाट मुलुकलाई अन्तरिम राहत दिने यो नै संवैधानिक र कम क्षतियुक्त उपाय हो  तर  
	त्यसका लागि पनि राष्ट्रिय सहमतिको सरकार बन्नु अनिवार्य छ  
	अनेक कोणबाट विषय उठान भए पनि एक पटकलाई संविधानमा नलेखिएको उपाय अवलम्बन गरेर संविधानलाई लिकमा ल्याउनु अनिवार्य छ  तर त्यस्तो उपाय सकेसम्म कम क्षतियुक्त संवैधानिक भावनाअनुरुप र राजनीतिक सहमतिको आधारमा निकालिनुपर्छ  त्यो भनेको बाधाअड्काउ फुकाउने अधिकारको प्रयोग हो  त्यस्तो अधिकार प्रयोग गर्नलाई सहमतीय सरकारको निर्माण पूर्वसर्त हो  यसका लागि वर्तमान प्रधानमन्त्रीले नै राजनीतिक सहमतिका आधारमा नयाँ प्रधानमन्त्रीको नाम राष्ट्रपतिलाई सिफारिस गर्ने विवेकपूर्ण बाटो हुन्छ  नयाँ सरकारको निर्माण गर्ने विधि अवलम्बन गर्दा सरकार र राष्ट्रपति दुवैको मर्यादा र गरिमा बढ्ने र संवैधानिक भावना अनुकूल पनि हुने देखिन्छ  तर यो सरल र संवैधानिक मार्गबाट अघि बढ्न वर्तमान प्रधानमन्त्री बाधक बन्ने अवस्था सिर्जना भयो भने संविधानको क्रियाशीलताको लागि संविधानको संरक्षकको हैसियतले त्यसबखत नियमित बत्ती निभेको ठहर गरी राष्ट्रपतिले नियमित बत्ती बाल्ने प्रयोजनका लागि आकास्मिक बत्ती वा इमर्जेन्सी लाइटको काम गर्नु अनिवार्य छ  तर त्यस्तो उपायको अवलम्बन गर्ने परिस्थितिबाट जोगाउन सक्ने उपाय केवल प्रधानमन्त्रीसंग मात्र छ  त्यसका लागि उहाँले अविलम्ब राजनीतिक सहमति जुटाई अर्को प्रधानमन्त्रीको नाम राष्ट्रपतिसंग सिफारिस गर्नुपर्छ  होइन भने मुलुक अर्को धु्रवीकरणमा जाने निश्चित छ  आशा गरौ अलोकपि्रय आलोच्य र बदनाम भइसकेको यो सरकारले सत्ता लम्याउने प्रयोजनका लागि मुलुकलाई बन्धकमा राख्ने छैन   
	
"
