ठण्डा दिमागले सोचौँअब दसैं सकियो  दसैंको समयमा सबै नेताहरूले शुभकामना ब्यक्त गरिसके  "
	अब दसैं सकियो  दसैंको समयमा सबै नेताहरूले शुभकामना ब्यक्त गरिसके  साविकजस्तै सबै समस्या समाधान गर्ने प्रतिबद्धता आएको छ  अब भदौ  गतेभित्र राजनीतिक निकास दिने प्रतिबद्धता कात्तिकको तेस्रो हप्ता पुगेको छ  आम नेपालीका लागि यो नयाँ प्रतिबद्धता नेपाली उखान ढाँटको कुरो खाइ पत्याउनु जस्तो भएको छ  
	अहिले देशमा राजनीतिक र आर्थिक दुवै पक्षबाट संकट बढेर गएको छ  राजनीतिक संकटका दुई पाटा छन्  पहिलो हो सहमतिको सरकारको निर्माण  दोस्रो पक्ष भने नेपालको दीर्घकालीन राजनीतिक स्वरूप र संरचनासँग जोडिएको छ  यी दुवै पक्ष एकअर्कासँग सम्बन्धित छन्  यद्यपि यी दुवैलाई छुट्टाछुट्टै हेर्ने र बुझ्ने प्रवृत्ति देखा परेको छ   
	सहमतिको सरकार र सत्तासंघर्ष सहमतिको सरकार हुनुपर्छ भन्ने बुँदामा सबैको सहमति छ तर कसलाई सहमतिको सरकार भन्ने प्रश्न अझै अनिणिर्त छ  वर्तमान प्रधानमन्त्री आफ्नो सरकारलाई सहमतिको सरकार मान्छन् तर अरू कुनै पनि दल यो तर्क मान्न तयार छैनन्  यो झगडा हेर्दाखेरि सत्ताका लागि मात्र भएको देखा पर्छ तर यथार्थमा यो नेपालको दीर्घकालीन राजनीतिक संरचनासँग अघोषित रूपमा जोडिन पुगेको छ   
	अर्थात् यदि बाबुरामको वर्तमान नेतृत्वलाई सहमतिको सरकार मान्ने हो भने यसले पेस गरेका विभिन्न नयाँ अध्यादेशहरूलाई राष्ट्रपतिले सामन्ती युगमा खोपाका देउताजस्ता रहेका राजाको जस्तो एक शब्द नबोलेर स्वीकार गर्नुपर्ने हुन्छ  त्यसको सेरोफेरोमा हुने चुनाव माओवादीको वैधानिक तरिकाले सत्ता कब्जा गर्ने अभियानको एउटा अङ्ग बन्ने स्पष्ट छ तर वर्तमान नेतृत्वको विकल्पमा सहमतिको सरकार बन्ने हो र यसले चुनाव गराउने हो भने संविधानसभाको चुनावमा सबै दलहरूका लागि प्रतिस्पर्धाको मैदानबराबर गराउने स्थिति निर्माण हुन सक्नेछ  यस परिवेशमा सहमतिको सरकार कसरी बन्ने र यसको संरचना कस्तो हुने भन्ने प्रश्न अप्रत्यक्ष रूपमा नेपालमा एकदलीय अधिनायकवादले ठाउँ पाउने या बहुलवादमा आधारित राजनीति स्थापित हुने भन्ने प्रश्नसँग गाँसिन पुगेको छ   
	यसकारण वर्तमान एमाओवादी नेतृत्वले संघर्षबिना सहमतिको सरकारलाई नेतृत्व छाड्ने सम्भावना कम देखा पर्छ  अतः कात्तिकको चारमहिने बजेटअगाडि राजनीतिक सहमति अनिश्चित रहने स्पष्ट छ र यही देशका लागि सबैभन्दा ठूलो समस्याका रूपमा रहेको छ  
	हुन त प्रधानमन्त्रीजी बारम्बार आफू सहमतिका लागि बाधक नहुने भन्छन् भने देशमा शान्ति कानुनी शासन र भ्रष्टाचार उन्मूलन गर्न आफू सक्रिय रहेको भनी जनतालाई सुनाउँछन्  यी सबै भनाइ कति खोक्रा र झूट छन् भन्ने जनताले अब बुझ्न थालिसकेका छन्  सहमतिका लागि बाधक नहुने नारामा उनको पार्टी सहमतिका लागि यस्ता सर्त पेस गर्छ जुन चार वर्षसम्म संविधानसभालाई समाधान गर्न दिइएन  चार वर्षमा नटुङ्गएिको कुरो चार दिनमा अब टुङ्ग्याएर सहमतिको सरकार गठन गर्छु भन्नु जनता झुक्याउने कसरत होइन र   
	त्यस्तै राष्ट्रपतिको चुनाव पनि संविधानसभाको चुनावसँग हुनुपर्छ भन्नु फेरि जनतालाई बेबकुफ बनाउने प्रयासमात्र हो  शासकीय स्वरूपबारे यही प्रश्नमा विवाद समाधान उपसमितिमा कहिल्यै सहमति हुन सकेन  यो प्रश्न टुङ्ग्याउन यसलाई संविधानसभाको मतदानमा लगौं भनेर त्यसबखत देव गुरुङलगायत अन्य सभासद्ले औपचारिक प्रस्ताव विवाद समाधान उपसमितिमा राखेको पनि हो तर प्रचण्डजी संयोजक रहेको यो उपसमितिले यस प्रस्तावलाई कहिल्यै ठाउँ दिएन  अब अहिले आएर राष्ट्रपतिको चुनाव गर्नुपर्छ भन्नु के राजनीतिक बेइमानी होइन र  
	यथार्थ के छ भने जतिसुकै कमजोर भए पनि वर्तमान सत्ताकब्जाको मार्गचित्रलाई एमाओवादी परिवर्तन गर्न चाहँदैन  यस क्रममा अगाडि बढ्न हिजो के बोलेको थिएँ भन्ने प्रश्न गौण भएको छ  त्यसैले एमाओवादी शीर्षस्थ नेताहरू तीन दिनमा तीन फरक कुरा गर्दा पनि कुनै विरोधाभास या अनैतिकता देख्तैनन्  नैतिकताअनैतिकताको प्रश्न कुनै पनि समस्याको विश्लेषण र बुझाइको परिवेशमा मात्र प्रस्ट हुन आउँछ  जसरी भए पनि सत्ता कब्जा गर्नु नैतिकता हो भन्ने चिन्तनको सेरोफेरोमा विपक्षीलाई छक्याउनु र धोका दिनु राजनीतिक लडाइँको अभिन्न अङ्ग हुन आउँछ  एमाओवादीका संगठनगुरु स्वयं लेनिनले यो कुरो आफ्ना थुप्रै लेखरचनामा स्पष्ट गरेका छन्  उनको भनाइमा वर्गसंघर्षको मैदानमा नैतिकताको प्रश्न गौण हुन आउँछ हेर्नुस् लेनिन संकलित संरचना भोलम  पृष्ठ    
	नेपालका माओवादीका लागि भने वर्गसंघर्ष अब देखाउने दाँत मात्र भएको छ  यथार्थमा वर्गसंघर्ष भन्न पनि अब उनीहरूले छाडिसकेका छन्  अबको प्रश्न सिर्फ सत्ता संघर्ष र यसका लागि जातिवाद र धनवाद उनीहरूको दुई अस्त्रका रूपमा देखा परिसकेको छ  सत्तामा आफ्नो हालीमुहाली कायम राख्न अब वर्गसंघर्षको ठाउँमा जातिवादी र क्षेत्रवादी उन्माद एमाओवादीको नयाँ मन्त्र भएको छ  यसलाई टेवा दिन सत्ता र त्यसको दुरुपयोगलाई अगाडि बढाउने धनवादको सिद्धान्त अर्को सशक्त अस्त्रका रूपमा विकसित भएको छ   
	वर्गसंघर्षको सट्टा एउटा नयाँ माओवादी कुलीन वर्गको उदय अबको यथार्थका रूपमा देखा परेको छ  सर्वहारा वर्गको अधिनायकत्वको नाममा फस्टाउँदै आएको यो भुइँफुट्टे माओवादी कुलीन वर्गका लागि वर्गसंघर्षको सट्टा सत्ता निरन्तरताका लागि संघर्ष अहिले प्रमुख केन्द्रबिन्दु भएको छ  यो यथार्थलाई अन्य दलहरूले बुझेर एकताबद्ध रूपमा खुट्टो नकमाई र एमाओवादीले देखाएको चकलेटको स्वादमा नरमाई अगाडि बढ्नु आजको चुनौती भएको छ   
	सत्तासंघर्षले निम्त्याएको संकट राजनीतिक चुनौतीको आर्थिक पक्ष अझ कहालीलाग्दो छ  वर्तमान सरकार नेपालको इतिहासमा सबैभन्दा बढी भ्रष्ट सरकार हो  निश्चय पनि भ्रष्टाचारको आरोप सापेक्षिक हो तर यहाँ हामीले बुझ्नुपर्ने कुरो के छ भने द्रुत आर्थिक विकासको बाटोमा गुडेका राष्ट्रहरूमा भ्रष्टाचारजन्य विकृति कुनै हदसम्म लुकेर बस्न सक्छ  रोजगारीमा आएको वृद्धि र आर्थिक सम्पन्नताका सम्भावनाको परिप्रेक्ष्यमा यस्ता विकृति ओझेलमा पर्न सक्छन् तर चीनजस्तो आर्थिक विकासको गतिमा आश्चर्यजनक सफलता पाएको देशमा समेत भ्रष्टाचार काण्डहरूले सत्ताको जग हल्लाएका छन्   
	नेपालमा यो समस्या झन् कठोर रूपमा देखा पर्दैछ  नेपालमा तीनदेखि चार प्रतिशतको बीचमा आर्थिक विकास रहेको छ  विप्रेषण आम्दानी राष्ट्रिय आम्दानीको झन्डै एकचौथाइ पुगिसकेको छ  व्यापार सन्तुलन थाम्न नसकिने किसिमले बढेको छ  भोलि मध्यपूर्वको शान्तिमा केही खलबल तथा युद्ध भए त्यसको असर नेपाली अर्थतन्त्रमा कस्तो पर्ला भन्ने कल्पना डरलाग्दो छ  यस्तो परिस्थितिमा भ्रष्टाचारमा देखिएको नयाँ उचाइले निश्चित रूपमा राष्ट्रिय आय वितरणमा नकारात्मक प्रभाव पर्दै गएको छ   
	माओवादी समर्थक एउटा नयाँ कुलीन वर्ग र आमजनताबीच अन्तरविरोध बढ्दै जानु अनिवार्य छ  यो वर्गको स्वार्थमा राष्ट्रिय स्रोतसाधन केन्दि्रत हुने प्रवृत्ति देखा पर्दै छ  निश्चित रूपमा यस क्रममा देशमा जनहितको पक्षमा पुँजीको उपयोग गर्ने प्रशासनयन्त्रको क्षमता घट्दै गएको छ  यही चार महिनाको आंशिक बजेटको पनि विकासमा छुट्टयाइएको ठूलो रकम खर्च नभएर यसै रहेको छ  यो स्वाभाविक पनि हो किनभने जब सत्ताको केन्द्रबिन्दु पार्टी हितभन्दा माथि जाँदैन त्यसबखत आमजनताको पक्षमा प्रशासनले काम गर्न कठिन हुँदै जान्छ   
	सत्ता र धनको सुरक्षा गर्दै यी दुवै तत्वलाई राजनीतिक रूपमा प्रयोग गरी सत्ता कब्जालाई वैधानिकता दिलाउने माओवादी अघोषित चिन्तन आजको यथार्थ हो  यो चिन्तनको नेतृत्व प्रधानमन्त्री र उनका सहयात्री प्रचण्डले गरेका छन्  यस परिवेशमा कात्तिक अन्त हुनुअगाडि सहमतिको सरकार बन्ने र बजेट आउने लक्ष्य कठिन हुँदै गएको छ  बजेट नआए देश लथालिङ्ग हुन्छ भन्ने दबाब राष्ट्रपति र अरू दललाई दिएर आफ्नो सत्ता निरन्तरता कायम राख्ने वर्तमान सरकारी चिन्तन नेपालमा आउन सक्ने संकटको पहिलो आभास हो   
	यथार्थमा अब चाँडै सहमतिको सरकार गठन र त्यसपछिको राजनीतिक कार्यदिशामा सहमति नहुने हो भने तीन प्रकारका संकट देशमा देखा पर्नेछन्  पहिलो वैशाखमा चुनाव हुने सम्भावना न्यून हुँदै जानेछ  राष्ट्रिय सहमतिबिनाको सरकारको निरन्तरताले चुनावी राजनीतिलाई निकासका रूपमा लिने तर्क कमजोर र निष्प्रभावी भएर जानेछ   
	दोस्रो देशभित्र बढ्दै गएको राजनीतिक ध्रुवीकरणले संघर्षको रूप लिने परिस्थिति सिर्जना हुनेछ  नेपालको राजनीतिक मौसममा खेतीको सिजन र सद्भावना आदानप्रदान गर्ने चाडपर्वका बेला जतिसुकै ठूलो राजनीतिक तनाव पनि लुकेर रहन्छ तर यसको अर्थ बढ्दो राजनीतिक ध्रुवीकरण र तनावलाई उपेक्षा गर्नु मुर्खता हुनेछ   
	तेस्रो नेपालको कमजोर अर्थतन्त्र नराम्ररी थला पर्न सक्नेछ  बजेटमा सहमति नहुँदा लगानीको वातावरणमा नकारात्मक प्रभाव पर्नुका साथै आफ्नो सम्पत्तिको रक्षा गर्न पुँजीको पलायन तीव्र हुन सक्नेछ  यसले विनिमय दरमा प्रभाव पार्ने र त्यसबाट मूल्यवृद्धि झन् बढेर जान सक्ने सम्भावनालाई उपेक्षा गर्न मिल्दैन अर्थात् सत्ता कब्जाको लोभमा अब नयाँ तुरुप फालेर अलमल्याउने रणनीतिले चुनावी निकासको सम्भावना न्यून गर्ने राजनीतिक संघर्ष बढाउने र आर्थिक क्षेत्र भताभुङ्ग पार्दै नयाँ संकट निम्त्याउनेछ   
	यी तीनै तत्त्वको सम्मिश्रण र ककटेल का आडमा अन्तर्राष्ट्रिय प्रभाव र अझ विदेशी उपस्थिति र हस्तक्षेप देशमा हुन गए आश्चर्य मान्नुपर्नेछैन  त्यसबखत दोस्रो जनआन्दोलनको प्रतिबद्धता कहाँ जानेछ  जनताका सामु आजका दलहरू कहाँ पुग्लान्  अनि नेपाल राष्ट्र र नेपाली जनताको स्वाभिमान र आत्मसम्मानमा कस्तो चोट  
	पर्ला  यथार्थमा एक दलले अर्को दललाई पछार्न खोज्दा सबै दल पछारिने र अन्ततोगत्वा देशै पछारिने स्थितिबाट जोगाउनु हाम्रो कर्तव्य होइन र  यो दसैंंमा यस्ता प्रश्नमा ठण्डा दिमागले नेपाल र नेपालीको हितलाई सम्झेर विचार गरौं  लेखक राष्ट्रिय जनशक्ति पार्टीका सहअध्यक्ष हुन्  
	 
	 
	 
	 
"
