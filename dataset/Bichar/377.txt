राजनीतिक द्वन्द्व र वैदेशिक उल्झनसंविधानसभाको मृत्यु भएको छ  जनताले रोजेको "
	संविधानसभाको मृत्यु भएको छ  जनताले रोजेको संविधान बनाउन चार वर्ष पहिले निर्वाचित भएको सर्वोच्च प्रजातान्त्रिक निकायले आफ्नो पदावधि आफैले पटकपटक बढाएर पनि ऐतिहासिक दायित्व पुरा गर्न सकेन मृत्युवरण गर्नैपर्ने राजनीतिक प्रपञ्चको पूर्वजानकारी पाउने हैसियत पनि देखाएन  नेतृत्वमा सत्ताको अतृप्त वासना आफैलाई संविधानसभा ठान्ने अहङ्कार अनि यिनीहरू सामुन्ने निरीह  जनाको भीडले  वर्ष लामो जनआकांक्षाको प्रतीक संविधानसभालाई निरर्थक सिद्ध गर्यो  इतिहास आश्चर्यले भरिएको हुन्छ  समयको पुनारवृत्ति नभए पनि असफलताको पुनरावृत्ति हुनसक्छ  दस वर्ष पहिले क्रियाशील संसदको विघटनले दुर्घटनामा परेको नेपालको प्रजातन्त्र अहिलेसम्म पनि तङ्गि्रनसकेको छैन संसदको चुनाव हुनसकेको छैन  वर्षदेखि स्थानीय निकाय कर्मचारीतन्त्रको विस्तारित अङ्गमा अवमूल्यन भएर रुष्ट जनतालाई राज्यबाट टाढा घचेटिएको छ  यसबाट पनि शिक्षा नलिएकोले अहिले फेरि इतिहास दोहोरिएको छ   
	कार्लमाक्र्सले भनेका थिए इतिहासले आफैलाई दोहोर्याउँछ पहिले दुःखान्तको रूपमा र त्यसपछि तमासाको रूपमा  दस वर्ष पहिले संसदको विघटन प्रजातन्त्रको दुःखान्त सिद्ध भएको थियो  अहिले संविधान लेखनलाई निष्फल तमासा बनाएर देशलाई अनिश्चयको निष्पट्ट अन्धकारमा घचेटिएको छ  साम्राज्यवादी शक्तिको राजधानी लन्डनको हाइगेट सेमिटरीस्थित चियानमा  वर्ष अघि गाडिएका माक्र्सको सालिक पनि राखिएको छ  तर त्यो सालिक बोल्न सक्दैन माक्र्सवादी प्रधानमन्त्री अन्तर्गत नेपालमा इतिहासको पुनरावृत्तिको माक्र्सवादी विवेचना गर्न पनि सक्दैन  तर संविधानसभाको मृत्युपछि नेपाल राजनीतिक सङ्कटमा फसेको अनिश्चित भविष्यमा धकेलिएको र राजनीतिक नेतृत्व असफल भएको निक्र्योल गैरमाक्र्सवादी नेपाली जनमतसंगै विश्वका महत्वपूर्ण संचारमाध्यमले निकालेका छन्  फेसबुक ट्विटर तथा ब्लगमा व्यक्त निराश र क्रुद्ध जनभावनाले तुफान आउने चेतावनी दिइरहेको छ  नेपाली समाजका विभिन्न समूहहरूमा बढ्दै गएको भावनात्मक आवेश झोंकमा व्यक्त हुने अवस्था आउनु हुँदैन  संविधान बनाउने ऐतिहासिक दायित्व पुरा गर्न असफल राजनीतिक नेतृत्व यसमा पनि चुके भने इतिहास नै दुर्घटनामा पर्नेछ  यसैले सबै वर्गका जनताको भावना र आकांक्षालाई सम्मान गर्दै जनमतलाई गम्भीरतापूर्वक सम्बोधन गरेर तर्क र विवेकलाई जिवन्त तुल्याउन देश एकाग्र हुनैपर्छ   
	राजनीतिक नेतृत्वमा कौशलको अभाव छ  अनुभव र समझदारीको भित्तामा लेखिएको चेतावनी नपढ्ने उनीहरूको बानीले घचेटेर नेपाललाई भिरैमा पुर्याएको हो  खेर फालिएको चार वर्षमा देशभित्र र बाहिरको स्थिति निक्कै फरक भएको तथ्य स्विकार गर्नुपर्छ  लम्बिएको संक्रमणकाल तथा भ्रष्टाचार र कुशासनले आमजनताको निराशा विस्फोटको नजिकै पुगेको छ  अगाडि हेर्दा रिँगटा लाग्छ परापूर्वकालदेखि अविच्छिन्न गौरवशाली रहेको इतिहास दुर्घटनामा पर्ने खतरा टड्कारो देखिन्छ  निकट भविष्यको संभावित दृश्यावलीमा माथिल्लो तहमा शक्ति संघर्ष मत्थर हुने जननिर्वाचित प्रतिनिधिहरूद्वारा संविधान लेखिने अभ्यास दोहोरिने र संक्रमणकाल छिट्टै अन्त्य हुने देखिंदैन  बरु सडकमा सामथ्र्यको प्रदर्शन र मुठभेट अनि अस्थिर नेपाल आफ्नो सुरक्षालाई अझै प्रतिकूल हुने ठानेर विकल्प खोज्ने बाध्यता छिमेकीले महसुस गर्ने संभावना देखिन्छ  यसैले नेपाल आपनो जीवनरेखा टुट्न नदिने सुरु गर्न खोजिएको विभाजनको प्रदूषणलाई हटाउने अक्कल र सम्पूर्ण नेपालीको अभिभावक बन्नसक्ने विवेकशील राष्ट्रिय नेताको खोजी गर्न हतारिएको छ  तर यस्तो राष्ट्रिय नेतृत्व प्रजातान्त्रिक विधिबाट प्राप्त हुनैपर्छ नत्र नेपाल राष्ट्र नै दुर्घटनामा पर्नेछ   
	त्रुटि कहाँ भयो  संघीयतामा जाने निर्णय गरेपछि पनि चार वर्षसम्म राजनीतिक नेतृत्वले केन्द्रीकृत रहेको राज्यशक्ति विकेन्द्रीकरणको प्रक्रिया पनि सुरु नै गरेन  विश्व इतिहासमा आमजनताको चिन्तन शैली र जानकारीको स्तरमा आधारभूत परिवर्तन विकास भएको राज्य र व्यक्तिबीचको सम्बन्धबारे पुरानो मान्यता अशक्त भैसकेको यथार्थतालाई बुभने प्रयास नै गरेन  शक्ति विकेन्द्रीकरणको अभ्यासलाई तार्किक निष्कर्षमा पुर्याउन प्रारम्भ गर्नुपर्ने राज्य पुनःसंरचनालाई फेदीबाट सुरु गर्ने सट्टा एकैपटक टुप्पामा पुग्ने अपरिपक्वता देखाइयो  केन्द्रको अधिकार विकेन्दि्रत गरेर गाउँ र जिल्लामा कसरी पुर्याउने त्यसबाट आम जनतालाई कसरी शक्तिशाली बनाउने भन्ने मूल प्रश्नमा ध्यान नदिएर प्रदेशको संख्या सिमाना र नामको विवाद सुरु गरियो  जातीय र वर्ण क्षेत्रीय र धार्मिक विभेदलाई उचालेर जनभावनालाई मतभेद आक्रोश र शक्ति प्रदर्शन गर्न सडकमा घचेटियो  जनअपेक्षालाई मनोगत रूपमा उचाल्न उक्साएर भोटको राजनीति गर्न आतुर नेतृत्वले प्रजातन्त्रको उत्कृष्ट मूल्य शक्ति विकेन्द्रीकरणलाई नै झगडाको बीउ बनायो संघीयतालाई राष्ट्रिय एकताको असंगतिको रूपमा परिभाषित गर्न खोज्यो  यसैक्रममा शताब्दिऔँदेखि मिलेर बसेका सहअस्तित्वको पर्यायबाची बनेका नेपालीहरूलाई जातीय द्वन्द्वमा फसाउने षड्यन्त्र सुरु भयो   
	शङ्कास्पद ढङ्गमा आफ्नो हैसियत र आकारभन्दा बढी भूमिका खोज्न थालेका नर्वे स्विडेन फिनल्यान्ड र बि्रटेन यो षड्यन्त्रमा संलग्न रहेको घटनक्रमले खुलस्त पारेको छ  तर जातीय क्षेत्रीय र धार्मिक पहिचानको चाहनालाई भिडन्तमा रूपान्तर गर्दै आम जनताको भावनालाई उत्तेजित तुल्याएर नेपालको भविष्यलाई विपदमा पार्ने षड्यन्त्र रोक्ने रुचि पनि राजनीतिक नेतृत्वले देखाएको छैन  नुवाकोट तीनपिप्लेका बासिन्दाले आफ्नो राज्यको फोहोर आफ्नै राज्यमा फाल्नु भन्दै काठमाडौबाट फोहोर लिएर गएका  कन्टेर फिर्ता गराएर दिएको भविष्यको चेतावनीप्रति सरकार वा प्रतिपक्ष कसैले पनि निधारमा गाँठो पारेनन्  प्रमुख पार्टीका प्रमुखहरूले सडकमा ओर्लिएका सुदूर पश्चिमका जनतालाई काठमाडौबाट गरेको आग्रह ठाडै उपेक्षा गरेर आन्दोलन जारी रहेपछि पनि चेत आएन  संघीयतामा मतभेदको कारण संविधान बन्न सकेन भन्ने प्रचारले आम जनतालाई अझै  
	उत्तेजित तुल्याएर विवेकपूर्ण सहमति हासिल हुनसक्दैन  राष्ट्रिय राजनीतिलाई प्रदूषित गरेर देश सुरक्षित हुँदैन   
	संविधानसभाको पछिल्लो चुनाव अघि र पछिको आफ्नो हैसियतमा प्रमुख दलहरूले मूल्याङ्कन  
	गरेनन्  अहिले पनि राजनीतिक शक्तिसमीकरण राष्ट्रिय पार्टीहरूको विपक्षमा बन्ने मभयौला आकारका क्षेत्रीय शक्तिहरू अगाडि आउने लक्षणलाई बुभने जाँगर ठूला दलहरूले देखाएका छैनन्  क्षेत्रीय दलहरूको बाहुल्यता बनेपछि राष्ट्रिय पार्टीहरू कमजोर हुने राष्ट्रिय सोच ओझेलमा पर्ने वैदेशिक सम्बन्धलाई राष्ट्रिय लक्ष्यतिर अग्रसर राख्न असजिलो पर्ने भारतको अनुभवबाट पनि सिक्ने प्रयास भएको छैन  बढ्दै गएको अशान्ति र असुरक्षा तथा राज्यका सबै निकायहरू कमजोर भएकै बेलामा चरित्रमा भिन्न करिव  नयाँ खेलाडी राष्ट्रिय राजनीतिक शक्तिकेन्द्रमा थपिने संभावनाले छिमेकीहरूलाई पनि निधारमा गाँठो पार्न थालेको छ  यसरी घटनाक्रम नेपाललाई आन्तरिक र बाह्य दुबैतिर जोखिम पार्ने दिशामा मेाडिएको छ   
	आजको विश्व सानो देशका लागि निर्दयी छ  यसैले सबै नेपाली एक भएर राष्ट्रिय एकता बलियो पार्नैपर्छ  हामी नेपाली हौँ अखण्ड नेपाल अन्तर्गतमात्रै एकअर्कोको चाहना र आकांक्षा सबै नेपालीको सम्मानित पहिचान जीवित रहन सक्छ  राज्यले आफूलाई टाढा राखेको कुण्ठा व्यक्त गरिरहेका सबै समुदायको चित्त बुझाउने आकांक्षा पुरा गर्ने विधि स्थापित गरेरमात्रै राष्ट्रिय एकता बलियो हुन्छ  यसबाट मात्रै बिथोलिन खोजेको सामाजिक सद्भाव र एकता जोगाउन सकिन्छ  तसर्थ अहिलेको यो मध्यान्तरमा पहिलो राष्ट्रिय एजेन्डा नेपाली समाजमा धारिलो ध्रुवीकरणको सम्भावना हटाउने हुनुपर्छ  सामथ्र्य र पहिचान बीचको सामिप्यता कायम गर्ने अभ्यास प्रभावकारी ढङ्गमा सुरु गर्नुपर्छ  विभाजन रेखालाई थप बाक्लिन दिनु हुँदैन  संघीयता र राज्य पुनःसंरचना राज्यव्यवस्था रूपान्तरणको जोखिमपूर्ण अभ्यास हो  यसको उल्झन बढाएर गाँठो थप्दै र कस्दै जानु हँुदैन  सबै जनताको अभिलाषालाई मान्यता दिएर राष्ट्रिय एकतालाई बलियो पार्ने विधि र शैलीबाट यो अभ्यास पुरा गर्नुपर्छ  
	जेठ  गतेको रातिदेखि निरन्तर विकास भैरहेका घटनाक्रमले राजनीतिक संवैधानिक र दिशा चयनको द्वन्द्व चर्किएर नेपाल गम्भीर सङ्कटतिर उन्मुख छ  एकअर्को विरुद्ध मोर्चा बनाएर उभिएका राजनीतिक शक्तिहरूबीच अविश्वासको दूरी निक्कै बढेको छ  नेपालको मामिलामा रुचि राख्दै र असामान्य रूपले संलग्नता प्रदर्शित गर्दै आएका विदेशी शक्तिहरूको  घन्टासम्मको मौनता रहस्यपूर्ण थियो त्यसपछिको प्रतिक्रिया अर्थपूर्ण छ  बन्द हडताल मोफसलमा भएको गोली काण्डमा समेत शीघ्रतासंग प्रतिक्रिया व्यक्त गर्ने नेपाल सरकार र दलहरूलाई सार्वजनिक रूपमा सल्लाह दिने तदारुकता देखाउने विदेशीहरू संविधानसभाको अकाल मृत्यु तथा राजनीतिक शक्तिहरू मुठभेटतिर धकेलिएको घटनामा मुख खोल्न किन हिचकिचाए  यो प्रश्नमा विचार गर्दा  गते रातिको दुर्घटना विदेशीहरूका लागि अपेक्षित थियो अथवा घटनाक्रम आफ्नो पूर्वअनुमान विपरीत भएर अवाक् भए भन्ने जवाफ निस्कन्छ  नेपालका घटनाहरूमा काठमाडौस्थित दूतावासले नै अति अग्रसरता देखाउंदै प्रतिक्रिया व्यक्त गर्ने उपदेश दिने आधा दशक पुरानो अभ्यासलाई पछाडि घचेटेर यसपटक शक्तिराष्ट्रहरूले समय लिएर गम खाएर आफ्नै राजधानीबाट दिएका मन्तब्य अर्थपूर्ण छन्  तर नेपाल संवैधानिक र राजनीतिक अनिश्चिततामा प्रवेश गरेकेा अन्तर्राष्ट्रिय ठहरले नेपालको अन्तर्राष्ट्रिय छविमा क्षति पुर्याए पनि यसलाई शीघ्र सच्याउने रुचि सरकारले देखाएन   
	यसैबीच नेपालमा बढ्दै गएको तेस्रो पक्षको सक्रियता र संलग्नताले आफु झस्किएकेा कठोर जानकारी कूटनीतिक भाषामा तर आधिकारिक रूपमा दुबै छिमेकीहरूले प्रधानमन्त्रीलाई दिइसकेका छन्   औँ शताब्दीको महाशक्तिको दावेदार बन्न थालेका भारत र चीन प्रतिस्पर्धी भए पनि नेपालमा प्रतिद्वन्द्वी हैन तेस्रो शक्तिको संलग्नता नरुचाएर सहकार्यमा लागेकेा हेक्कामा राख्नैपर्छ  तर दुबै छिमेकीको पत्यार घटेको छ गुनासोको सूची लम्बिएको छ  नेपालमा राजनीतिक र संवैधानिक सङ्कट उत्पन्न भएको जानकारी पाएपछि राष्ट्रसंघ सुरक्षा परिषदले बन्द बैठक गरेर नेपालको ताजा स्थितिबारे विचार गरेको छ  तर विश्व संस्थाको शक्तिशाली निकायले के मूल्याङ्कन गर्यो उसको चासो र चिन्ता कुन दिशामा उन्मुख छ भन्ने जानकारी नेपालले हासिल गर्न सकेन  पन्ध्र देशहरू सदस्य भएको सुरक्षा परिषदको सोच र निष्कर्षसमेत थाहा पाउन नसक्नु नेपालको कूटनीतिक संयन्त्र बबुरो अवस्थामा पुगेको प्रमाण हो  नेपाल परस्पर विरोधी अन्तर्राष्ट्रिय स्वार्थको खेलमैदान बन्ने खतरा बढेकेा र यसलाई रोक्ने सामथ्र्य कमजोर भएकै बेलामा देश राष्ट्रपतिबाट विदाइमा दिइने धन्यवाद पाएर शासन गर्ने राजनीतिक र नैतिक आधार गुमाएको अन्तरिम सरकारको हातमा छ  विकास हुनथालेको नेपाली समाजको धारिलो ध्रुवीकरण तथा नयाँ राजनीतिक समीकरणले शासकीय सामथ्र्य र राजनीतिक साहसलाई अझै घटाउनेछ  नेपाल दुबै छिमेकीहरूको संवेदनशीलताप्रति सचेत छ सम्बोधन गर्न सक्षम छ भन्ने विश्वास दिलाउन ढिलो भैसकेको छ 
"
