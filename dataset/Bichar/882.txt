कस्ताले हाँक्न सक्छन् विश्वविद्यालय उपकुलपति निर्धारित समयमा विश्वविद्यालयलाई एउटा निश्चित कोसेढुंगामा पुर्‍याउन सक्ने एक आदर्श व्यक्तित्व हुनु जरूरी छ "
	काठमाडौं विश्वविद्यालयको नयाँ उपकुलपति छनोटको प्रक्रिया आम चासो र बहसको विषय भएको छ  छापाहरूमा उल्लेख भएअनुरूप काठमाडौं विश्वविद्यालयको कल्पनालाई मूर्तरूप दिने तथा शून्यको स्थितिबाट अहिलेको स्वरूपसम्म डोर्याउने नायक प्रा सुरेशराज शर्मालाई अप्रत्याशित रूपमा बाध्यात्मक वहिर्गमनको परिस्थिति सिर्जना गरियो  केही विश्लेषकहरू अन्य शैक्षकि संस्थाहरूमा देखिएका उपकुलपतिको राजीनामासम्बन्धी ताण्डव नृत्यहरूको तुलनामा यो त सभ्य नै हो भनी तर्क गर्लान्  तर सभ्य खेलको नियम सिर्जना गर्न सिकाउने थलोमा भएका यस्ता गतिविधिमा भएको अशोभनीयताको लेखाजोखा इतिहासले नै गर्ला  यस अर्थमा पनि नयाँ उपकुलपतिको चयनलाई काठमाडौं विश्वविद्यालयको इतिहासमा एउटा कुइनेटोका रूपमा स्थापित गर्नुपर्ने आवश्यकता सम्पूर्ण सरोकारवालालाई खट्केको हुनुपर्छ  यस्तै विभिन्न दृष्टिकोणबाट हेर्दा समग्रमा अब्बल देखिएको काठमाडौं विश्वविद्यालयको नयाँ उपकुलपतिको चयन प्रक्रिया नेपालको प्राज्ञिक क्षेत्रमा एउटा दृष्टान्त भएर रहने हुँदा यो विषयमा गम्भीरतापूर्वक विचारविमर्श गर्नु जरुरी देखिन्छ  कस्तो उपकुलपति  यो प्रश्नको उत्तर खोज्नुपूर्व उपकुलपतिको कार्यसूची के हुनुपर्छ भन्ने सवालको जवाफ आवश्यक पर्छ  विश्वविद्यालयको उपकुलपति भनेको पूर्णकालीन प्रमुख कार्यकारी अधिकृत हो  विश्वविद्यालय एक सार्वभौम सम्पन्न निकाय भएकाले अधिकार र उत्तरदायित्व दुवैको हिसाबमा उपकुलपति अझ विशिष्ट हुन्छ  यसर्थ उपकुलपतिको कार्यसूचीको सबैभन्दा महत्त्वपूर्ण पाटो भनेको विश्वविद्यालयका लाभान्वित वर्गलाई सबल र सक्षम नेतृत्व प्रदान गर्नु हो   
	विश्वविद्यालयको दैनिक प्रशासन र नियमित गतिविधि सञ्चालनसम्बन्धी सर्वोपरी अधिकार प्रयोग र निर्दिष्ट उत्तरदायित्व वहन गर्नु कार्यसूचीको दोस्रो महत्त्वपूर्ण पक्ष हो  यसअनुरूप पठनपाठन परीक्षा सञ्चालनजस्ता प्रत्येक दिन समयतालिकाबमोजिम सञ्चालन हुनुपर्ने क्रियाकलाप तोकिएको मापदण्ड वा नियम मुताबिक भइरहेको छछैन भनी निश्चित गर्ने जिम्मा पनि उनको कार्यक्षेत्रमा पर्छ   
	तेस्रो विश्वविद्यालयमा विद्यमान थिति र प्रणालीको सूक्ष्म अध्ययन गरी त्यसमा भएका विसंगति र अप्ठ्याराहरूको पहिचान गर्ने हो  जडसूत्रवादी प्रवृत्ति र विद्यमान संरचनामा अन्तरनिहित जड तत्त्वहरूलाई चिरेर त्यसलाई अग्रगामी दिशामा डोर्याउने कार्य पक्कै पनि कठिन हुन्छ भन्ने सवाललाई आत्मसात् गरी यस दिशामा सशक्त दृष्टिकोण रणनीति र कार्यनीति निर्माण गरी त्यसैअनुरूप अघि बढ्नु अत्यावश्यक हुन्छ   
	चौथो आफ्नो मातहतका वेतनभोगी सेवकहरूसँग सम्बन्धित छ  अब्बल दर्जाका सक्षम शिक्षक र कर्मचारीको पहिचान गर्ने खुला प्रतिस्पर्धामार्फत नियुक्ति गर्ने तिनीहरूको क्षमता अभिवृद्धि गर्ने र अक्षमलाई पदबाट हटाउने दायित्व पनि उपकुलपतिकै हो  राजनीतिक संरक्षण स्थानीय समुदायको वा युनियनको दबाबमा विश्वविद्यालयको दूरदृष्टि विपरीत स्वार्थ केन्द्रहरूको निहित फाइदाका लागि काम गर्ने वा निकम्मा र अनुत्पादक कर्मचारी भर्ना नगर्ने र तिनलाई पोषण नगर्ने जागिरे मनोवृत्तिले समय कटाउन विश्वविद्यालय धाउनेहरूलाई प्रश्रय नदिने नीति बनाई त्यसको अक्षरशः पालना गर्ने उपकुलपतिको कार्यसूचीभित्रै पर्छ   
	कार्यसूचीको पाँचौं विषय विश्वविद्यालयको दिगो विकासका लागि सबल आर्थिक संयन्त्रको खोजी गर्ने हो  खासगरी विद्यार्थीको शुल्क र दाताको अनुदानमा सीमित भएको विश्वविद्यालयको आयस्रोत कर्पोरेट क्षेत्र र पूर्वविद्यार्थीको सन्जाललाई प्रयोग गरी थप आयस्रोतहरूको खोजी गर्नु अपरिहार्य हुन आउँछ   
	छैटौं उत्तराधिकारीहरूको चयन प्रक्रियालाई वस्तुनिष्ट बनाउने  उपकुलपतिलगायत अन्य विशिष्ट पदाधिकारीहरूको चयन र नियुक्तिमा हाल देखिएको अनिश्चितता र पूर्वानुमान गर्न नसकिने परिस्थितिलाई अन्त्य गर्नका लागि उत्तराधिकारीहरूको छनोट गर्ने उनीहरूको क्षमता अभिवृद्धि गर्ने र पदभार हस्तान्तरणपूर्व निश्चित समयावधिसम्म समानान्तर कार्य गर्ने प्रणालीको विकास गर्ने कार्य पनि उपकुलपतिकै दायित्वभित्र पर्छ   
	अब प्रश्न के उब्जिन्छ भने कार्यसूचीका माथि उल्लिखित विषयहरूलाई सहजतासाथ सम्बोधन गर्न सक्ने उम्मेदवारमा कस्ता विशेषताहरू हुन जरुरी छ   
	सामान्यतया विश्वविद्यालयमा प्राप्त हुने सबैभन्दा विशिष्ट उपाधि विद्यावारिधिको डिग्री हासिल गरेको र आफ्नो विधामा उत्कृष्टता हासिल गरेको व्यक्ति मात्र उपकुलपतिको उम्मेदवारका रूपमा चयन गर्नु जरुरी छ  तर यहाँ स्मरणीय प्रसंग के छ भने जागिर खाने मनोवृत्ति भएको वर्षौंदेखि एउटै पाठ्यक्रममा केन्दि्रत भई आफूलाई कर्मकाण्डीय दर्शनमा सीमित राखेको व्यक्ति पनि उपयोगी हुँदैन   
	पौराणिक कथाहरूमा उल्लेख भएझैं तत्कालीन परिस्थितिमा उत्पन्न प्रलयलाई नाश गर्न या एउटा विशिष्ट प्रकृतिको ऐतिहासिक अनुष्ठान सम्पन्न गर्न अवतारको प्रादुर्भाव भएजस्तो उपकुलपति पनि निर्धारित समयमा विश्वविद्यालयलाई एउटा निश्चित कोसेढुंगामा पुर्याउन सक्ने एक आदर्श व्यक्तित्व हुनु जरुरी छ  उपकुलपति भनेको विश्वविद्यालयको राजनेता हो अगुवा हो नाइके हो जसको मार्गदर्शनलाई अनुयायीहरूले अनुसरण गर्छन्   
	अनुयायीहरूका लागि आदर्श व्यक्ति भनेको आफू संलग्न भएका गतिविधिमा अग्रपंक्तिमा देखिएका अगुवाहरू हुने हुनाले सकेसम्म विश्वविद्यालयका गतिविधिमा उपकुलपतिले आफूलाई औपचारिक रूपमा प्रदर्शन गर्न सक्नुपर्छ  सार्वजनिक समारोहमा उपस्थित भई वा इमेल नियमित प्रकाशन वा सार्वजनिक वक्तव्यमार्फत विश्वविद्यालयका दृष्टिकोण वा उपलब्धिहरूलाई प्रसारण गर्नुपर्छ  उपकुलपति जति नतिजामुखी वा उत्पादनमूलक हुन्छ त्यसले अनुयायीहरूलाई प्रेरणा मिल्छ  यसकारण यसो गर्नका लागि उपकुलपतिको व्यक्तिगत समय व्यवस्थापन चुस्तदुरुस्त हुन जरुरी छ   
	अबको उपकुलपति हुने व्यक्तिका लागि काठमाडौं विश्वविद्यालयको चार वर्षको पदावधि भनेकै उसको जीवनकालको सबैभन्दा गरिमामय कालखण्ड हुन सक्छ  त्यसकारण उसमा विशिष्ट इच्छाशक्ति उच्च आत्मविश्वास वा नतिजामुखी संकल्प गर्न सक्ने सामथ्र्य हुन जरुरी छ  म कुनै पनि परिवेशमा पलायनवादतिर लाग्दिनँ  पेसागत आदर्शलाई मूल मन्त्र मानेर काम गर्छु  व्यक्तिगत स्वार्थ निजी फाइदा र थिति बिगार्ने पहलका विपक्षमा उभिन्छु भन्ने संकल्प गर्न सक्ने व्यक्तित्व हुनुपर्छ  कुनै पनि समस्या वा चुनौतीको सामना गर्नका लागि मौलिक समाधानको कल्पना गर्न नसक्ने र शक्तिकेन्द्रहरूका आडमा विवेकहीन उन्मादको प्रदर्शन गर्ने व्यक्ति उल्लिखित पदका लागि घातकसिद्ध हुनेछ   
	उपकुलपतिमा चमत्कारिक हिसाबको सर्वमान्य अवधारणामा आधारित निर्णय लिन सक्ने क्षमता हुन जरुरी छ  जस्तोसुकै प्रतिकूल अवस्था होस् या सामान्य उसमा यस सन्दर्भमा विलक्षण प्रतिभाको नै रूप हुन जरुरी छ  आवश्यक परेमा आफ्ना परामर्शदाताहरू वा पेसाविदहरूसँग तुरुन्तै सम्पर्क गरी निचोडमा पुग्ने कला पनि उसमा हुनु जरुरी छ  समस्या पर्दा वा चुनौतीको सामना गर्दा प्रतिक्रियात्मक टिप्पणी व्यक्त नगर्ने नैराश्यले छोएको या हतोत्साही भएको झलक कहिले पनि नदिने आगन्तुकका कुरा सुन्ने वा मर्का बुझ्ने औपचारिक वा अनौपचारिक भेटघाटलाई उत्पादनमूलक र वस्तुनिष्ठ बनाउने खुबी भएको व्यक्ति उपकुलपतिका लागि सुहाउँछ  आफूले विश्वविद्यालयमा अर्पेको समयको कुनै पनि अवसर मूल्यबारे सचेत हुने पनि हुनुपर्छ   
	उपकुलपतिमा व्यक्तित्व चिन्ने गुण हुनुपर्छ  साझा लक्ष्य प्राप्तिका लागि के काम गर्नु आवश्यक छ र त्यो कसले के गर्न सक्छ भन्ने प्रश्नको उत्तर निमेषभरमै दिने र कसैलाई कार्यादेश दिइसकेपछि उसबाट उच्च गुणस्तरको नतिजा प्राप्त गरेरै छोड्ने कौशलसमेत उनमा हुनुपर्छ  विश्वविद्यालयको प्रणालीभित्र प्रवेश गरिसकेका कामचोर र निजी स्वार्थको पछि हिंड्ने व्यक्तिहरूको पहिचान गरी तिनीहरूको प्रवृत्तिमा व्यापक सकारात्मक परिवर्तन ल्याउन सक्ने विशेषता उपकुलपतिमा हुनु जरुरी छ  भावनात्मक स्थायित्व अर्को महत्त्वपूर्ण विशेषता हो   
	दु ःखेष्वनुद्विग्नमना ः सुखेषु विगत स्पृह ः  
	वीतरागभयक्रोध ः स्थितधीर्मुनिरुच्यते   
	गीता  
	यसको विपरीत कुनै प्रसंग या परिस्थितिमा सन्दर्भ मिलाएर रमाइलोपन थप्न सक्ने कौशलता पनि उपकुलपतिमा हुनु जरुरी छ  
	डा खतिवडा काठमाडौं विश्वविद्यालयका सहप्राध्यापक हुन् भने  
	डा आचार्य टोकियोस्थित नेसनल ग्य्राजुएट इन्स्िटच्युट अफ पोलिसी स्टडिजका अतिथि प्राध्यापक हुन्   
"
