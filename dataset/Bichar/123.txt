सरकारसेना चिसिंदो सम्बन्ध"सेनाले राजनीति जान्नुपर्छ अभ्यास गर्नु हुँदैन  यो भनाइ नेपाली सेनाका पूर्वरथी र हाल सेना समायोजन रेखदेख र पुनःस्थापन विशेष समितिका संयोजक बालानन्द शर्माको हो  यस अभिव्यक्तिमा सेनाको गैरराजनीतिक चरित्र सैद्धान्तिक तथा व्यावहारिक रूपमै प्रतिविम्बित हुन्छ ""
	सेनाले राजनीति जान्नुपर्छ अभ्यास गर्नु हुँदैन  यो भनाइ नेपाली सेनाका पूर्वरथी र हाल सेना समायोजन रेखदेख र पुनःस्थापन विशेष समितिका संयोजक बालानन्द शर्माको हो  यस अभिव्यक्तिमा सेनाको गैरराजनीतिक चरित्र सैद्धान्तिक तथा व्यावहारिक रूपमै प्रतिविम्बित हुन्छ  नेपाली सेनाले आफ्नो संस्थापनाकालदेखि नै बहालवाला सरकारको नेतृत्व र आदेश शिरोधार्य गरिआएको अनि सरकारको नुनको सोझो गरेको तथ्य जानकारी गराउँदै आएको छ  यसो भए तापनि नेपाली सेना विवादरहित भने हुनसकेको छैन  राष्ट्र सेना र जनताको सम्बन्ध निर्विवाद तवरबाट अघि बढ्नसकेको छैन  सरकार राजनीतिक दल र सेनाबीचको सम्बन्धमा तादम्यता रहनसकेको छैन  एकअर्काप्रतिको शंकास्पद व्यवहार अझै कायमै छ  हालैका केही घटनाक्रमले पनि सेना सरकार र राजनीतिक दलहरूबीच सम्बन्ध चिसिएको छ  त्यस मध्येको पहिलो विवादको कारण त सरकारबाटै पलायन हुनुपर्ने अवस्था आएको थियो  दोस्रो विवाद भने सेनाका उच्च पदाधिकारीहरूबाट अविलम्ब समय सापेक्षित निर्णय लिएबाट टरेको छ  यी दुवै विवादमा बल्भिएको मुद्दाचाहिँ नेपाली सेनामा माओवादी दलका पूर्व छापामारहरूको समायोजन नै रहेको छ  
	संविधानसभाको निर्वाचनपछि स्थापित माओवादी दलको नेतृत्वको सरकारले आफ्ना छापामारहरूको समायोजन कार्य अघि बढाउन तत्कालीन प्रधानसेनापति रुक्मांगत कटवाललाई आफ्नो स्वार्थ अनुकूल प्रयोग गर्न नसकी बर्खास्त गर्ने निर्णयमा पुग्नु उक्त निर्णयलाई उल्ट्याउन माओवादी बाहेकका सम्पूर्ण राजनीतिक दलहरू एकमत हुनु र देशी विदेशी शक्तिहरूको सहानुभूति बटुल्न सक्नु सेनापति कटवालको राजनीतिक सफलताकै रूपमा विश्लेषण गरिएको थियो  फलस्वरूप क्रान्तिकारी सरकारको असफल प्रधानमन्त्री प्रचण्डले पदत्याग गर्नु अनि नागरिक सर्वाेच्चताको आन्दोलनसित उक्त विवादित सन्दर्भ सेलाएको थियो  यहाँ मननयोग्य तथ्य के हो भने नागरिक सरकार र सेनासम्बन्धी सो विवादित प्रसंगको चुरो सेनाको संस्थागत संरचनागत मर्यादाको अक्षुणताको निम्ति सेनापति कटवालद्वारा प्रदर्शित प्रतिबद्धता थियो  सो प्रतिबद्धता कायम राख्न कटवालले राजनीति गरेको आरोपसमेत व्यहोर्नु परेको थियो तर यस प्रसंगबाट माओवादीको सेनालाई कमजोर गर्ने अभीष्ट पूरा हुन नसक्नुका साथै उक्त दल बाहेकका अन्य राजनीतिक दलहरू र सेनाबीच शाहीकालमा रहेको तिक्तता मेटाउन पनि सार्थक भएको थियो  सायद यसैले पनि हुनसक्छ एमालेका वरिष्ठ नेता माधवकुमार नेपाल नेतृत्वको सरकारको रक्षामन्त्री विद्या भण्डारीले नेपाली सेनाको अभिभावकत्व लिँदै समायोजन विशेष समितिको निर्णय अन्तिम हुँदैन भनी कुर्लिन्थिन्  
	तर हालका घटनाक्रमले भने परिस्थिति फेरिएको संकेत गर्छ  संयोगवश अहिलेको सरकार पनि माओवादीकै नेतृत्वमा रहेको छ  प्रधानमन्त्रीको हैसियतले बाबुराम भट्टराईको निर्देशनमा प्रधानसेनापति छत्रमानसिंह गुरुङले आफ्नो संस्था सम्बन्धित उपल्लो निकाय र सहयोगीहरूको समेत जानकारीबेगर प्रधानमन्त्रीलाई आफैंले माघ  गते तथाकथित ननपेपर अनौपचारिक दस्तावेज छलफलका लागि बुझाए  उक्त दस्तावेजको सम्पूर्ण अंश प्रमुख राजनीतिक दलका नेताहरू र त्यसबारेको समाचार सर्वसाधारणको जानकारीमा आएपछि परिस्थितिले कोल्टे फेरेको छ  नेपाली सेनामा माओवादी छापामारहरूको समायोजनको मुद्दा अति जटिल मोडमा पुग्दा महानिर्देशनालयको संरचना र व्यवस्थापनसम्बन्धी सेनापतिद्वारा प्रस्तावित खाका प्रतिपक्षमा रहेका नेपाली कांग्रेस र नेकपा एमालेका साथै अन्य दलहरूले अमान्य ठहर्याएको छ  
	सर्वसाधारणको जानकारीमा आएअनुसार प्रधानसेनापति गुरुङले समायोजनको सन्दर्भमा निणर्ायक वैधानिक संयन्त्र विशेष समितिलाई पूर्णतया बेवास्ता गर्नु लोकतान्त्रिक विधि अनुसारको आफ्नो उपल्लो आधिकारिक निकाय रक्षा मन्त्रालयमार्फत् उक्त दस्तावेज पेस नगर्नु र सेनालाई गि्रनलाइट मिल्छ भन्ने भारतीय राजदूतको माघ  गतेको वक्तव्यपछि सेनापतिद्वारा कूटनीतिक प्रक्रियामा मात्र चलनचल्ती हुने ननपेपर बुझाइनु मात्र काकताली परेको भनी सम्भिनु पनि हुँदैन  
	यस घटनाले गर्दा अहिले माओवादी छापामारहरूको सेनामा समायोजनको प्रसंग महत्त्वपूर्ण हुनुका साथै संवेदनशील नै भए पनि नेपाली सेनाको संस्थागत सुदृढीकरणको साथै सरकार राजनीतिक दल र सेनाबीचको सम्बन्ध निराकरणको सन्दर्भमा गौण हुनपुगेको छ किनभने नागरिक सरकार र सेनाबीचको सम्बन्धलाई अब विधिको कुरामात्र गरेर टार्न सक्ने अवस्था रहेन  उक्त सम्बन्धको चेन अफ कमाण्डको स्पष्ट खाका कोर्नु अत्यावश्यक भएको छ  साथै सरकारको सैन्य नीति छैन यसको खाँचो छछैन त्यसको निर्णय हुनुपर्छ  सैनिक नीतिभन्दा सरकारले सेनाको संरचनागत संख्या ढाँचा संगठन हातहतियार तथा सञ्चालनपरिचालन प्रक्रियाको किटान गर्न नै सकेको छैन  हचुवाको भरमा गरिने निर्णयले सेनाजस्तो अति संवेदनशील अनि मर्यादित राष्ट्रिय अंग व्यवस्थित गर्न सकिँदैन  यहाँ चेन अफ कमाण्डको जिकिर गर्दा सेना नियन्त्रणको महत्त्वपूर्ण अंग प्रधानमन्त्रीको कार्यालय होइन रक्षा मन्त्रालय हो र हुनुपर्छ  यो अनिवार्य हुन्छ  साथै रक्षामन्त्रीमा पदासीन हुने व्यक्ति गैरसैनिक हुनु अत्यावश्यक हुन्छ  यसको उचित व्यवस्थापन गर्न नसकुन्जेल हाम्रो सैन्यशक्तिको कुनै उपादेयता रहने छैन  लोकतान्त्रिक व्यवस्थामा सैनिक मुख्यालयको सरकारसितको सम्पर्क रक्षा मन्त्रालयमा पदस्थ रक्षासचिवमार्फत् र रक्षामन्त्रीसित हुन्छ  चेन अफ कमाण्डको कडी र प्रक्रिया यसरी कायम गरिन्छ तर हामीकहाँ त व्यवस्था होइन इच्छा र अवसर बढी सार्थक रहन्छ  उदाहरणका लागि भनौं मन्त्रिपरिषदको निर्णयबाट  को संख्यामा मधेसी युवालाई सेनामा भर्ती गर्न खोज्दा प्रधानसेनापतिज्यू सेनालाई जातीयवाद लादिनबाट बचाउन परमाधिपति राष्ट्रपतिलाई गुहार्न पुगेका थिए तर ननपेपर प्रधानमन्त्रीलाई बुझाउन आफैं पुग्दा भने उनले राष्ट्रपतिलाई सुइँकोसमेत दिएनन्  यसैले सेनाका परमाधिपति राष्ट्राध्यक्ष रामवरण यादवले फागुन  गते राष्ट्रपति भवन पुगेका सेनापतिलाई सम्मानपूर्वक सम्झाएः  सेनाको दीर्घकालीन संस्थागन हितमा कुनै सम्झौता नगर्न  सातबुँदे सहमतिको अक्षरशः पालना गर्न र  राजनीतिक तहले गर्ने काम नगर्न  
	प्रधानसेनापतिको केही खास मानवीय कमजोरीका कारण संस्थागत निर्णय झल्किने दस्तावेज तयार पार्दासमेत आफ्ना प्रमुख सहयोगीहरू प्रिन्सिपल स्टाफ अफिसर्सको विश्वास आर्जन गर्न खोज्नु र पीएसओजलाई अनभिज्ञ नै राख्नुबाट पनि सो ननपेपरको उद्देश्य शंकारहित नहुनु हो तर पीएसओजको शिष्ट प्रतिवादका साथै फागुन  गतेको दुई दिने पाँचै विकास क्षेत्रका पृतनापति बैठकपछि परिस्थिति सुधारिएको र सेना आफैंले सातबुँदे सम्झौता बाहिर जाँदैन भनी दुई पृष्ठ लामो विज्ञप्ति जारी गरेको छ  
	केही असमझदारी अन्योल र स्वार्थकै कारण नेपाली सेनाको व्यावसायिक र गैरराजनीतिक प्रतिष्ठामा आँच आए पनि उक्त संगठनभित्रको उच्च पदस्थ मर्यादित अधिकृतहरूको संस्थागत स्वार्थप्रतिको कटिबद्धताले गर्दा माओवादीको सेनाभित्र विभाजन र विचलन ल्याई संस्थागत कमजोरीबाट फाइदा लिने चाल भने असफल भएको छ  प्रधानसेनापति गुरुङ प्रधानमन्त्री भट्टराईको विश्वसनीयताबाट पनि अवगत भएका छन् जुन उनले आफैं संगठनका सहयोगीहरूसितको विश्वसनीयता गुमाएर मात्र बोध गरेका छन्  
	यहाँ उल्लेखनीय तथ्य के हो भने पूर्व सेनापति कटवालको राजनीति सेनाले संस्थागत हित संरक्षण गर्न तल्लिन थियो  उनी विस्तृत शान्ति सम्झौताकै आधारमा सहमतिमा पुगेका छापामारहरूको समायोजन कार्यको मुख्य व्यवधानकै रूपमा माओवादीले लिएको थियो  त्यसैले उनी बरखास्तीमा परे तर जोगिए  कटवाल प्रकरणमा शक्तिशाली सरकारको नेतृत्व सम्हालेको माओवादी एक्लियो  अहिलेको अवस्था त्यसको ठीक उल्टो छ  प्रधानसेनापति गुरुङ माओवादी बाहेकका अन्य प्रमुख राजनीतिक दलहरूको शंकाको घेराबाट बाहिर निस्कन सकेका छैनन्  उनी आफ्नै संगठनभित्र पनि प्रायशः अधिकांश सैनिक अधिकृतहरूको उनको नेतृत्वप्रतिको निसर्त समर्पण गुमाएको छ  ऊबेला कटवालले विदेशी समर्थनसमेत जुटाउनसकेका थिए तर यो बेला गुरुङले बाबुरामकै निम्ति भए पनि समायोजनका निम्ति गि्रन सिग्नल पाए पनि त्यो विदेशी समर्थनको उपयोग भने गर्न सकेनन्  तसर्थ सेनापति गुरुङ आफ्नै संगठनको उच्चपदस्थ अधिकृतहरूका साथै माओवादी बाहेकका अन्य राजनीतिक दलको नेतृत्व वर्गबाट एक्लिएका छन्  नेपाली सेनाको व्यावसायिकताको साथै संगठनात्मक स्वरूप नै धरापमा पर्नसक्ने स्थितिबाट समयमै सम्हालिनुबाट संक्रमणकालको यस दुरुह परिस्थितिमा राष्ट्रिय स्वार्थ रक्षार्थ स्थापित एउटा संस्था त कमसेकम अपराजित भएको छैन भनी चित्त बुझाउने ठाउँ रहेको छ  यसैले हुनसक्छ सेनालाई अनाहकमा राजनीतिमा तान्नु हुन्न भनी लोकतन्त्रका हिमायती राजनीतिक दलहरूले सौहार्दपूर्ण अभिव्यक्ति दिएका छन्  
	 
	 
	 
	 
	
"
