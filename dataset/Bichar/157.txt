समायोजनको अन्तरवस्तुमाओवादी दलभित्रकै विवाद फेरि चुलिएपछि महत्त्वपूर्ण राष्ट्रिय मुद्दाहरू ओझेलमा पर्न थालेका छन्  "
	माओवादी दलभित्रकै विवाद फेरि चुलिएपछि महत्त्वपूर्ण राष्ट्रिय मुद्दाहरू ओझेलमा पर्न थालेका छन्  शान्ति प्रक्रिया अन्तर्गतको अति संवेदनशील र प्राथमिक पक्ष राष्ट्रिय सेनामा माओवादीका पूर्व छापामारहरूको समायोजनसम्बन्धी विशेष समितिको आइतबारका लागि निर्धारित बैठकसमेत बिनासूचना स्थगित भयो  त्यसको कारण माओवादीको मोहन वैद्यपक्षीय खेमाले आफ्नै दलको नेतृत्वमा रहेको सरकारविरुद्ध आन्दोलनको कार्यक्रम पत्रकार सम्मेलन गरी सार्वजनिक गर्नु नै रहेको छ  माओवादीकै संस्थापन पक्षीय आकस्मिक बैठकको व्यस्तताले गर्दा लडाकु समायोजन विशेष समितिको पदेन अध्यक्ष प्रधानमन्त्री बाबुराम भट्टराईले उक्त समितिका अन्य दलका सदस्यहरूको जानकारीबेगर नै एकतर्फी रूपमा बैठक रद्द गरे  यस कृत्यबाट पनि माओवादीको आन्तरिक किचलो सरकारकै नेतृत्व गरिरहेको सो दलका नेताहरूका लागि राष्ट्रिय प्राथमिकताको विषयभन्दा पनि बढी महत्वपूर्ण रहेको पुष्टि हुन्छ  माओवादीको सैद्धान्तिक र व्यावहारिक तवरबाट उठ्ने विवाद र अन्तरदलीय गुटबन्दीबाट राष्ट्रिय राजनीति अछूत रहेको छैन  त्यस दलको नेतृत्व वर्गबीचको सम्बन्धको उतारचढावले राज्यको सम्पूर्ण अवयव प्रभावित हुनुका साथै निर्दिष्ट भएका छन्  त्यसमध्ये शान्ति प्रक्रिया र संविधान निर्माणकार्य उक्त दलकै अभिरूचि तथा महत्वाकांक्षाले गर्दा माओवादी नेताहरूकै तुजुक र तजबिजमा निर्भर हुनपुगेको छ  अन्य राजनीतिक दलहरूले माओवादीहरूलाई पूर्वप्रतिबद्धताको स्मरण गराउँदै उनीहरूकै एजेन्डामा बहस र प्रतिक्रिया जनाउन बाध्य भएका छन्  
	लगभग चार वर्षको निरन्तर प्रयासपछि शान्ति प्रक्रिया र संविधान निर्माणकार्य उपलब्धिहीन भने रहनुको कारण सबैजस्तो प्रमुख राजनीतिक दलहरूको विवादबीच पनि सहमतिमा पुग्ने दृढता रहेको छ  यति हुँदाहुँदै पनि शान्ति प्रक्रिया र संविधान निर्माणको विधि र त्यसबारे देखापरेका विवाद भने सम्झौताहीन रहेको छ  यही विधि र उद्देश्यको विवाद माओवादी भित्रको अन्तरसंघर्षको चुरो पनि रहेको छ  वैद्य समूह सम्मानजनक समायोजन र जन संविधानलाई शान्ति प्रक्रिया र संविधान निर्माणको पूर्वाधार ठान्छन्  अन्यथा समायोजन र संविधान निर्माण प्रक्रियालाई अपूर्ण र अमान्य ठहर्याउँछन्  उनीहरूको भाषामा सम्मानजनक समायोजन पहिले त सेनाद्वारा स्थापना गरिने महानिर्देशनालयकै नेतृत्वको दावीमा अड्को थियो  त्यसैगरी संविधान निर्माणकार्य पनि संघीय लोकतान्त्रिक गणतन्त्रको सट्टा जनगणतन्त्रात्मक अवधारणाबाट प्रभावित हुनुपर्ने अनिवार्यता रहेको छ  जसअनुसार उनीहरू राष्ट्रिय सेनाभित्र पनि माओवादी लडाकुको पहिचान अक्षुण्ण राख्नुको साथै साम्यवादी संविधानको तर्जुमा गर्न चाहन्छन्  फलस्वरूप नेपाललाई अर्धसामन्ती र अर्धऔपनिवेशिक परिस्थितिबाट मुक्त गराउन चाहन्छन्  
	यस प्रक्रियामा माओवादीको संस्थापन पक्षको कुनै विद्वेष नरहे पनि वैद्य समूहको विरोधलाई भने शान्ति प्रक्रिया र संविधान निर्माणकार्य विथोल्ने दुष्प्रयास भनी आरोप लगाएका छन्  
	शान्ति प्रक्रियाका विभिन्न मुद्दाहरू जस्तै सत्यतथ्य निरूपण विस्थापितहरूको पुनर्वास बेपत्ताहरूको खोजी मेलमिलाप दण्ड सजाय र आममाफीबाहेक पहिलो चरणमा थालिएको पूर्व छापामारहरूको समायोजन र हतियार व्यवस्थापनकार्य अझै अवरूद्ध नै छ जुन माओवादीबीचको गुटबन्दी र विवादबाट अति प्रभावित भएको छ  शान्ति प्रक्रियाबारे माओवादीबीच नै समवन्यनकारी भूमिकाको अभाव रहेको छ  
	यसैले विस्तृत् शान्ति सम्झौतामा हस्ताक्षर गर्दा आत्मविश्वासका साथ  महिनाको समयावधिभित्र शान्ति प्रक्रिया टुंग्याउने प्रतिबद्धता जनाए पनि माओवादी छापामारहरूकै भविष्यसित गाँसिएको समायोजन र पुनःस्थापनकार्यप्रति उक्त दल अधिकांश समय उदासीन नै रह्यो  हालै केही समयको अन्तरालपछि अन्य दलहरूको दबाबमा फागुन  गते लडाकु समायोजन विशेष समितिको बैठक बस्यो  उक्त बैठकमा प्रधानमन्त्री भट्टराईले राष्ट्रिय सेनाका प्रधानसेनापति छत्रमानसिंह गुरुङले माघ  गते ठाडै बुझाएको अनौपचारिक दस्तावेज मेरो आफ्नै प्रारम्भिक प्रस्ताव भनी प्रस्तुत गरेका थिए  हाकाहाकी ढाँट सो विवादित प्रस्तावलाई अन्य सदस्यहरूले ठाडै अस्वीकार गरे  सेनापति गुरुङले बुझाएको सो दस्तावेज सार्वजनिक तवरमै विवादित भएपछि सेनाको सम्बन्धित विभागबाट त्यसको विधिवत तवरबाट खण्डन गरी सेना सम्झौताबाहिर जाँदैन भनी विज्ञप्ति जारी गरेको थियो  प्रधानमन्त्री भट्टराईले भने सोही दस्तावेजलाई आफ्नो भनी जस्ताको त्यस्तै विशेष समितिमा प्रस्तुत गर्ने आँट त्यो दस्तावेज उक्त समितिका सदस्यहरूबाट कुनै हालतमा स्वीकृत हुँदैन भन्ने जानकारीको साथै गरेकोले समायोजन कार्यप्रति उनी गम्भीर नरहेको स्पष्ट हुन्छ  अन्यथा कात्तिक  गते हस्ताक्षर गरिएको सातबुँदे सहमति विपरीतको सो प्रस्तावित खाकालाई प्रधानमन्त्रीले समायोजन सम्बन्धित आधिकारिक निकायमा अनुमोदनकै लागि प्रस्तुत गर्नुको अरू कुनै कारण देखिँदैन  विशेष समितिमा प्रतिनिधित्व गरेका अन्य दलका सदस्यहरूकै भनाइमा पनि सातबुँदे सहमति विपरीत यो प्रस्तावलाई आफ्नै भनी विशेष समितिद्वारा वैधानिकता प्रदान गर्ने प्रयासले गर्दा पनि समायोजनकै सन्दर्भमा माओवादीको नियत ठीक छैन भन्ने स्पष्ट भएको छ  
	यसको पुष्टि विशेष समिति बैठकको लगत्तैपछि आफ्नो सरकारी निवासमा चैत  गते भेला भएका छापामारहरूको करिब  जना कमाण्डरहरूबीच प्रधानमन्त्री भट्टराईले आफ्नो भनेर पेस गरेका प्रारम्भिक प्रस्ताव वास्तवमा नेपाली सेनाले दिएको प्रस्ताव नै थियो भनी सकारेबाट पनि हुन्छ  सरकारको विश्वसनीयता नै अति न्यून रहेका बेला प्रधानमन्त्री स्वयंले विशेष समितिमा सहभागी अन्य दलका नेताहरूको समेत विश्वास आर्जन गर्ने प्रयत्न नगर्दा उसको क्रियाकलापबाट सबै आशंकित भएका छन्  कुनै पनि व्यक्ति यदि आफ्नो ओहदा पदीय दायित्व सामाजिक मर्यादा र राष्ट्रिय सन्दर्भलाई बुझेर पनि स्वार्थलिप्त रहन्छ भने उसको प्रतिष्ठा सार्वजनिक छवि र सामाजिक हैसियतमा आँच आउन सक्छ  अरूले नकार्न र अवमूल्यन गर्नै पर्दैन  जुन प्रकृति र प्रवृत्तिका व्यक्तिहरू आज राष्ट्रको विभिन्न संस्था र निकायमा पदासीन छन्  तिनीहरूको आचरण आफ्नै व्यवहारबाट पुष्टि भएको छ  अरू कसैले होच्याउनु नै पर्दैन  प्रधानमन्त्री भट्टराईलाई विशेष समितिका सदस्यहरूले सोझै ढँटुवा भन्नुमा उनको व्यवहार नै जिम्मेवार छ  अझ डा प्रकाशचन्द्र लोहनी त ठाडै प्रश्न गर्छन् अब कति झेल गर्ने  अनि थप्छन् सेनामा कसैलाई छापसहितको फौज खडा गर्ने राजनीतिक खेलको आभास सबैले पाए  नागरिक चैत   डा लोहनी त सायद स्वनामधन्य सुरक्षाविज्ञ अवश्य होइनन्  
	माओवादी नेतृत्वको यस नियतले समायोजन सन्दर्भमा अनिश्चितता थपेको छ  विशेष समितिका अन्य सदस्यहरू माओवादीप्रति आश्वस्त हुनसकेका छैनन्  उनीहरूको बुझाइमा माओवादीको मूलभूत उद्देश्य समायोजनमार्फत राष्ट्रिय सेनाभित्रै आफ्नो सैनिक वर्चस्व कायम राख्ने प्रयत्न हो  डा मिनेन्द्र रिजालको भनाइबाट यो तथ्य स्पष्ट हुन्छ हामी पार्टीको सेना हुन्छ भन्ने मान्यता स्वीकार्न सक्तैनौं  कान्तिपुर   
	चैत  अर्का सदस्य भीम रावलको भनाइमा महानिर्देशनालय सेनाकै संस्थागत अंग हुने हुँदा त्यसको गठनका लागि कार्यकारीले छुट्टै आदेश जारी गर्नुपर्ने आवश्यकता छैन  प्रचलित मापदण्डअनुसार लडाकुहरूको समायोजन गर्ने सातबुँदे सहमतिभन्दा बाहिर गएर नयाँ सहमति गर्न नसकिने हुँदा प्रधानमन्त्रीले आफ्नो भनी प्रस्तुत गरेको प्रस्तावको नौ दस विषयमा परिवर्तन गर्नुपर्ने विचार नेपाली कांग्रेस र एमालेका प्रतिनिधिहरूले व्यक्त गरेका छन्  
	तसर्थ माओवादी छापामारहरूको राष्ट्रिय सेनामा समायोजन गरी महानिर्देशनालय अन्तर्गत संचालन गर्न दर्जा निर्धारण तथा संख्यामा सहमति हुन नसक्नुमा मात्र सीमित छैन  माओवादीहरूले सहायकरथी दर्जाको बटमलाइन तोकेका छन् भने अन्य दलहरूबाट पद निर्धारणमा केही सहुलियतको अपेक्षा गर्नु स्वाभाविक हुन्छ  तर गाँठी कुरो समायोजनको परिभाषा माओवादी लडाकुहरूको पहिचान राष्ट्रिय सेनामा बदल्नु हो माओवादी छापामारको अस्तित्व मेट्नु हो  तर डा रिजालको बुझाइमा शान्ति प्रक्रियालाई अघि बढाउने विषयमा प्रधानमन्त्री उहाँको पार्टीको जुन सोच छ त्यसबाट शान्ति प्रक्रिया अघि बढ्ने सम्भावना देखिन्न  कारण मुलुक एउटै रहे पनि राष्ट्रिय सेनाभित्र कुनै एक खास पार्टीप्रति निष्ठा भएको सेना कायम हुने सम्भावना रहुन्जेल शान्ति र स्थायित्व परिकल्पनामात्र हुनेछ  समायोजनसितै अल्भिएको अर्काे मुद्दा लडाकुहरूको हतियारको व्यवस्थापन रहेको छ  विभिन्न शिविरहरूमा सुरक्षित राखिएको हतियारको साँचो सरकारलाई हस्तान्तरण गरिए पनि माओवादी अध्यक्ष प्रचण्डको भनाइमा खोलाले बगाएको हतियारहरूको तथ्यांक संकलन कार्य त बाँकी नै छ  रेखदेख समायोजन र पुनःस्थापनको सन्दर्भमा स्वेच्छिक अवकाश रोजेका छापामारहरू र शान्ति सम्झौतापछिको चरणमा शिविरबाहिर नै रहेका वाईसीएलमा सम्मिलित करिब तीन हजार लडाकुहरूसित रहेका कतिपय हतियार संकलन गरी सामूहिक रूपमा नष्ट गर्ने वा संग्रहालयमा राख्ने निर्णय र सहमति हुन पनि बाँकी नै छ  
	यस परिप्रेक्ष्यमा माओवादीभित्र सरकारसित असन्तुष्ट र असहमत रहेको वैद्य समूहको आन्दोलनमा उत्रिने धम्कीलाई माओवादी संस्थापन पक्षले जसरी बुझे पनि त्यसलाई दबाबमूलक कार्यक्रमकै रूपमा लिनुपर्ने हुन्छ  वैद्य पक्षले स्वेच्छिक अवकाशमा गएका असन्तुष्ट छापामारहरूको संगठन गरी अर्कै लडाकु दस्ता कायम गर्ने र विद्रोह गर्ने धम्कीको आडमा पनि माओवादीको संस्थापन पक्षले आफ्नो बाध्यता देखाई विशेष समितिमा रहेका अन्य दलहरूसित नयाँ शिरामा बार्गेनिङ गरी समायोजनकै सन्दर्भमा लचकता अपनाइदिन अनुरोध गर्न सक्छन्  त्यसैले अब हुने विशेष समितिको बैठकमा यो सम्भावनाप्रति सचेत रहन अन्य दलका सदस्यहरूलाई आवश्यक छ  कारण माओवादी भित्रकै विवादले पनि उक्त दलको संस्थापन पक्षलाई आफ्नो एजेन्डा र विचारलाई अग्रणी भूमिका दिन सघाएकै छ किनभने सम्मानजनक समायोजन र जन संविधान माओवादीको स्पष्ट उद्देश्य हो  यो उक्त दलभित्र निर्विवाद छ  त्यसैले गत माघ महिनामा माओवादी नेताहरूबीच जेसुकै सहमति र निर्णय भए तापनि त्यसको ठोस कार्यान्वयन हुन नसक्नुमा प्रधानमन्त्रीको राजीनामा नै प्रमुख मुद्दा रहेको छ  यस परिस्थितिमा बाबुराम भट्टराईको राजीनामा अस्थिरता र अराजकताको निरन्तरतामात्र नभई शान्ति प्रक्रिया र संविधान निर्माणकार्यलाई पुनः अनिश्चिततातिर धकेल्नु नै हुनेछ  यस दुर्गतिपूर्ण स्थितिबाट सबैभन्दा बढी लाभान्वित प्रधानमन्त्री स्वयं भएका छन्  इतिहासमा अति कमजोर निकृष्ट सरकारको नेतृत्व गरे पनि यस मानेमा बाबुराम भट्टराई साँच्चिकै भाग्यमानी ठहरेका छन्  त्यसैले त उनी भन्छन् संविधान हामीले चाहेजस्तो लेखिनेछ  यसबारे द्विविधा नराखे हुन्छ  उनी अर्थमन्त्री हुँदा नयाँ पत्रिकामा प्रकाशित लेखको मजबुन नै हो यो  त्यसैले बाबुराम र मोहन वैद्यको सैद्धान्तिक धार र सोचाइमा भिन्नता खोज्नु निरर्थक छ  शान्ति प्रक्रिया र संविधान निर्माणको सार्थकता सबै दलको निर्णयात्मक सहभागिताकै प्रतिफल भएको छ  संविधानसभामा ठूलो दलकै रूपमा रहे पनि माओवादी नेतृत्वले हस्तक्षेपकारी भूमिकामा मात्र आफूलाई प्रस्तुत गरेको छ  उदाहरणस्वरूप संवैधानिक समितिलाई ओझेलमा पार्न विवाद सुल्झाउने उपसमितिको संयोजकत्व माओवादी अध्यक्ष प्रचण्डले गर्नु  संविधान निर्माण सम्बन्धित विवाद भने ज्युँकात्युँ बाँकी नै छ  राज्यको पुनःसंरचना तथा शासकीय स्वरूपसम्बन्धी विवाद टुंगिने कुनै लक्षण छैन  त्यसैगरी निर्वाचन र न्यायपद्धति बारेको विमति यथावत नै छ  सामाजिक विभेदका त्रिमूर्ति महिला दलित तथा नागरिकताबारे कुनै व्यावहारिक सहमतिमा पुग्न सकिएको छैन  यी सबै मुद्दालाई समष्टिगत तवरबाट संविधान निर्माण प्रक्रियामा समावेश गर्नकै लागि पनि लडाकु समायोजन प्रक्रिया अघि बढाउनु अनिवार्य छ तर कुन मूल्यमा  महानिर्देशनालय गठनको निम्ति कार्यकारी आदेश जारी गरेर त्यसमा माओवादी लडाकुका प्रतिनिधिस्वरूप सहायकरथीको नियुक्ति प्रदान गरेर कि सातबुँदे सहमतिको बुँदा  को ग र घ मा उल्लिखित सम्झौताको सर्तहरूको पालना गरेर समायोजन प्रक्रिया अघि बढाउने  उक्त निर्णय लिने आधिकारिक निकाय भने विशेष समिति नै हुनेछ 
"
