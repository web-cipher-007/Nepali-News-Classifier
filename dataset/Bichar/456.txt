वैद्यको वामावर्त बाटोजनयुद्ध आरम्भ भएको मुस्किलले दुई वर्षमात्र भएको थियो  "
	जनयुद्ध आरम्भ भएको मुस्किलले दुई वर्षमात्र भएको थियो  एउटा काम विशेषले मोहन वैद्य किरण बाबुराम भट्टराई र यो पंक्तिकार दिल्लीबाट एउटै रेलमा गोरखपुर आउँदै थियौं  रेलमा कमरेड किरणसँग छलाङ अर्थात गुणात्मक फड्कोबारे मेरो सामान्य कुराकानी भयो  कमरेड किरण पूर्वीय दर्शनका अन्यन्त विज्ञ व्यक्तित्व पनि हुनुहुन्छ  जनयुद्धको समय थियो  माओवादीभित्र छलाङ शब्द ज्यादै प्रचलित थियो  उग्र क्रान्तिकारी घटनाको रोमाञ्चक समयले हरेक घटनालाई छलाङको आँखाले नाप्दै क्रान्तिको प्राकृतिक विकासलाई खारेज गरिरहेको थियो  मैले कमरेड किरणलाई प्राकृतिक संख्याको निश्चित गुणक हुँदै अगाडि बढ्ने प्रक्रियालाई मात्र छलाङ मान्ने पार्टीको बुझाई सही नभएको बताएको थिएँ  अर्थात् दुईबाट चार चारबाट आठ हुँदै सोह्र बत्तीस आदिलाई मात्र गुणात्मक फड्को मान्ने माओवादीको गुणात्मक फड्कोको सिद्धान्तले उसको सांस्कृतिक विकासको फड्कोलाई राजनीतिको तुलनामा निकै पछाडि छोडिदिएको थियो   
	कमरेड किरणलाई मैले एउटा प्राकृतिक संख्यापछि रासनल संख्याहरूको ठूलो छलाङपछि मात्र अर्कोप्राकृतिक संख्या आउने कुरा बताएँ  गणितको आधारमा गुणात्मकताको अर्थसहित राजनीति र संस्कृतिको सम्बन्धबारे आफूले त्यति धेरै ध्यान नदिएको कुरा किरणले मलाई बताउनुभएको थियो  म एउटा विज्ञानको पनि विद्यार्थी भएको कारणले प्राकृतिक संख्यामा एकपछि दुई आउँदा बीचमा रहने रासनल संख्याहरूको लामो यात्राको परिणाम नै दुई हुन्छ भन्ने कुरामा विश्वास गर्थें र गर्छु  गणितको यो प्रसंगले वास्तवमा माओवादीको क्रान्ति र महाविपत्तिको सिद्धान्तसँग मात्र होइन उसको क्रान्तिप्रतिको धारणा र पार्टी विभाजनसँग पनि अन्यन्न सम्बन्ध राख्छ  दर्शनले गुणात्मक फड्कोलाई कारण होइन परिणाममात्र मान्छ  सुधार र क्रान्तिको द्वन्द्वात्मक सम्बन्ध पनि यसै दार्शनिक मान्यताको नियम भएरै अगाडि बढ्छ   
	 सालको माघ महिनामा तात्कालिक माओवादीले दोस्रो राष्ट्रिय सम्मेलनको आयोजना गरेको थियो  त्यसले महान अग्रगामी छलाङः इतिहासको अपरिहार्य आवश्यकता भन्ने दस्तावेज पारित गर्यो  उक्त अग्रगामी छलाङका तीनवटा विशेषता विशेष प्रकारले माओवादी जनयुद्धको अवसानको लागि ऐतिहासिक घुम्ती बन्न पुगे  पहिलो जनयुद्धको पुच्छरमा जनविद्रोह जोडेर फ्युजन गर्ने  दोस्रो आधार इलाकाको विस्तार भन्ने तर केन्द्रीय सरकार निर्माणको दिशामा काम गर्ने  तेस्रो माथिका दुईवटा काम गर्ने सिद्धान्तलाई प्रचण्डपथ भन्ने  यसरी छलाङको सिद्धान्तले जनयुद्धको प्राकृतिक विकासलाई अवरुद्ध पारेर अपेक्षाकृत निकै छोटो समयमा ठूलो शक्ति आर्जन गर्न पुग्यो  र दोस्रो राष्ट्रिय सम्मेलनको अप्राकृतिक छलाङले वार्ताद्धारा सरकारमा जाने छोटो र एकमात्र बाटो तयार गर्यो   
	पूर्वनियोजित दोस्रो राष्ट्रिय सम्मेलनको राजनीतिक आँखा अब जसरी पनि सरकारमा पुग्नुपर्छ भन्ने एकमात्र ध्येयमा केन्दि्रत थिए  र त्यसपछिका सबै फौजी कार्यवाहीहरू तत्कालीन सरकारलाई वार्ताका लागि बाध्य पार्ने दिशामा केन्दि्रत भए  दोस्रो राष्ट्रिय सम्मेलनको दक्षिणावर्त बाटोबारे कमरेड किरण अनभिज्ञ हुनुहुन्नथ्यो  दोस्रो राष्ट्रिय सम्मेलनको समापन भाषणमा उहाँले बोलेको कुरा अहिले पनि म झल्झली सम्झन्छु  तर यति ठूलो राजनीतिक घुम्तीको बारेमा भन्दा कमरेड किरणले दस्तावेजको एउटा खास अंशप्रति बढी आक्रोशित हुनुहुन्थ्यो  त्यो थियो इतिहासको मूल्यांकनको सन्दर्भमा किरणबाट प्रचण्डमा नेतृत्व हस्तान्तरणको प्रसंग  दस्तावेजमा उक्त घटनालाई कुनै प्राविधिक विषय नमानेर कार्यदिशाकै प्रश्न मानिएको थियो  यसलाई एक प्रकारको अपमान ठान्नुभएका किरणले आफ्नो मुटुमा फ्युज राखेर पड्किन तयार रहेको उत्तेजक भाषण गर्नुभएको थियो   
	माओवादीको दोस्रो राष्ट्रिय सम्मेलनपछिको पार्टी अन्तरविरोध कहिल्यै पनि मूल समस्यामा केन्दि्रत भएन  त्यहाँ मूल समस्या प्रचण्डपथले निर्देशित गरेको राजनीतिक दिशातर्फ केन्दि्रत थियो  तर मुख्य लडाइँ मोहन वैद्य र बाबुराम भट्टराईको बीचमा प्रचण्डपथको शब्दावलीबाट बेरिएका पुष्पकमल दाहालको कसले बढी स्तुति गर्न सक्छ भन्ने प्रतिस्पर्धामा चल्यो  त्यसकारण माओवादी अन्तरसंघर्षको इतिहासमा दोस्रो राष्ट्रिय सम्मेलनले एउटा महत्वपूर्ण राजनीतिक बिन्दुको अर्थ बोकेको छ  जहाँबाट माओवादीका दुईजना प्रभावशाली नेताहरू मोहन वैद्य तथा बाबुराम भट्टराईको प्रयत्न एउटै कर्ममा केन्दि्रत रह्यो  बाबुराम भट्टराईले जहिले पनि प्रचण्डलाई दोस्रो राष्ट्रिय सम्मेलनको निर्णयअनुसार हिंडाउन खोज्नुभयो  उता मोहन वैद्यको प्रयत्न जहिले पनि दोस्रो राष्ट्रिय सम्मेलनको राजनीतिक दिशाबाट प्रचण्डलाई च्युत बनाउन केन्दि्रत रह्यो  राजनीतिको यही लामो प्रयत्नमा बाबुरामको विजयले पार्टी विभाजनको अपि्रय स्थिति जन्मायो  
	खैर अब पार्टी विभाजित भैसकेको छ  कमरेड वैद्य नेकपा माओवादीको अध्यक्ष हुनुभएको छ  दक्षिणावर्त प्रचण्ड नेतृत्वलाई अपदस्त गरेको दाबी गर्दै वामावर्त वैद्य आफै नेतृत्वमा आउनुभएको छ  संगसंगै गम्भीर प्रश्नहरू वैद्यतिर ओइरिनेछन्  सरल प्रश्नको जटिल उत्तर दिने र जटिल प्रश्नको उत्तरै नदिने वैद्यपक्षको विशेषता हो  तर अब कुनै पनि प्रश्नबाट भाग्ने र जनसमुदायले बुझ्नै नसक्ने उत्तर दिने सुविधा वैद्यपक्षलाई छैन  क्रान्तिको बनिबनाउ सूत्र लिएर हिंड्दा कहिल्यै पनि क्रान्तिको मौलिक बाटो फेला पर्दैन  क्रान्तिको सफलता वा असफलतालाई तात्कालिक समाजको आर्थिकसामाजिक अवस्थालाई हेरेर होइन केवल अमूक व्यक्तिहरूको नियतलाई हेरेर निष्कर्ष निकाल्ने वैद्य पक्षले क्रान्तिमा सिद्धान्तको महत्व र त्यसलाई कार्यान्वयन गर्न चाहिने राजनीतिक बाटोको बारेमा निकै चलाख बन्नु पर्नेछ  क्रान्तिको ध्येय र साधनको असंगतिको राजनीतिक परिणाम वैद्य समूहको अगाडि विद्यमान छ  त्यसकारण वैद्यपक्षको पुरानै साधनप्रतिको आशक्तिको प्रतिफल इतिहासको पुनरावृत्तिमात्र हुनेछ  त्यो पनि केवल माक्र्सले भनेझै प्रहसनको रूपमा  
	वैद्यको माओवादीले वामावर्त बाटो चयन गर्नुभन्दा अगाडि इतिहासका दुईवटा खास विशेषताप्रति निकै गम्भीरतापूर्वक ध्यान पुर्याउनु जरुरी छ  वैद्यको माओवादीले कल्पना गरेको नयाँ जनवादी क्रान्तिको चिनियाँ बाटोका दुईवटा नियति सन्  को दशकपछि लगातार दोहोरिरहेका छन्  पहिलो सम्पूर्ण क्रान्ति सरकारी दमनबाट सिद्धिनु  दोस्रो उग्रक्रान्तिकारी गुञ्जनका साथ शक्तिआर्जन गर्नु र माक्र्सवादको सिर्जनात्मक प्रयोगको दाबी गर्दै संसदीय मार्गमा र्फकनु  वैद्यसमेत सामेल रहेको एकीकृत नेकपा माओवादी को क्रान्तिकारी यात्रा पनि संसदीय यात्रामा टुंगिनुमा प्रचण्ड र बाबुरामको व्यक्तिगत नियत थियो वा क्रान्तिको अनिवार्य नियति  पुँजीवादी जनवादी क्रान्ति वा समाजवादी क्रान्तिको विजय किन पहिलो र दोस्रो विश्वयुद्धको वरिपरिमात्र सम्भव भयो  सीमित संसदीय स्वतन्त्रताको अभ्यास भएका मुलुकमा पुरानै प्रकारको जनवादी क्रान्तिको सूत्र किन बारम्बार असफल भयो  यी प्रश्नहरूको सही र वैज्ञानिक उत्तर नखोज्दासम्म हिजोकै साधनको प्रयोगबाट गरिने कुनै पनि क्रान्तिको गन्तव्य पुनः बाबुराम र प्रचण्ड पुगेकै गन्तव्यको पुनरावृत्ति हुनेछ   
	कुनै पनि सामाजिक परिवर्तनको आन्दोलनमा सिद्धान्तको महत्व र त्यस सिद्धान्तको कार्यान्वयनको राजनीतिक बाटोको सर्वाेपरि महत्व रहन्छ भन्ने कुरामा वैद्य माओवादीको बुझाई यान्त्रिक भौतिकवादी छ  माओवादी जनयुद्धको थालनी यात्रा र वर्तमान गन्तव्यसम्म आउँदा वैद्य माओवादीले बुझ्नैपर्ने तथ्य के हो भने पार्टीभित्र दक्षिणपन्थी अवसरवादीको रूपमा दुत्कार्दादुत्कार्दै र पार्टीभित्र कुनै बलियो पकड नहुँदानहुँदै पनि किन नेकपा  
	माओवादी बाबुरामले डोर्याएकै दिशामा हिंड्यो  पार्टीभित्र जहिले पनि बहुमतमा रहनुभएका वैद्यले किन पार्टीलाई सही दिशामा डोर्याउन सक्नुभएन  किन बाबुरामको दक्षिणपन्थी लाइनले प्रचण्ड र तपाईहरूलाई घिसारेर संसदवादको नालीमा पछारिदियो  यसको एउटै कारण हो सिद्धान्त र राजनीतिप्रतिको तपाईहरूको अज्ञानता  अज्ञान्ातालाई नै क्रान्तिकारी ठान्ने वैद्य माओवादीको गलत र भ्रामक धारणाको कारणबाट नै आज तपाईंहरूको क्रान्तिकारी जमात ठूलै भए पनि ठगिएको हो  त्यसकारण तपाइर्ंहरूको क्रान्तिकारी बाटो अज्ञानताबाट प्राप्त हुने छैन  र अज्ञानी क्रान्तिकारी हुन्छ र पढेलेखेको दक्षिणपन्थी हुन्छ भन्ने तपाईहरूको भ्रामक दर्शनलाई उल्टाउनुपर्छ  
	अन्त्यमा आदरणीय कमरेड वैद्यले माक्र्सवादलाई विश्वासको व्यवस्थाबाट कार्यान्वयनको अवस्थामा रूपान्तरण गर्नु पर्नेछ  माओवाद कुनै आस्थाको प्रश्न होइन बरु विज्ञानको आलोकमा समाजको विशिष्ट विकाससंग तादात्म्य राख्दै अगाडि बढ्ने दर्शन हो  यसले जतिसुकै क्रान्तिकारी भावना भए तापनि त्यसलाई चिन्न सक्तैन जबसम्म त्यसले सिद्धान्तको प्रकाशमा समाज विज्ञानका नियमलाई पर्गेल्दै कार्यान्वयन गर्न सक्तैन  वैद्य माओवादीको क्रान्तिकारी पंक्तिको नियतमा कुनै शंका छैन  तर समस्या के हो भने स्वयं माक्र्सवादले नियतलाई होइन वैज्ञानिक कार्यपद्धतिको युक्तिसंगत बाटोलाई मात्र चिन्न सक्छ  सत्य चिनेर मात्र हुँदैन तथ्यद्धारा पुष्टि गर्न पनि सक्नुपर्छ  वैद्यको वामावर्त बाटोेको बारेमा त्यति धेरै विवाद छैन  तर त्यसको प्राप्तिप्रति धेरैको अविश्वास भने अवश्य छ  वैद्य माओवादीले बिनापूर्वाग्रह यसको जवाफ दिनैपर्छ  
	 
	 
"
