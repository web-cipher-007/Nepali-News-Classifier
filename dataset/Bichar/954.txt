लोकतान्त्रिक कचिंगल र बौद्धिक कसरतप्रोफेसर हायकको दि रोड टु सेल्फडम नामक प्रख्यात पुस्तकमाथि "
	प्रोफेसर हायकको दि रोड टु सेल्फडम नामक प्रख्यात पुस्तकमाथि सन्  मा टिप्पणी गर्दै ख्यातिप्राप्त साहित्यकार जर्ज अर्वेलले भनेका थिए यो देशका बुद्धिजीवीहरू साधरण जनताभन्दा बढी नै हैकमवादी छन् भनेर प्रोफेसर हायकले सायद ठिकै भनिरहेका होलान्   

	तर उनले के देखिरहेका छैनन् भने वा मान्न गाह्रो मानिरहेका छन् भने फेरि पनि पूर्ण प्रतिस्पर्धामा र्फकनुको अर्थ बहुसंख्यक मानिसलाई झन् ठूलो तानाशाही अन्तर्गत राख्न खोज्नु हुनेछ  किनकि त्यो पूर्ण प्रतिस्पर्धा राज्यभन्दा अझ धेरै गुणा गैरजिम्मेवार हुन्छ   

	त्यस्तो प्रतिस्पर्धामा कोही न कोहीले जित्नैपर्ने हुन्छ  प्रोफेसर हायक स्वतन्त्र पुँजीवादमा एकाधिकारले नेतृत्व गर्छ भन्ने ठान्नुहुन्न  तर व्यवहारमा एकाधिकारले नै जरो गाडिरहेको छ जसले गर्दा राज्यको भूमिका रहँदाभन्दा यसमा कैयौ गुणा बढी बेरोजगारी र अर्थतन्त्रले मन्दी भोग्नुपरेको छ  पुँजीवादले मानिसलाई बेरोजगारी भत्ताका लागि लाइनमा खडा हुन बाध्य पारिदिन्छ बजार र युद्धलाई एकअर्कासँग जोडिदिन्छ  

	सामूहिकता नाममा राज्यले मानिसहरूलाई सामूहिक जेलतर्फ डोर्याउँछ र नेताहरूको पूजा गर्न सिकाउँछ  त्यसैले स्वतन्त्रता सँगसँगै योजनाबद्ध अर्थतन्त्रको गठजोडको आवश्यकता देखिन्छ  
	जर्ज अर्वेलले यो सन्दर्भ स्वच्छन्द पुँजीवाद र तत्कालीन सोभियत समाजवादलाई हेरेर तेस्रो पहलको कुरा गर्दै हायकको उक्त किताबमाथि टिप्पणी उठाएका थिए  यो पंक्तिकार भने माथि उल्लेखित भनाइलाई लोकतन्त्र र विश्वाससँग जोड्न उपयुक्त ठान्छ   
	नेपालमा राजनीतिक खिचातानी चलिरहेको छ  यी पंक्तिहरू लेखिरहँदासम्म सत्तारुढ र प्रतिपक्षी दलहरूबीच सहमति बन्न सकिरहेको छैन  तत्काल सहमति बनिहाल्यो भने पनि विगतका तुषहरू पालिने हुनाले आगतमा समयमै सबै समस्या हल गर्न सकिएला भन्ने अवस्था देखिन्न  किनकि खोचे थाप्न ठूलै विषयमा असहमति हुनुपर्छ भन्ने केही छैन  कम्तीमा विगत छसात वर्षका राजनीतिक अभ्यासका अनुभवहरूले यही भन्छन्  आपसी अविश्वासकै कारणले समग्र समाज यतिबेला अप्ठ्यारो संक्रमणबाट गुज्रिरहेको  
	छ  सहमति र सहकार्यमा ग्रहण लागेपछि संक्रमणकाल अनिश्चिततातर्फ धकेलिएको छ  अविश्वासको रफ्तार जुन गतिबाट बढिरहेको छ त्यसले दलहरूमात्रै होइन समग्र समाजलाई भिन्नभिन्न आस्था र विश्वासका आधारमा ध्रुवीकृत गरिदिने खतरा बढेको छ  दलहरू एकअर्कालाई आवश्यकताअनुसार सहमतिका लागि विश्वास दिलाउन असमर्थ देखिँदै गएका छन्  यस्तो समयमा मुलुकभित्र रहेका बुद्धिजीवी विचारक वा विचारवाहकहरूको समन्वयकारी भूमिका रहनुपर्ने हो तर उनीहरू पनि विभाजित छन्  उनीहरू बदला र दोषारोपणको आगोमा आफ्नालागि न्यानो खोजिरहेका देखिन्छन्   
	पार्टीहरूको जन्म खासमा आफ्नै प्रकारको राज्य निर्माण गर्ने उद्देश्य लिएर खडा भएका हुन्छन्  उदाहरणका लागि नेपाली कांग्रेस प्रजातान्त्रिक समाजवादी राज्य स्थापना गर्न खडा भएको थियो  हाल पुँजीवादी संसदीय प्रजातन्त्र उसको लक्ष्य रहिआएको छ  एमाले बहुदलीय जनवाद स्थापना गर्न लागिपरेको बताइरहेको छ  नेकपा माओवादी जनवाद स्थापना प्राथमिक उद्देश्य लिएर खडा भएको सर्वविदितै छ  राप्रपाका बिभिन्न घटकहरू र राष्ट्रि्रय जनशक्ति पार्टी उदारवादी प्रजातान्त्रिक व्यवस्था उनीहरूको लक्ष्य रहेको बताइरहेका छन्  मधेसवादी दलहरू र मोर्चा पनि आआफ्ना लक्ष्यहरू हासिल गर्न लागिपरेका छन्  निरंकुश राजनीतिक व्यवस्थाका विरुद्धमात्र पार्टीहरू बन्ने गर्दैनन्  एउटा सिंगो दलभित्र समान विचार र आस्था बोकेका बीच पनि कार्यनीति आचरण मूल्यमान्यता व्यवहारका कारण गुटउपगुटहरू खडा हुने गर्छन्  आपसमा कहिले मिल्छन् र कहिले भिन्नाभिन्नै स्वरूप पनि ग्रहण गरिरहेका हुन्छन्  जब कार्यनीतिमा फरक पर्दै त्यसको प्रभाव रणनीतिमा पनि पर्छ त्यसपछि विभाजित हुन पुग्छन्  र नयाँ पार्टीको जन्म हुन्छ  दलहरूको निर्माण पुनःनिर्माण र विनिर्माणका विषयमा संसारभरि झन्डै एकरूपता पाइन्छ  कुन समयमा कहाँ के भयो भन्नेमात्रै फरक हो   
	कुनै मुलुकमा समाजका अन्तरविरोधलाई हेर्ने र समाधान गर्ने भिन्न दृष्टिकोण सिद्धान्त विचारधारा नभएको भए बेग्लै राजनीतिक चुल्हो बाल्न तम्सनुपर्ने कुनै आवश्यकता थिएन  त्यस अर्थमा जबसम्म समाजमा अन्तरविरोध रहन्छन् त्यसबेलासम्म समाजमा बिभिन्न सोचविचार रहेका वर्गहरू रहन्छन् जबसम्म समाज बदल्ने कुरामा फरक सोच रहन्छन् तबसम्म दलहरूको जन्म भइरहन्छन्  कुन राजनीतिक दल दीर्घकालसम्म अस्तित्वमा रहन्छन् र को रहँदैनन् भन्ने कुरा सैद्धान्तिक वैचारिक सांगठनिक तथा संगठनभित्र स्थापित गरिने आन्तरिक मूल्य र मान्यतामा निर्भर गर्छ  अझ थप दलहरूबीच स्विकार गरिने समञ्जस्यता जस्तै दलभित्रै पनि एक नेता वा कार्यकर्ताले अर्कोको अस्तित्व कसरी स्विकार गर्छ भन्ने कुरामा निर्भर गर्छ   
	जुनसुकै समाजमा पनि शासक र शासित रहन्छन्  त्यसैगरी पार्टीहरूभित्र नेता र कार्यकर्ताहरू रहन्छन्  यो कुरालाई स्विकार गर्नैपर्छ  राजनीति भित्रको कला र विज्ञान पक्ष परम्परागत शैलीमा नै हुर्कन्छन्  यद्यपि कुनै समयमा त्यस्ता कला र विज्ञान हठात फेरिन सक्छन्  नेताले कसरी प्रभावकारी ढंगले नेतृत्व गर्छ  कसरी दलको घोषित नीतिगत उद्देश्य पूरा गरिछाड्छ भन्ने कुरा आफूलाई र आफ्नो टिमलाई कसरी प्रभावकारी ढंगले तयारी गर्छ र आफूसँग आबद्ध नेताकार्यकर्ताहरूलाई कसरी परिचालन गर्छ भन्ने कुरामा भर पर्छ  शक्ति सन्तुलनको विचित्रको अवस्थामा जस्तो कि अहिले नेपाली समाजमा देखिएको छ  एक दलले अर्कोको अस्तित्व स्विकार गर्नुपर्ने हुन्छ  त्यस्तो अवस्थामा निश्चित तहको सैद्धान्तिक वैचारिक तथा कार्यक्रमिक तहमा न्युनतम सहमति गर्न आवश्यक हुन्छ  किनकि कसैले कसैलाई निषेध गर्ने अवस्था नआउन्जेल वा कुनै न कुनै रूपमा अर्कोको अस्तित्व स्विकार गर्नुपर्ने अवस्थामा नै यस्तो सहमतिको आवश्यकता पर्छ  
	वर्तमान राजनीतिमा अहिले कुनै न कुनै रूपमा एकले अर्काको अस्तित्व स्विकार गर्नुपर्ने अवस्था छ  सहअस्तित्व खोज्दा वा स्विकार गर्दा पनि खेलका केही नियमहरूलाई पालन गर्नैपर्ने हुन्छ  पुरानो खेलको नियमलाई अस्विकार गर्ने हो भने नयाँ खेलको नियम प्रस्तावित गर्नुपर्ने हुन्छ  तर त्यो नयाँ नियमको समयसीमा र सबैका लागि स्विकारयोग्य हुनका लागि कम्तीमा पनि हिजो मेरो पालो थियो र भोलि अर्कोको पालो आउन सक्छ भन्ने ख्याल गर्नुपर्ने हुन्छ   
	परिवर्तनको गतिसँगै नेपाली राजनीतिमा नयाँ आयामहरू थपिँदै गएका छन्   सालको जनआन्दोलनले स्थापित गरेको राजनीतिक मान्यताहरू  सालसम्म पनि टिकेन  र  को राजनीतिलाई  ले स्विकार गरेन   सालमा आइपुग्दा आफै भित्रबाट नयाँ शक्तिहरू उदाय उदाइरहेका छन्  अघिल्लो निर्वाचनमा नयाँ शक्तिले जनअनुमोदन प्राप्त गरे  यद्यपि झन्डै पाँच वर्ष अघि भएको संविधानसभाको निर्वाचनले समाज परिवर्तनको कंक्रिट खाका कोर्न सकेन  माथि अर्वेलले प्रोफेसर हायकलाई भनेझै नेपालमा पनि स्वच्छन्द पुँजीवाद र समाजवादी प्रजातन्त्रका मान्यता बीचका अन्तरविरोधहरू तीव्र भएकै कारणले विघटित हुनपुग्यो  त्यसमा बीचको बाटो खोज्ने प्रयत्न नगरिएको पनि होइन तर मिलेन  समाजमा भिन्न चाहनाहरू छन् समाजले रूपान्तरण खोजेको छ  त्यसै अनुसार एजेन्डाहरू तय गर्नुपर्छ भन्ने विषयमा एकमत हुन सकिएन  त्यसैले कसका कारणले मिलेन भनेर एकले अर्कोलाई दोष थोपर्नुको कुनै अर्थ यतिखेर देखिँदैन  तर पनि यति भन्नैपर्छ हाम्रो विगतको आपसी विश्वास र सहमतिको धरातल कमजोर र दूरदृष्टिपूर्ण थिएन रहेछ  
	अन्यत्रझै नेपाली राजनीतिमा पुस्तान्तरको नजिकैको सीमालाई जोडेर हेर्ने गरेको देखिन्न  अन्यत्र विगत  वर्ष र आगामी  वर्षको अन्तरमा आउने पुस्ता अन्तरको सोचको सामिप्यतालाई जोडेर हेरिन्छ  राजनीतिज्ञ वा समाजशास्त्रका ज्ञाताहरूले विगतमा भएका कमीकमजोरीलाई कम गरेर नयाँ आउने पुस्ताका बारेमा जसप्रति आजको पिढीले जिम्मेवारी लिनुपर्ने हुन्छ तिनका दृष्टिकोणबारे नेपालमा भने परख गर्नै सकिरहेको देखिँदैन  पछिल्लो पुस्ताले अपनाउन सक्ने सम्भावित मूल्य र मान्यताहरू विज्ञान र प्रविधिको विकासले ती दिमागमा ल्याउनसक्ने परिवर्तनहरू आवश्यकताले ल्याउनसक्ने नयाँ उभार अहिलेभन्दा धेरै फरक हुनसक्छन् भन्ने कुरामा हेक्का गर्न अहिलेको राजनीतिक पुस्ताले सकिरहेको देखिँदैन  सायद त्यही भएर कतिपयलाई  सालपछि  साल आउला  साल आउला अहिलेको नेकपा माओवादी हुँदै माओवादी आउला  प्रचण्ड र बाबुरामजी प्रधानमन्त्री हुनसक्लान् वा होलान् भन्ने सोच्नै सकेनन्  आगामी दिनहरूमा उनीहरू नरहन पनि सक्छन्  तिनको अस्तित्व लोप हुनसक्छ  आँधीबेहरी आयो र गयो भनेजस्तै गरिएका अनुमान पनि सत्य सवित होलान्  तर समाजमा मुद्दाहरू बाँकी रहेपछि अन्तरविरोध झांगिन पुग्छन् र पछि अर्काे आँधी अर्कै नाममा फेरि पनि सशक्त ढंगले उठ्न सक्छन् गठन र विघटनको अर्को प्रक्रिया फेरि पनि सुरु हुनसक्छ   
	त्यसैले अनुमानका आधार परालको त्यान्द्रोजस्तो हुनुहुँदैन  हामीकहाँ पुस्ता अन्तरको ठूलो खाडल छ  आर्थिक र सामाजिक असमानताको खाडल नपुरिनेगरी फराकिलो हुँदै गएको छ  स्तरीय शिक्षा र स्वास्थजस्ता विषय आम प्राप्तिको विषय बन्दै जानुको साटो निश्चित वर्ग र तहमा खुम्चँदै गइरहेको छ  रोजगारी धन र मानसम्मानका विषय शिक्षा र स्वास्थ जसरी खुम्चेर वितरण हुँदैछन् त्यही अनुपातमा खुम्चने कुरा हुन्  यसले समाजमा ठूलो असमानता भित्र्याउने पक्का छ  जसलाई अबको बहुमत भावी पिढीले खेप्न सक्छसक्दैन भन्ने कुरा माथि उल्लेखित आँधीबेहरी आउँछआउन्न भन्नेसँग सम्बन्ध राख्छ   
	धेरैले महसुुस गरेको कुरा हो  को जनउभारयुक्त जनआन्दोलन समाजको पछिल्लो तप्का र तहबाट हुर्किएर मौलाएर सहर प्रवेश गरेको थियो  जनयुद्ध त्यस आन्दोलनलाई जोड्ने एउटा महत्वपूर्ण कडी थियो  त्यस युद्ध र आन्दोलनले खोजेका एजेन्डाहरू विशुद्ध राजनीतिक रूपान्तरणमात्र थिएनन्  आर्थिक तथा सामाजिक तथा क्षेत्रीय रूपान्तरण पनि थियो  जसको प्रमुख उद्देश्य आम मानिसलाई सहज ढंगले काम गरेर जीविकोपार्जन गर्नसक्ने माहौल स्वतन्त्रतासहित तयार होस् भन्ने प्रमुख थिए  यतिबेला निकै लामो अभ्यासमार्फत ती एजेन्डालाई पन्छाउन किनारामा धकेल्न प्रयत्न हुँदैछ  तर के बुझ्न जरुरी छ भने केही मुठीभर शक्तिशाली र धनीहरू ती सामान्यजनको अस्तित्व स्विकार नगर्दा तिनको अस्तित्व पनि बाँकी रहँदैन  किनकि उनीहरूलाई उनीहरूको वरिपरि कमाइदिने काम गरिदिने समाज चाहिन्छ  त्यसपछि मात्र तिनका सम्पत्तिले आयआर्जन गर्न सक्छन् र तिनको पोजिसन सुरक्षित रहन्छ  आफ्नो अस्तित्व खोज्दा अर्कालाई पनि अस्तित्वबोध भइरहेको बुझ्न जरुरी छ   
	आजको समाज खासगरी लोकतान्त्रिक गणतन्त्रमा प्रवेश गरिसकेको समाज एकअर्कालाई हियाएर वा खसालेर वा तजोवध गरेर माथि उक्लन सक्तैन  झन् निषेध गरेरै माथि उठ्न सक्छु भन्ने कामना त सम्भवै छैन  मूल कुरा विगतको आन्दोलनका एजेन्डालाई आत्मसात गर्नेगरी विश्वासको धरातल फराकिलो नबनाउने हो भने झन् सम्भव देखिन्न  केही पण्डितहरू जसले समाजशास्त्रलाई आम मानिसमा भन्दा किताबमा लेखिएका जार्गनयुक्त आक्षेपहरूको बौछार गरिरहेका छन् तिनले धरातलमा ओर्लन जरुरी छ  किनकि एक्काइसौ शताब्दीको यो दोस्रो दशकका जनता तिनले बुझेका भन्दा निकै चेतनशील भइसकेका छन्   
	 
	 
	 
	 
	 
	 
"
