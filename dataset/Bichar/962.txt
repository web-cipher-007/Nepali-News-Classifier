हिंसाउन्मुख शून्य मानवताशिवामाथिको अमानवीय घटनाले मानवताको इतिहासमा एउटा बिर्सनै नसकिने कलंक छोडेको छ "
	महिला हिंसा विरुद्धमा राजधानीमा राज्यले शून्य सहनशीलताको नारा लगाइरहँदा मध्यपश्चिमको बर्दियामा एउटी सोह्र वर्षीया किशोरीको शरीरमा पेट्रोल छर्केर आगो लगाइयो  शिवा हासमीको जलिरहेको शरीरले दुनियाँलाई भनिरहेको थियो हिंसा विरुद्ध शून्य सहनशीलता हैन हिंसाउन्मुख शून्य मानवता  शिवा जलिन् र जलनको पीडाले छट्पटिँदै र मृत्युसँग संघर्ष गर्दैगर्दै अन्तमा छैटौं दिनमा उनले यो संसारबाट विदा लिइन् मानवताको इतिहासमा दर्दनाक पीडा छोडेर  शिवामाथि भएको अत्यन्त क्रूर र अमानवीय घटनाले मानवताको इतिहासमा एउटा बिर्सनै नसकिने कलंक छोडेको छ र लज्जित बनाएको छ मानवीय संवेदनालाई  हास्रुन इदि्रसीको जलेको शरीरलाई मलमपट्टी गर्दै रहेको मध्यपश्चिम यतिबेला ज्युँदै जलाएर मारिएकी शिवा हासमीको शोकमा डुबेको छ र मध्यपश्चिम मात्र होइन आधाभन्दा बढी जनसंख्या ओगटेको नारी अस्तित्व र नारी संवेदना शोकमग्न छ  दाइजोको निहुँमा होस् वा प्रेमको निहुँमा दुई छिमेकी जिल्ला बाँके र बर्दियामा  वर्ष बीचमा दुई मुस्लिम किशोरीलाई ज्युँदै जलाइयो  त्यसो त मुस्लिममात्र होइन तराईका अन्य कैयौं छोरीबुहारीहरू दाइजो लगायत विभिन्न बहानामा जल्ने गर्छन्  तर यस्ता घटना बारम्बार दोहोरिइरहँदा पनि अपराधीको लागि कडा कानुनको व्यवस्था र कार्यान्वयन हुनसकेको छैन   
	राज्य र विभिन्न अधिकारवादी निकायहरूले महिला हिंसा विरुद्धको सोह्रदिने अभियान मनाइरहँदा देशभर करिब महिला हिंसाका तीन हजार उजुरी परेको कुरा यही मंसिर  को कान्तिपुरमा उल्लेख गरिएको थियो  अभियानकै क्रममा सञ्चारमाध्यममा आएका केही प्रतिनिधि हिंसाका घटनाहरू जसले मानवतालाई नै लज्जित बनाएको छ  यस बीचमा बालिका बलात्कारजस्ता थुपै्र जघन्य हिंसाका घटनाहरू पनि सञ्चारमाध्यममा आए जसमध्ये बनेपामा एकजना  वषर्ीय वृद्धबाट  वषर्ीया बालिकामाथि बलात्कारको प्रयास भएको खबरले सोच्न बाध्य बनायो किन यौनपिपासुहरू आफ्नो उत्तेजनालाई नियन्त्रण गर्न सक्दैनन्  समाज किन यति धेरै विचलनतिर गइरहेको छ  किन पटकपटक ससाना बालिकाहरू बलात्कारको भयानक पीडा भोग्न विवश हुन्छन्   
	शिवा हासमीको कलिलो प्रेम नै उनको मृत्युको कारण बन्यो  उनलाई जलाएको भनिएको उनको प्रेमी बाबु खान प्रहरी हिरासतमा छ  तर ऊ दोषी हुन पनि सक्छ नहुन पनि सक्छ  किनकि प्रत्यक्षदर्शी छिमेकी लगायत धेरैको शंका परिवारमाथि रहेको र शिवाको बयान पनि विवादास्पद रहेको कुरा सञ्चारमा आइरहेको छ  यस्तो अवस्थामा अनुसन्धान फितलो भयो भने दोषी उम्कने र निर्दोषले सजाय पाउन पनि सक्छ  अतः यसका लागि सम्पूर्ण समाज अधिकारकर्मी र सञ्चारमाध्यमले प्रहरी प्रशासन र कानुनलाई घचघच्याइरहनु जरुरी छ  नत्रभने फेरि जल्नेछन् कैयौं हास्रुन र शिवाहरू  शिवाको घटनाले राज्य मानवअधिकारवादी र महिला अधिकारकर्मी अनि सिङ्गो मानव समाजलाई चुनौती दिइरहेको बेला यही पुस  गतेको कान्तिपुरमा लोग्नेद्वारा तातोपानी खन्याइएर जलाइएकी बाजुरा मार्तडीकी एउटी महिला पार्वती कुँवर अस्पतालको शैयामा आफ्नो शरीरको जलनको पीडालाई पनि भुलेर शिशुलाई स्तनपान गराइरहेको तस्वीर देख्दा पुरुषको क्रूरता र नारीको महानता सँगसँगै युद्ध गरिरहेझैं लाग्यो  तस्वीरले भनिरहेको थियो तिम्रा नाराले हामीलाई सुरक्षा दिन सक्दैन  ती महिलाको गल्ती रहेछ रक्सीले मातेको लोग्नेलाई धेरै नखाउ भनेर सम्झाउने  यतिबेला यो वर्षको हिंसा विरुद्धको टुरिस्ट अभियान सकिएको छ  तर पनि जल्नेहरू र मर्नेहरूको पीडा उस्तै छ  महिलामाथि ज्यादती र यौनमा मनपरीलाई समाजले पुरुषको जन्मसिद्ध अधिकारझैं बनाएकै छ अझै पनि  यस्ता ज्यादती र मनपरी विरुद्ध आवाजहरू नउठेका पनि होइनन् तर पनि समस्या ज्युँकात्युँ रहनु विडम्बना नै भएको छ  महिलामाथि हुने हरेक किसिमका हिंसा न्युनीकरणका लागि थुप्रै देशीविदेशी संघसंस्थाहरू खुलेका छन् र चेतनामूलक कार्यक्रमहरू पनि भैरहेछन् भन्ने सुनिन्छ  राज्य पक्षबाट पनि यदाकदा आवाज उठेको सुनिन्छ कमसेकम वर्षमा एकपटक तर पनि समाज पटक्कै सुधि्रएको छैन मानसिकता सुधि्रएको छैन  चेतनामूलक कार्यक्रम र ठूलठूला गोष्ठीहरूले मात्र हिंसाजन्य मानसिकतामा परिवर्तन ल्याउन र महिलामाथि हुने जघन्य हत्या हिंसा र बलात्कारजस्ता घटनाहरू नियन्त्रण गर्न र कम गर्न सकिंँदो रहेनछ भन्ने कुरा यी घटनाले देखाएका छन्  शिवाको जलनको राप शान्त हुन नपाउँदै पार्वती कुँवर जलिन्  शिवालाई जलाउने यात उनले माया गरेको उनकै प्रेमी हुनसक्छ या उनकै परिवार पार्वतीलाई जलाउने उनकै पति  ओहो  कति असुरक्षित छन् महिलाहरू आफन्तबाटै  बन्न त बनेको छ नि घरेलु हिंसा कसुर सजाय ऐन  तर ऐन बनेर मात्र के गर्नु कार्यान्वयन गर्ने निकायले यस्ता घटनामा गम्भीरता कमै मात्रामा देखाएको पाइन्छ  यस्ता घटनामा कठोरभन्दा कठोर सजाय तोकिदिने हो भने पक्कै पनि यस्ता अपराधका घटनामा कमी आउन सक्थ्यो होला  आवेशमा आएर गरिने कतिपय घटनाहरूलाई नत सामाजिक चेतनाले नै कम गर्नसकेको हुन्छ न कानुनले तर पनि यस्ता घटना घटिसकेपछि अपराधीलाई कडाभन्दा कडा सजाय दिनु र पीडितलाई न्याय दिनु राज्यको दायित्व हुनजान्छ   
	महिला हिंसाका कतिपय घटनालाई प्रहरी प्रशासनले गम्भीरतापूर्वक नलिने गरेको र सकेसम्म मिलापत्र गर्न दबाब दिने गरेको गुनासो आम पीडित महिलाहरूले मात्र होइन हालैको एक टेलिभिजन कार्यक्रममा स्वयम् राष्ट्रिय महिला आयोगकी प्रवक्ता मोहना अन्सारीले पनि गरेको सुनियो  हिंसाका घटनामध्ये अधिकांश बलात्कारका घटनाहरू त्यसमा पनि बालिका बलात्कारका घटना लाई मिलापत्रमै टुङ्ग्याउने प्रयास प्रहरीबाट पनि र स्वयम् बालिकाका अभिभावकबाट पनि हुने गरेको सुनिन्छ  किनकि यस्ता घटनामा सामाजिक मनोविज्ञान र इज्जत जाने डर हावी हुन्छ  तर उनीहरूले बुझ्ने कोसिस गर्दैनन् कि त्यो महिला वा बालिकाको मानसिकतामा कस्तो आघात पर्छ  एकातिर बलात्कारको पीडा छँदैछ अर्कोतिर अपराधीले सजाय नपाई उन्मुक्त हुँदा पीडितमा पटकपटक ऊबाट असुरक्षाको त्रास रहिरहन्छ  समाजमा बरोबर घट्ने यस्ता घटनाबाट पाठ सिकेर कानुनी उपचारको बाटो र अपराधीलाई कानुनको कठघरासम्म पुर्याउने जिम्मा पीडित आफन्त समाज अनि सम्पूर्ण सरोकारवालाहरूको हुनजान्छ  यतिबेला हिंसा अभियान बीचमै दुईवटी मुस्लिम छोरी लगायत थुपै्र महिलाले हिंसाबाट ज्यान गुमाए  संयोग नै भन्नुपर्छ राष्ट्रिय महिला आयोगमा दुईजना मुस्लिम महिला अध्यक्ष शेष चाँदतारा र प्रवक्ता मोहना अन्सारी छन्  उनीहरूले सम्पूर्ण पीडित महिला अनि शिवा हासमी र सनिचरी खातुनका अपराधीलाई सजाय दिलाउन के कस्ता पहल चाल्नेछन् त्यो प्रतीक्षाकै विषय बनेको छ   
	 
	 
"
