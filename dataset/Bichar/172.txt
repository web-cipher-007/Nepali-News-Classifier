माओवादीभित्र राष्ट्रियताको बहसअर्धसामन्ती र अर्धऔपनिवेशिक देशमा पुँजीवादी क्रान्ति सम्पन्न गर्न सामन्तवाद"
	अर्धसामन्ती र अर्धऔपनिवेशिक देशमा पुँजीवादी क्रान्ति सम्पन्न गर्न सामन्तवाद र साम्राज्यवाद दुवैसँग संघर्ष गर्नुपर्ने हुन्छ  यो संघर्ष जनतन्त्र र राष्ट्रियतासँग सम्बन्धित हुन्छ  पुँजीवादले एकाधिकारवादी चरित्र ग्रहण गरेपछि यस्ता देशमा पुँजीवादी क्रान्ति रोक्न सामन्तवादको बचाउका लागि साम्राज्यवाद र साम्राज्यवादको बचाउका लागि सामन्तवाद प्रत्यक्ष र अप्रत्यक्ष रूपमा अघि आउँछन्  अविकसित देशमा साम्राज्यवादले आफ्नो पुँजीको विस्तार गर्न दलाल र नोकरशाही पुँजीपति वर्गमार्फत पहल गर्छ  साम्राज्यवादले एकातिर दलाल र नोकरशाही पुँजीपति वर्गलाई सत्तामा हावी गराउन सामन्तवादको विघटन गर्छ भने अर्कोतर्फ राष्ट्रिय पुँजीको विकासलाई रोक्न सामन्तवादको संरक्षण गर्छ  यसरी संरक्षण र विघटनको नीतिअनुसार साम्राज्यवादले अविकसित देशलाई आफ्नो नियन्त्रणमा राख्छ  सुगौली सन्धिपछि नेपाल अर्धऔपनिवेशिक र अर्धसामन्ती अवस्थामा पुग्यो  यसपछि सामन्तवाद र साम्राज्यवाद विरूद्ध संगठित रूपमा प्रत्यक्ष या परोक्ष निरन्तर संघर्ष भइरहेको छ   सालमा सुरु भएको जनयुद्ध जनआन्दोलनसँग एकाकार भएर  मा उत्कर्षमा पुग्यो जुन रूपमा सामन्तवाद विरूद्धमात्र जस्तो देखिए पनि सारमा साम्राज्यवाद विरूद्ध पनि टकराएको थियो  अहिले चलिरहेको शान्तिपूर्ण संघर्षको अन्तरवस्तु पनि सामन्तवादसँग मात्र होइन साम्राज्यवादसँग पनि जोडिन पुगेको छ   
	राष्ट्रियता र जनतन्त्र एकअर्कासँग अभिन्न रूपले गाँसिएका छन्  निश्चय पनि आन्तरिक पक्ष नै प्रधान हुन्छ  यसर्थ जनतन्त्रको प्राप्तिको संघर्षले प्राथमिक महत्व राख्छ  तर यसलाई यान्त्रिक रूपमा लिनुहुन्न  प्रत्यक्ष साम्राज्यवादी हस्तक्षेप नहुँदासम्म शक्ति सन्तुलनको विशिष्ट स्थितिमा तात्कालिक रूपमा राष्ट्रियता र जनतन्त्रमध्ये कुनलाई जोड दिने भन्ने कुराले विशेष महत्व राख्छ  यी दुवैलाई सदैव बराबरीमा राख्ने या यीमध्ये कुनै एउटामा मात्र निरन्तर जोड दिने सारसंग्रहवादी र एकांगी चिन्तनबाट मुक्त हुन जरूरी छ  माओवादीले फुन्टिवाङ बैठक  मा राष्ट्रियतामाथि खतरा देखेर यसमा जोड दियो  सो बैठकले राष्ट्रप्रति थोरै माया राख्ने शक्तिहरूसँग एकताको पहल गर्ने निर्णय गरेको थियो  यसका लागि पार्टीले ठोस वार्ताको तयारीसमेत गर्यो  तर  साल माघ  गते शाही कूमार्फत  सालदेखिका आन्दोलनका उपलब्धि समाप्त गरिएपछि जनतन्त्रको रक्षाका लागि लोकतान्त्रिक शक्तिहरूसँग एकता कायम गर्दै बाह्रबुँदे समझदारीमार्फत  को आन्दोलनको उद्घोष भयो  यी दुवै पहल सामन्तवादसँग नेपाली जनताको अन्तरविरोध प्रधान हो भन्ने नीतिकै मातहतमा रहेर गरिएका हुन्  राष्ट्रियता र जनतन्त्रको अन्तरसम्बन्धलाई यान्त्रिक रूपमा लिने र परम्परावादी सोचबाट मुक्त हुन नसकेका कारण माओको निधनपछि विश्व कम्युनिस्ट आन्दोलन एकपछि अर्को धक्का खाएको थियो  ती घटनाबाट शिक्षा लिएर नै यो प्रयोग गरिएको हो   
	बहुराष्ट्रिय कम्पनीको उदयसँगै भूमण्डलीकरण र विज्ञान र प्रविधिको गुणात्मक विकासले साम्राज्यवादको स्वरूपमा आएको बदलाव अनुरूप माओवादीले नयाँ विचार र नीति सारेपछि नेपालको कम्युनिस्ट आन्दोलनमा गति पैदा भएको हो  यतिखेर माओवादीभित्रको बहसको अन्तर्यमा यो विषय जोडिन पुगेको छ   बुँदे समझदारी राजतन्त्रको अन्त्य र गणतन्त्र प्राप्तिका लागि भएको थियो  अन्तरिम संविधानमार्फत नेपाल गणतन्त्रमा प्रवेश गरेको छ  तर यसको संस्थागत विकास गर्ने विषयमा संविधानसभामा अहिले पनि बहस जारी छ  एकातिर गणतन्त्रलाई कस्तो स्वरूप दिने भन्ने निर्णय अझै हुनसकेको छैन अर्कोतिर पूर्वराजा र उनका समर्थक राजतन्त्र पुनर्जीवित गर्न राष्ट्रिय र अन्तर्राष्ट्रिय प्रतिगामी र यथास्थितिवादी शक्तिहरूको ढोका चहार्दै हिंडिरहेका छन्  संविधानसभाबाट संविधान नबन्दासम्म  बुँदे समझदारी र शान्ति सम्झौतालाई छाडेर गणतन्त्रलाई अग्रगामी स्वरूप दिन सकिँदैन  राजतन्त्र विरूद्धको संघर्ष गर्न बनेको  बुँदे समझदारीबाट अघि बढेको यस प्रकृयामा अन्तर्राष्ट्रिय समर्थन पनि जोडिन पुगेको छ  वर्तमान अवस्थामा राष्ट्रियताको मुद्दालाई मात्र प्राथमिकता दिँदा राष्ट्रिय सन्तुलन कायम नहुने स्थिति सिर्जना हुन्छ  जसले इतिहासको पाङ्ग्रोलाई अगाडि होइन पछाडि धकेल्छ   
	माओवादीले राष्ट्रियतामा जोड दिई नयाँ कोर्समा प्रवेश गरेर स्थापना गर्न खोजेको जनताको सङ्घीय गणतन्त्र आन्दोलनद्वारा हासिल हुनसकेन  दुई वर्ष अगाडिको यो आन्दोलनको समीक्षा भइसकेको छ  एउटा कोर्स पूरा नगरी अर्को कोर्समा प्रवेश गर्दार् पैदा भएका जटिलता नै माओवादीभित्रको अन्तरसंघर्षको एउटा कारण बन्न पुगेको छ   बुँदे समझदारी शान्ति सम्झौता र संविधानसभाको कोर्स पूरा गर्ने कि नयाँ कोर्समा प्रवेश गर्ने  यो बहस नै अहिले माओवादीमा आएको विवादको चुरो हो  जुन राष्ट्रियता र जनतन्त्रको अन्तरसम्बन्धलाई बुझ्ने सवालमा परम्परागत र अग्रगामी सोचबीचको अन्तरविरोधको रूपमा व्यक्त भएको छ  किरण पक्षले तथाकथित संघर्ष समितिमार्फत अगाडि सारेका विषयवस्तुहरू र संस्थापन पक्षले दलहरूसँगको सहमति र सहकार्यमा गरेका पहलहरूको अध्ययन गर्दा यो अन्तर प्रस्ट देख्न सकिन्छ   
	यतिखेर राष्ट्रियतामा जोड दिने कि जनतन्त्रमा भन्ने सवाल राष्ट्रिय राजनीतिको चुरो हो  किरण पक्षले संघर्ष समितिमार्फत क बाबुराम भट्टराईको सरकारलाई राष्ट्रघाती बताउँदै तथाकथित राष्ट्रवादीहरूसँग मोर्चाबन्दी गर्ने निर्णय सार्वजनिक गरेको छ  राष्ट्रियताको मुद्दालाई मात्र जोड दिनु भनेको  बुँदे समझदारी बृहत शान्ति सम्झौता र संविधानसभाको भूमिकालाई परित्याग गर्नु हो  गणतन्त्रलाई संविधानसभाबाट स्थायित्व प्रदान गर्न हिचकिचाउनु प्रकारान्तरले सामन्ती राष्ट्रवाद जसले देशलाई पश्चगमनतिर फर्काउन षडयन्त्र गरिरहेको छ त्योसँग जोडिन पुग्छ   बुँदे समझदारीमार्फत जनयुद्ध र जनआन्दोलनको फ्युजन गराउन भूमिका खेलेका कतिपय अन्तर्राष्ट्रिय शक्तिहरू यो कोर्समा माओवादी हाबी हुन्छ भनेर अहिले छद्म रूपमा मरिसकेको राजतन्त्रलाई छहारी प्रदान गरिरहेका छन्  यतिखेर एकातिर माओवादीको मुख्य संघर्ष लोकतन्त्र विरोधी शक्तिसँग भइरहेको छ भने अर्कोतिर  बुँदे समझदारी निर्माण गर्न भूमिका खेलेकाहरू जो माओवादीलाई कमजोर बनाउन चाहन्छन् उनीहरूसँग पनि भइरहेको छ  अहिले भइरहेका फुटपरस्त गतिविधिहरू कुनै न कुनै रूपमा यस्ता प्रवृत्तिसँग जोडिन पुगेका छन्  यो तेहोरो संघर्षले गर्दा माओवादीको लागि स्थिति निकै पेचिलो बनेको छ   
	भूमण्डलीकृत साम्राज्यवाद र बहुराष्ट्रिय कम्पनीको उदयले राष्ट्रियतासम्बन्धी सवालमा नयाँ अवधारणाको विकास गर्नु जरूरी छ  पहिलो र दोस्रो विश्वयुद्धकै बीचमा रूस चीन लगायतका देशहरूमा क्रान्ति सम्पन्न भयो  मुख्यतः माओको मृत्युपछि साम्राज्यवादी शक्तिहरूबीच प्रत्यक्ष युद्धभन्दा परोक्ष युद्ध भइरहेको छ  यो परोक्ष युद्धको स्थितिमा क्रान्ति पुरानै तरिकाबाट सम्भव हुन्न  या त क्रान्तिले युद्धलाई रोक्छ या युद्धले क्रान्तिलाई जन्माउँछ भन्ने माओको निष्कर्ष अहिले विश्व परिवेशमा हुबहु मेल खाँदैन  सशस्त्र र शान्तिपूर्ण संघर्षको अन्तरसम्बन्धलाई नयाँ ढंगले परिभाषित गर्नु जरूरी छ  यो कुरा राष्ट्रियता र जनतन्त्रसम्बन्धी सवालसँग पनि अभिन्न रूपले जोडिएको छ  आजको भूमण्डलीकृत विश्वमा राष्ट्रियताको पुरानो परिभाषालाई नयाँ रूपमा परिभाषित गर्नुपर्छ  नेपाली इतिहास र वर्तमानका अनुभवबाट शिक्षा लिएर अध्यक्ष प्रचण्ड नयाँ प्रयोगमा गइरहनुभएको छ भने किरणपक्ष पुरानै धारणामा टाँसिएर बहस गरिरहेको छ  यतिखेरको शक्ति सन्तुलनको विशिष्ट स्थितिमा जनतन्त्रमा जोड दिनुपर्ने बेलामा किरण पक्षले राष्ट्रियतामा जोड दिएर जनयुद्ध र जनआन्दोलनका उपलब्धिहरूलाई कमजोर बनाई परिवर्तनलाई आत्मसात गर्न इन्कार गर्ने पुरातन शक्तिलाई स्पेस दिइरहेको छ   
	राष्ट्रियता र जनतन्त्रको सवाललाई नेपाली विशिष्टतामा प्रयोग गर्ने कुरामा सचेत हुँदाहुँदै वीपी कोइराला मदन भण्डारी र वीरेन्द्र कतै न कतै चुकेको यथार्थलाई ध्यान दिनु जरूरी छ  कमरेड पुष्पलालको सोचाइ सन्तुलित हुँदाहुँदै पनि व्यावहारिक प्रयोगमा उहाँको भूमिका प्रभावकारी हुनसकेन  पुराना नेता मोहनविक्रमले राष्ट्रियता र जनतन्त्रलाई वितण्डतावादी ढंगले प्रयोग गर्न खोजेको पाइन्छ  अध्यक्ष प्रचण्ड भने नयाँ ढंगले हिँड्न खोजेको देखिन्छ  उहाँका सामु दुई ठूला शक्तिशाली छिमेकी चीन र भारतबीचको भूपरिवेष्ठित नेपालमा राष्ट्रियता र जनतन्त्रबीच सन्तुलन कायम गरेर क्रान्तिको कार्यभार पूरा गर्ने चुनौती खडा छ  यही चुनौती चिर्न अध्यक्ष प्रचण्डले सर्वहारा वर्गीय नेताको मात्र होइन राष्ट्रिय नेताको भूमिका पनि निर्वाह गर्न आवश्यक भएको हो   
	
"
