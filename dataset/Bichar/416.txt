 रणनीतिक चक्रव्यूहमा नेपालसंविधानसभामार्फत नयाँ संविधान जारी हुन"
	संविधानसभामार्फत नयाँ संविधान जारी हुन नसक्नुमा संविधानसभा राजनीतिक दल सर्वाेच्च अदालत र अन्तर्राष्ट्रिय समुदायको भूमिकाबारे सबैको आआफ्नै विश्लेषण र निष्कर्ष छन्  त्यसैका आधारमा अहिले दलहरूबीच आरोपप्रत्यारोप र शक्ति संघर्षको शृङ्खला प्रारम्भ भएको छ  दलहरू संविधानसभा संवाद र सहकार्यलाई छाडेर सडक शक्ति प्रदर्शन र सत्ताकेन्दि्रत रणनीतिमा अख्तियार गरेका छन्  तर नेपालको राजनीतिक तथा संवैधानिक संकट दल तथा नेतृत्व वर्गले विश्लेषण गरेभन्दा जटिल र चुनौतीपूर्ण हुने देखिन्छ   
	संविधानसभामार्फत नयाँ संविधान जारी नहुनु जटिल संवैधानिकराजनीतिक सङ्कट हो किनभने नयाँ संविधान जारी नगरी संविधानसभा विघटन हुने परिकल्पना अन्तरिम संविधानमा गरिएको थिएन  त्यसैले संविधानसभा विघटनपछिको सङ्कटको निकास संवैधानिक प्रक्रियाद्वारा संभव छैन राजनीतिक निर्णयद्वारा गरिनुपर्ने हुन्छ  तर दलहरूबीच सहमति नभए राजनीतिक निर्णयद्वारा निकास दिन पनि संभव छैन  यदि पुनः संविधानसभाको निर्वाचन नै गर्ने हो भने पनि दलहरूबीच सहमति गरी संविधान र कानुन संशोधन गर्नुपर्ने हुन्छ  तर निकट भविष्यमा सहज सहमतिको सम्भावना क्षीण देखिन्छ  सहमति हुने भए जेठ  मै हुने थियो किनभने राज्य पुनर्संरचना बाहेकका कार्यसूचीमा दलहरूबीच कुरा मिलिसकेको थियो  यदि राज्य पुनर्संरचनामा सहमति भएको भए त नयाँ संविधान नै जारी हुने थियो  तर न सहमति भयो नत संविधान नै जारी भयो  
	आगामी दिनमा दलहरूबीच बढ्ने ध्रुवीकरण र द्वन्द्वको प्रतिविम्ब शीतल निवाससम्म पुग्नेछ  अन्ततः राष्ट्रपति र प्रधानमन्त्रीबीच शक्तिसंघर्ष चर्कने सङ्केत अहिले नै देखिइसकेको छ  त्यसैले संविधान र निर्वाचित संस्थाविहीन सङ्क्रमणकाल लम्बिएर राजनीतिक अस्थिरता र सत्तासंघर्षको चक्रव्यूहमा फस्ने संभावना छ  त्यस्तो चक्रव्यूहले नेपालको राष्ट्रिय सुरक्षा हित र स्वार्थसमेत संकुचित र खण्डित हुनसक्छ   
	अर्काेतिर जुन कार्यसूचीमा दलहरूबीच सहमति नभएर संविधान जारी हुनसकेन त्यसले भविष्यमा थप जटिलता र द्वन्द्व सिर्जना गर्ने देखिन्छ  नेपथ्यमा अनन्त कारणहरू भए पनि सतहमा देखिएको असहमतिको कारक संघीयता हो  माओवादी मधेसी मोर्चा र जनजाति एकल जातीय संघीयता तथा कांग्रेस एमाले लगायत अन्य दल र जनजाति बाहेकका अन्य जाति र समुदाय बहु तथा साझा पहिचानको पक्षमा भएको कारणले सहमति हुनसकेन  निकट भविष्यमा दुवै ध्रुवका दल जाति र समुदायले आफ्ना अडान त्यागेर सहमति गर्ने संभावना न्यून छ  उल्टै दुवै ध्रुवका दल जाति र समुदायले आफ्नो पक्षमा जनमत सिर्जना तथा पहिचानको रक्षा गर्न सशक्त रूपमा प्रस्तुत हुने संविधानसभा विघटनपछिका घटनाक्रमले पुष्टी गरेका छन्  त्यसैले आगामी दिनमा तीव्र धु्रवीकरण हुनेछ   
	उक्त धु्रवीकरण वैचारिक सैद्धान्तिक वा वर्गीय होइन जातीय तथा क्षेत्रीय आधारमा हुनेछ  दलहरूसमेत जातीयताका आधारमा संगठितपुनर्संगठित हुनेछन्  त्यस्तो संभावित परिदृश्यको पूर्वसङ्केत माओवादी कांग्रेस र एमालेबीच भएको  प्रदेशको सहमतिविरुद्ध कांग्रेस र एमालेका जनजाति तथा मधेसी सभासद्हरूको हस्ताक्षर एमालेका जनजाति तथा मधेसी र कांग्रेसका जनजाति नेताहरूले विद्रोह गरी नयाँ पार्टी गठन गर्ने सार्वजनिक अभिव्यक्तिमा देखिएको छ  यसरी धु्रवीकरण हुँदा राष्ट्रिय दलहरू कमजोर हुने र कमजोर दलभित्र पनि अतिवादी विचार समूह जाति र सम्प्रदाय हावी हुनेछन्  यस्तो तरल परिवेशमा नेपालमा जातीय विवाद र द्वन्द्व चर्किएर हिंसा भड्किने अवस्थासमेत सिर्जना हुनसक्छ  
	उक्त कटु विश्लेषण पंक्तिकारको मात्रै नभई नेपालका दल बौद्धिक समुदाय अन्तर्राष्ट्रिय समुदाय र अन्तर्राष्ट्रिय सञ्चारमाध्यमको समेत हो  न्युयोर्क टाइम्स र वासिङ्टन पोष्टजस्ता विख्यात पत्रिकाहरूले समेत नेपालमा आगामी दिनमा जातीय द्वन्द्व चर्किनसक्ने विश्लेषण गर्दै उक्त द्वन्द्वले नेपाल असफल राष्ट्रतर्फ उन्मुख हुनसक्ने कठोर निष्कर्ष निकालेका छन्  भारत र चीनका अखबारहरूले पनि नयाँ संविधान जारी नहुनु अप्रत्यासित र दुःखद भएको टिप्पणी गर्दै थप राजनीतिक सङ्कट सिर्जना हुनसक्ने चिन्ता व्यक्त गरेका छन्  लन्डनबाट प्रकाशित इकोनमिस्टमा विगत केही महिनादेखि नियमित रूपमा नेपाल भारत र चीनसम्बन्धी प्रकाशित समाचार र विश्लेषणले पनि नेपालको सामरिक महत्व बढ्दै गएको तर राजनीतिक अस्थिरता र सुरक्षा अवस्था कमजोर भएको कारणले नेपालको राष्ट्रिय स्वार्थ कमजोर हुँदै गएको विश्लेषण गरिएको छ  
	संविधानसभा विघटन भएलगत्तै भारतीय र चिनियाँ राजदूतहरू जयन्तप्रसाद र याङ होउलानले प्रधानमन्त्री बाबुराम भट्टराईसंग शान्ति प्रक्रिया र भावी राजनीतिक कार्यदिशाबारे गहिरो चासो र चिन्ता व्यक्त गरेका थिए  अप्रत्यासित रूपमा विकसित पछिल्ला राजनीतिक घटनाक्रमबाट भारतभन्दा चीन बढी चिन्तित र सशंकित भएको देखिन्छ  अमेरिका बेलायत लगायत पश्चिमा राष्ट्रहरूले पनि शान्ति र संविधान लेखन प्रक्रियामा गम्भीर धक्का लागेको विश्लेषण गर्दै दलहरूलाई संवाद र सहमतिको आधारमा निकास खोज्न आग्रह गरेका छन्   
	नेपालबारे विरलै प्रकाशित हुने उक्त अखबारहरूका समाचार र विचारविश्लेषण तथा शक्तिराष्ट्रहरूको चासो र चिन्ताले दुइटा गंभीर परिदृश्यको सङ्केत गरेको छ  पहिलो उदाउँदा विश्व शक्तिराष्ट्रहरू चीन र भारत बीचको भूराजनीतिक अवस्थितिका कारण नेपालको सामरिक महत्व बढेको प्रतिविम्ब हो  विश्व शक्ति हुने महत्वाकांक्षाका साथ अन्तर्राष्ट्रिय मञ्चमा अमेरिका र बेलायत लगायत पश्चिमा राष्ट्रहरूसंग राजनीतिक आर्थिक तथा सामरिक प्रतिस्पर्धा गरिरहेका चीन र भारतका लागि नेपालको राजनीतिक तथा सुरक्षा अवस्थाले प्रत्यक्ष प्रभाव पर्ने भएकाले नेपालसँगको सम्बन्धलाई उनीहरूले उच्च महत्व दिएका छन्  त्यसैले  को जनआन्दोलनबाट राजतन्त्रको अन्त्य भई संघीय लोकतान्त्रिक गणतन्त्र स्थापना भएपछि दुवै देशले प्रोएक्टिभ डिप्लोमेसी अख्तियार गरेका छन्   
	अन्तर्राष्ट्रिय मञ्चमा प्रायः शान्ति स्थिरता र आन्तरिक राजनीतिमा हस्तक्षेप नगर्ने जस्ता शव्दावली प्रयोग तथा मौन कूटनीति अख्तियार गर्ने चीनले समेत विगत केही वर्षदेखि नेपालमा प्रोएक्टिभ डिप्लोमेसी अख्तियार गरेको छ  सरकार दल र सुरक्षा निकायलाई विश्वासमा लिएर राष्ट्रिय स्वार्थको संरक्षण गर्न अहिले भारत र चीनबीच अघोषित प्रतिस्पर्धा नै चलिरहेको छ  त्यसैले उनीहरूले नेपालसंगको सम्बन्धलाई विशेषगरी सुरक्षा उच्च महत्व दिई आर्थिक अनुदानमात्रै बढाएका छैनन् कतिपय सन्दर्भमा सरकारलाई समेत अविश्वास गरी आफ्नो सुरक्षा चासो र स्वार्थलाई सम्बोधन गर्न सुरक्षा निकायहरूलाई नै प्रत्यक्ष रूपमा सहयोग गरी उनीहरूमार्फत आफ्नो स्वार्थ सम्बोधन गर्ने रणनीतिसमेत अख्तियार गरेका छन्  यदि नेपालका कारणले भारत र चीनको राष्ट्रिय सुरक्षा हित र स्वार्थमा असर परेको अवस्थामा उनीहरूले अप्रत्यासित निर्णयसमेत गर्न सक्छन् र उक्त निर्णयले नेपालको राष्ट्रिय सुरक्षा हित र स्वार्थमा समेत असर पर्न सक्छ   
	भारत र चीनले आर्थिक तथा सैन्य दृष्टिले चुनौती दिन थालेपछि अमेरिका र बेलायत लगायत पश्चिमा राष्ट्रहरूले आफ्नो विदेश तथा सैन्यनीति एसिया र विशेषगरी भारत र चीन केन्दि्रत गरेका छन्  हालै लन्डनको एउटा थिंक ट्याङ्क आईआईएसएस र सिंगापुरको रक्षा मन्त्रालयद्वारा आयोजना गरिएको साङ्गि्रला डायलगमा अमेरिकी विदेशमन्त्री लियोन पेनेटाले आफ्नो सैन्य रणनीति एसियाप्रशान्त क्षेत्रमा केन्द्रीकृत गरेको घोषणा गरेपछि उक्त वास्तविकताको पुष्टि भएको छ   
	यसैगरी गतसाता भारत भ्रमणका क्रममा अमेरिकाको रणनीतिक साझेदार राष्ट्र भएकाले दक्षिण एसियामा कूटनीतिक र सैन्य क्षेत्रमा थप नेतृत्वदायी भूमिका निर्वाह गर्न पेनेटाले भारतलाई उत्प्रेरित गरेका थिए  भारत अमेरिकाको रणनीतिक साझेदार भएपछि दक्षिण एसियाको सामरिक समीकरणमात्रै परिवर्तन भएको छैन क्षेत्रीय सुरक्षा सन्तुलनमा समेत उल्लेखनीय प्रभाव परेको छ  अमेरिकाको रणनीतिक साझेदार भएपछि क्षेत्रीय शक्तिको भूमिका निर्वाह गर्दैआएको भारतले पेनेटाको उक्त अभिव्यक्तिपछि थप सक्रिय भूमिका गर्नेछ जसको प्रत्यक्ष तत्कालीन र दीर्घकलीन असर नेपालमा समेत पर्नेछ  त्यसैगरी अमेरिकाभारत ध्रुवीय सैन्य रणनीतिलाई रुस र पाकिस्तानको सहयोगमा चीनले चुनौती दिनेछ  नेपालमा यो बहुध्रुवीय सामरिक प्रतिस्पर्धाको प्रतिविम्ब देखा परिसकेेको छ   
	उदाउँदा शक्तिराष्ट्रहरूको बीचमा रहेकाले मात्र होइन खुला सिमाना भएकाले भारतको र तिब्बतसंग सीमा जोडिएकाले चीनको सामरिक चासो तथा सुरक्षा स्वार्थ नेपालसँग बढ्दो छ  यदि सामरिक सन्तुलन कायम भएन भने अहिलेको चासो चिन्ता र सहयोग भोलि हस्तक्षेपमा रूपान्तरण भई नेपालको नियति पनि अफगानिस्तानजस्तै भई शक्तिराष्ट्रहरूको रणभूमि पनि हुनसक्छ   
	अन्तर्राष्ट्रिय शक्तिहरूको चासो र चिन्ताहरूको अर्काे सङ्केत हो गहिरिंदै गएको राजनीतिक सङ्कट तथा यसले सिर्जना गर्ने तत्कालीन तथा दीर्घकालीन राजनीतिक आर्थिक तथा सैन्य समस्या  जति बहस र विवाद गरे पनि अन्त्यमा सहमति गर्ने परम्परा विपरीत यसपटक संविधान जारी नगरी संविधानसभा विघटन भएपछि अन्तर्राष्ट्रिय समुदाय चिन्तित र निराशावादी देखिएका छन्   वर्ष लामो अवधिमा पनि शान्ति प्रक्रिया पूर्ण नहुनु  वर्षमा पनि संविधान जारी हुन नसक्नु शान्ति प्रक्रियापछि पनि विकासका सूचाङ्कहरू अपेक्षित रूपमा सुधार नहुनु तथा कानुनी राज्यको अभाव र सुरक्षा अवस्था सुधार नभएको विश्लेषण गर्दै अब राजनीतिक अस्थिरताको चक्रव्यूहमा फस्न सक्ने विचार व्यक्त गरेका छन्  वैदेशिक ऋण तथा अनुदान र रेमिट्यान्समा आधारित अर्थतन्त्र राजनीतिक अस्थिरता र बढ्दो सुरक्षा खर्चको कारणले थप धराशायी हुनसक्छ  यदि यस्तो अवस्थामा संघीयताको आवरणमा जातीय तथा क्षेत्रीय द्वन्द्व चर्कियो भने नेपाल बहुआयामिक तथा बहुध्रुवीय द्वन्द्वमा फस्न सक्छ  त्यतिबेला न्युयोर्क टाइम्सको निष्कर्षजस्तै राजनीतिक आर्थिक सुरक्षा तथा कूटनीतिक सबै दृष्टिले असफल राष्ट्र पनि हुनसक्छ  लेखक बेलायतको बर्मिङ्घम विश्वविद्यालयका रिसर्च फेलो हुन्   
	 
	 
	
"
