श्रीमान्ले श्रीमतीको किरिया किन नगर्ने यसै महिना म एकजना राजनीतिज्ञलाई पत्नीशोक "
	यसै महिना म एकजना राजनीतिज्ञलाई पत्नीशोक परेकाले भेट्न गएको थिएँ  यहाँनेर नाम बताउँदा सायद अन्य अर्थ पनि लाग्नसक्ने सोचेर मैले नाम उल्लेख गरेकी छैन  घटना यथार्थपरक हो  पत्नी वियोगमा परेका वरिष्ठ नेतासँग उहाँको वियोगको सवालमा निकै बेर कुराकानी भयो  उहाँको घरमा भेट्न आउने नातापाता छिमेकी र राजनीतिज्ञहरूको घुइँचो लागिरहेको थियो  उहाँका छोराहरू किरियामा बसेका थिए  उहाँ पनि पत्नी वियोगमा चिन्तित मुद्रामा देखिनुहुन्थ्यो  उहाँलाई देख्नासाथ मैले पनि खुसीमन बनाउन सकिन  मेरो मन पनि धमिलो भयो  उहाँ पनि अक्क न बक्क हुनुभयो  एकछिन पछि मैले आफ्नो मन सम्हाल्दै उहाँसँग कुरा गर्ने आँट गरें   
	श्रीमतीको मृत्यु के कारण भयो  के बिरामी हुनुहुन्थ्यो  के कस्तो उपचार भयो  आदिइत्यादि कुरामा भलाकुसारी गर्दै गएँ  उहाँले पनि श्रीमती सुगरको बिरामी भएको कम उमेरमै दैवले चुँडेर लगेको र उपचार गर्दागर्दै मृत्यु भएको जस्ता कुरा पोख्नुभयो  यति कुरा गरिरहँदा मलाई मनमा कौतुहलता जागेर आयो  किन होला श्रीमतीले श्रीमानको मृत्यु हुँदा किरिया बस्नुपर्ने तर श्रीमानले भने श्रीमती मर्दा किरिया बस्नु नपर्ने  सेतो लुगा पनि लगाउनु नपर्ने  यस्ता प्रश्न उब्जिए  तर यसको जवाफ दिने मान्छे त्यहाँ कोही पनि थिएन र त्यस्तो ठाउँमा यस्तो कुरा निकाल्न पनि उचित लागेन र केही शब्द कोर्न मन लाग्यो  तर उहाँ सेतो कपडा किरियामा भने बस्नुभएको थिएन  उहाँले टिसर्ट र पाइन्ट लगाउनुभएको थियो  यदि उहाँको ठाउँमा श्रीमती भएको भए पक्का पनि सेतो कोरामा बेरिएर किरियामा बसेकी हुन्थिन् होला  
	यसैगरी एक महिनाअघि बर्दिया गुलरियामा एकजना पति वियोगमा परेकी महिलालाई भेट्न गएको याद आयो  उनका श्रीमान कुनै एक पार्टीका जिल्ला कमिटी अध्यक्ष थिए  लामो समय थला परेपछि उनको मृत्यु भयो  भेट्न आउने राजनीतिक कार्यकर्ता र नेताको घुइँचो लागेको थियो  स्वर्गीय नेताकी श्रीमती सेतो कपडा बेरिएर सीमित ठाउँमा बस्ने र सीमित ठाउँमा मात्र छोएर  दिनसम्म किरिया बसेको देखें  अनि दुवै पति वियोगमा परेका र पत्नी वियोगमा परेका व्यक्तिमाथि समाजले गरेको व्यवहारको आलोचना र विश्लेषण गर्न मन लाग्यो  श्रीमतीले श्रीमानको किरिया गर्नुपर्ने तर श्रीमानले श्रीमतीको किरिया गर्नु नपर्ने किन होला  यो प्रश्नले मेरो मनमा निकै बेर कौतुहलता जगायो  अनि आफ्नो मनमा आफैले प्रश्न गर्न थालें  यही भएर महिला र पुरुषमा विभेद उत्पन्न भएको होला  अझ अचम्मको कुरा त के छ भने महिलाले श्रीमानको किरिया गर्न हुने तर माइतीमा बाबुआमा मरेपछि भने छोरीले किरिया गर्न नहुने  आमाबाबुको किरिया गर्न छोरा नै जन्माउनुपर्ने कस्तो विभेदकारी नीति होला  यो विभेद यही समाजका मान्छेले निर्माण गरेका हुन् भने यही समाजका मान्छेको सोचमा परिवर्तन गर्न किन नसक्ने  महिला पुरुषमा रहेको विभेद लिंगमात्र हो  पुरुषमा विर्य हुन्छ भने महिलाले गर्भधारण गर्न सक्छन्  यी प्रकृतिले दिएका गुण हुन्  महिला र पुरुषमा यी गुण परिवर्तन गर्न सकिँदैन  पुरुषले चाहेर पनि गर्भधारण र बच्चा जन्माउन सक्दैनन्  महिलाले गर्भधारण गराउन सक्दैनन्  यतिमात्र हो महिला र पुरुषमा भिन्नता  तर समाजमा महिलालाई कमजोर बनाउन र पुरुषलाई शक्तिशाली देखाउन विभिन्न नियम बनाएर विभेदको सिर्जना गरिएको छ  महिला र पुरुष समान हुन् भने पुरुषले गर्ने काम र महिलाले गर्ने काम भनी विभेद गरिनु हुँदैन  पुरुषले गर्ने जस्तोसुकै काम महिलाले इमानदारीपूर्वक गर्न सक्छन्  तर अवसरको खाँचो छ  समाजमा रहेको यो विभेदकारी नीतिले विगतमा लालाबालालाई टुहुरा बनाएर पतिसित सती जाने परम्परा थियो  बाबु कालगतिले मरे भने आमा जबर्जस्ती आगोमा होमिएर मर्नुपर्ने बाध्यताले सन्तानमा थप पीडा थप्ने गर्थ्यो  तर अहिले यो कुरीति समाजबाट सधैका लागि हट्यो   
	हाम्रो समाजमा श्रीमानको मृत्यु भयो भने श्रीमती सेतो वस्त्रमा  दिने किरिया बस्ने  दिन वा एक वर्षसम्म सेतो कपडा लगाउँछन्  तर विडम्बना सँगै मर्ने सँगै बाँच्ने वाचा बाँधेर विवाह बन्धनमा बाँधिएका श्रीमानले भने  दिनको किरिया पनि बस्नु नपर्ने रे  छोरा भए छोरा र छोरा पनि नभए मीतछोरा वा अन्य परिवारका सदस्यले किरिया गर्ने तर श्रीमानले श्रीमतीको किरिया नगर्ने कस्तो विभेदकारी नीति होला  श्रीमानको किरिया श्रीमतीले गर्नुपर्ने तर श्रीमानले गर्न नपर्ने लैंगिक विभेदको अन्त्य गर्नु जरुरी छ  
	 
	 
	 
	 
	 
	 
	 
	
"
