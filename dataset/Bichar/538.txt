घुम्ने मेचमाथि रित्तिँदै गएको मस्तिष्क"लिबिया छ गाउँ छन् पीडा उस्तै छन्  छैनन् त अब त्यहाँ केवल कर्णेल गद्दाफीमात्रै  ""
	वीपी कोइरालाका पिताजी कृष्णप्रसाद कोइरालाले एक भरियाको फाटेको लुगा सिंहदरबारमा उपहार पठाएको सय वर्ष पुग्नलाग्दा केही किसानले कृषि मलको रित्ता बोरा त्यही सिंहदरबारमा कोशेलीस्वरूप पेस गरेका छन्  मलका रित्ता बोरा प्रस्तुत गरिएको घटनाले उतिसारो चर्चा पाएन  यद्यपि शैली र समयका दृष्टिले यो विशेष महत्त्वको विषय थियो   
	उतिबेला सिंहदरबारका अधिपति थिए चन्द्रशमशेर  यतिबेला त्यहाँ विराजमान छन् डा बाबुराम भट्टराई  उनी थिए शमशेर वंशका श्री  महाराज  यी हुन् जनताकै मतबाट निर्वाचित जनताका प्रधानमन्त्री  तर के गर्ने नियतिले इतिहास दोहोर्यायो उसबेला उपहार मजदुरको फाटेको लुगा यसबेला उपहार किसानका रित्ता बोरा  महाशय  के सय वर्षपछि पनि हामी जहींका तहीं छौं  होइन सय वर्षमा देश धेरै अघि पुगिसकेको छ  यद्यपि सिंहदरबारको घुम्ने मेचबाट हामी जुन संवेदनाको अपेक्षा गर्छौं त्यसलाई बारम्बार राणाजीहरूको पुरानै प्रेतले कब्जाउने गर्छ  अझ नीति र नियतमै खोट भएपछि बुद्ध र जंगबहादुरको फ्युजनबाट क्रमश बुद्ध गायब हुँदै जानु अनौठो हुन्न   
	चन्द्रशमशेरको बैठकमा पुगेको फाटेको लुगा केवल एकजोर लुगामात्र थिएन प्रतीकात्मक रूपमा नेपालको समाजवादी आन्दोलनको चेतावनीपत्र पनि थियो त्यो  विम्ब थियो त्यो तत्कालीन नेपाली रैतीहरूको लवाइ खवाइ र कष्टकर जीवनको  त्यो एउटा आह्वान थियो महाराजको आँखा खुलोस् भनेर कृष्णप्रसाद कोइरालाले गर्नुभएको विनम्र आह्वान  तर संगैमा जनताका तर्फबाट राणाशासकलाई लल्कारिएको कदम पनि थियो त्यो  त्यही कदमको प्रेरणामा पछि वीपी कोइरालाले जनक्रान्तिको रेखाङ्कन गर्नुभयो  फाटेको लुगा हेरेर संवेदित नहुने राणाजीहरूको संवेदनाहीन शासनलाई त्यो क्रान्तिले फाटेको लुगा त बनाइदियो नै सिउनलाई न सियो बच्यो न टाल्नलाई टालो   
	अर्थात् मूलप्रश्न संवेदनाको हो फाटेको लुगा या मलको रित्तो बोराको होइन  विषयलाई गम्भीर अन्दाजमा पढ्न र बुझ्न बौद्धिक हैसियत राख्नुहुन्छ प्रधानमन्त्री भट्टराई  रित्तो बोराको आकारमा एब्स्ट्रयाक्ट आर्ट प्रधानमन्त्रीको टेबलमा उपलब्ध छ  चन्द्रशमशेरले झैं विषयलाई सोझो रूपमा हेर्न र बाङ्गो रूपमा बुझ्न पनि उहाँ स्वतन्त्रै हुनुहुन्छ  तर जम्माजम्मी मलको अभावका रूपमा या रित्तो बोरालाई राजनीतिका रूपमा बुझिदिएर तत्त्वबोध गर्न सकिन्न  रित्तो बोराभित्र थुप्रै सूचना र सन्देश भरिएका छन्  आत्मचिन्तन गर्न चाहँदा यिनले सघाउँछन्  आत्मग्लानि बोध गर्न र आत्मपरिवर्तनको मार्ग रोज्न पनि यिनले बल पुर्याउँछन्  तर विषयलाई पढ्न र मनन गर्न गहिरो संवेदना आवश्यक छ  तर माओवादीकै मित्रहरू भन्छन् डासाबको संवेदना ब्रोइलर प्रकृतिको छ  प्रस्तुत गरिंदै आएका कतिपय लोकपि्रय कामकारवाहीहरू केवल राजनीतिक अभिनय हुन् विज्ञापन हुन् गहिरो संवेदनासंग तिनको कुनै नाता छैन   
	प्रधानमन्त्री महिनामा एकदिन गाउँ जाने र झुपडीमा बास बस्ने प्रशंसायोग्य यो नवीन थालनीको रूपपक्ष एकदमै राम्रो छ  भट्टराई दम्पती नै संवेदनशील मनुष्य हुन् भनेर सस्तो प्रचारको सन्तोषजनक विज्ञापन यसबाट भएकै छ  तर सारमा यसले उनी कुनै नयाँ ज्ञानको उद्बोधन गर्नेगराउने संकेत छैन  गाउँका जनता के चाहन्छन् भनेर संसार जान्दछ  उनीहरू शान्ति चाहन्छन् संविधान चाहन्छन् मल चाहन्छन् बिजुलीबत्ती चाहन्छन्  बाटो पानी सुरक्षा र रोजगार चाहन्छन्  कुनै बेला आफैले  बुँदे लेखेका र गाउँबाटै आएका प्रधानमन्त्री जनताका यी चाहनाबाट पक्कै अनविज्ञ हुनुहुन्न  जनताका यी तमाम चाहना पूरा गर्न राष्ट्रको अर्थइच्छाशक्ति बलियो हुनुपर्छ र त्यसका लागि लोकतान्त्रिक संविधान सन्तुलित संघीयता हुँदै समग्र पुनर्संरचना र नवीन प्रारम्भ हुनुपर्छ भनेर पनि उहाँ जान्नुहुन्छ  यति जानेबुझेको नेताले सहरमा मूल राजनीतिक प्रकृया र प्रगतिलाई भत्काएर गाउँबासमा निक्लनु भनेको कामकुरो एकातिर कुम्लो बोकी महांकालतिर हो या काम पाइनस् कान्छा पाडाको कम्मर कन्या जस्तोमात्र हो  राजनीतिक दलहरूसंग दूरी बढाएर माघ  पछि ज्ञानेन्द्र महाराज मैले बुझें मैले बुझें भन्दै जिल्ला भ्रमणमा निक्लिएका थिए  तर उनले न समयलाई बुझ्नसके न उनलाई जनताले बुझ्न चाहे  परिणाम के भयो बाबुराम डा साबलाई पनि राम्रो सम्झना हुनुपर्छ  यदि भूलवश भुल्नुभएको छ भने आफ्नो अघिल्तिर रहेको मलको रित्तो बोरा पढेर उहाँ समयको इतिहास र भविष्य केलाउन सक्नुहुन्छ   
	प्रधानमन्त्री भट्टराई प्रथम गाउँबासका लागि झोर महांकालमा पुग्नुभएको अघिल्लो दिन एसएलसी अनुत्तीर्ण  छात्राले आत्महत्या गरेका थिए  त्यही दिन पनि  छात्रसहित थप  जनाले एसएलसीको वेदीमा आफ्नो जीवन चढाए  एसएलसीको रिजल्ट किन यसरी खस्कियो  कसरी यसलाई आमूल रूपमा सुधार्न सकिन्छ  एसएलसीको भयबाट पछिल्लो पुस्तालाई कसरी मुक्त गर्ने  अनुत्तीर्ण विद्यार्थीहरूलाई भविष्यप्रति कसरी आशावादी बनाउने  विद्वान प्रधानमन्त्रीले यस्ता विषयमा सम्वद्ध पक्षहरूसंग काठमाडौमा छलफल चलाएको सुनिएन  एसएलसीमा कुनै बेला बोर्ड प्रथम भएका व्यक्तिले प्रधानमन्त्री भएका बेला आजको एसएलसीको दुर्दशाका बारेमा  मिनेट चिन्तन गरेको थाहा पाइएन  यो दुर्दशासंग देशको भविष्य गाँसिएको छ भनेर उहाँलाई ज्ञान हुनुपर्ने तर गम्भीर समस्याको गम्भीर अध्ययन गर्न र नवीन अवधारणा तय गर्न प्रधानमन्त्रीले निर्देश गरेको सुनिएन  त्यस्तो दायित्व ननिभाउने तर गाउँबासमा गएर समस्या बुझ्न चाहने हर्कतलाई ब्रोइलर संवेदनशीलता मानिनु व्यङ्ग्यभन्दा पनि यथार्थ नजिक बोध हुन्छ   
	भरेभोलि तिरै आफ्नो पार्टी विभाजन हुनलाग्दैछ भन्ने सूचना माओवादी उपाध्यक्षसमेत रहेका प्रधानमन्त्रीलाई जरूर थियो तर हजारौ कार्यकर्ताको रगत पसिनाबाट निर्मित पार्टीलाई विभाजित हुन नदिन सम्पूर्ण प्रयत्न गर्नुपर्ने कर्तव्य बिर्सिएर उहाँ उड्नुभयो ब्राजिल  र्फकंदा माओवादी पार्टी दुई टुक्रा भइसकेको थियो  यो विभाजनले संकटमा परे लडाकु पार्टी इतिहासकै बंटवारा भयो सहिद परिवार मृत्यु अनुभूति गर्दै दुईतिर बाँडिए इमानदार कार्यकर्ताको हृदय रोयो  तर एअरपोर्टमा पत्रकारहरूले बाबुराम डासाबको अनुहारमा पार्टी विभाजनको पीडा अभिनयका रूपमा पनि देख्न पाएनन्  उहाँको मुस्कान निषेधित अनुहारलाई कुनै फरक परेन  पार्टी विभाजनले नछोएको हृदयमा मलको रित्तो बोराले संवेदना जागृत गर्न सक्ला भन्ठान्नु सायद कारूणिक आशावादमात्रै  
	हो  तर पनि निखि्रंदै गएको उहाँको राजनीतिक रङ्ग र रित्तिंदै गएका राजनीतिक विकल्प बोध गर्न रित्तो बोराको साहित्यबाट उहाँ लाभान्वित भइदिए विभाजनपछिको सङ्गठन सम्हाल्न उहाँलाई नै फुर्सद मिल्ने थियो   
	दलहरूलाई विश्वासमा नलिई र संवैधानिक बन्दोबस्त नमिलाई आजको नेपालमा बाबुरामजी होइन ब्रह््माजीले पनि चुनाव गराउन सक्दैनन्  संविधान नबनेपछि निराश जातीय द्वन्द्वले दुःखित एवम् अवरूद्ध आर्थिक गतिविधिले रूष्ट भएका नागरिकमा एकल हठको चुनाव थोपरेर आशा र विश्वास जगाउन सकिन्न  दलहरूको एकताबद्ध रोडम्यापबाट मात्रै नवीन आशाको सञ्चार गराउन सकिने यथार्थलाई प्रधानमन्त्रीले बोध गर्न सक्नुभएन  उहाँको यो कार्यकालभरिमा जम्मा  मेगावाटमात्र विद्युत उत्पादन भएको र जम्मा  किलोमिटरमात्रै सडक निर्माण भएको तथ्यले स्वयम् उहाँलाई निराश तुल्याउनुपर्ने हो  हाफ सेन्चुरीको मन्त्रीमण्डल बनाएर भूतपूर्व विशिष्टहरूलाई विलाशी गाडी र आजीवन आवास सुविधा दिने निर्णय गरेर मुस्ताङ गाडीको मितव्ययी सन्देश पञ्चर भैसकेको तथ्यले उहाँलाई ग्लानिबोध गराउनुपर्ने हो  संगिन अपराधका कैदीहरूलाई जेलमुक्त गराउने सदाशयले उहाँको नैतिक आदर्शलाई गिज्याउनुपर्ने हो  मुलुकको एकमात्र अन्तर्राष्ट्रिय विमानस्थल भारतीय पोल्टामा सुम्पिदिने भूमिगत प्रयत्नले उहाँको राष्ट्रवादीतालाई चिथोर्नुपर्ने हो  विना विकल्प सुकुम्बासी उठाउने र स्थानीय सहमतिबेगर तिनलाई बसाउने नौटङ्कीले उहाँलाई लज्जाबोध हुनुपर्ने हो  कुनै बेला आफ्नै लडाकुलाई अयोग्यको बिल्ला भिराउन सहीछाप गर्ने एवम् समायोजन रोजेका लडाकुलाई आज आएर अलपत्र बनाउने यस्तो कर्म गरिरहँदा लडाकुको रगतले उहाँलाई पोल्नुपर्ने हो  तर सत्ताबाहेक अरू सबै भ्रम हो भन्ने सिद्धान्तले उहाँलाई दुई तिहाइको कल्पनातर्फ मात्रै डोर्याएको छ  दुई तिहाइको भ्रम त ढिलोचाँडो टुट्नेछ नै तर उहाँ सच्चिनुतर्फ लाग्नुभएन भने स्टालिन हुने भ्रममा ट्राटास्कीको नियति जब गुट अन्त्य गरिने पार्टीमा भोग्नु पर्नेछ त्यस दिन सहानुभूतिको कुनै हात नरहन सक्छ उहाँको साथ   
	म जुन बेला इरानमा थिएँ इरानलाई बुझ्न सकिन आज इरानलाई बुझ्न सक्ने भएको छु  तर अब म इरानमै छैन इरानका अन्तिम राजा शाह रेजा पहेल्वीको यो मार्मिक अभिव्यक्ति यहाँ मननीय छ  आफू सही छु र आफूमात्रै सही छु भन्ने बालहठको परिणाम उनले भोगेका थिए  नागार्जुन डाँडामा बसेर व्हिस्की पिउँदै हाम्रा पूर्वराजा पनि यस्तै केही गम्दै होलान्  वास्तवमै नागरिक अभिमतलाई आफ्नो या आफ्ना सल्लाहकारहरूको आँखाबाट हेरेर मात्रै बुझ्न सकिन्न  अझ जनताबाट निर्वाचित नेताले त विपक्षीका अभिव्यक्ति र समाचारपत्रहरूका टिप्पणीहरूमार्फत आफूलाई बुझ्नु र सच्याउनुपर्ने हुन्छ  वीपी कोइरालाले प्रधानमन्त्री भएका बेला विपक्षीलाई बोलाएर आफ्नो विरोध गर्न र पत्रकारहरूलाई बोलाएर कृपया मेरा कमजोरीहरू केलाएर आलोचना लेखेर मलाई सही बाटो हिंड्न सघाउनुहोस् भनेर आग्रह गर्नुभएछ  तर मिडियालाई वीपीको शैलीमा आत्मसात गर्नुभएन भट्टराईले  रेजा पहेल्वी र ज्ञानेन्द्र शाहझैं बक्र बन्न लाग्नुभएको छ उहाँ  नेपाल टेलिभिजनमा महाप्रबन्धकलाई गरिएको कारवाही र इमेज न्युज एफएमको जनचासो कार्यक्रम बन्द गराउन दबाब दिइएको घटनामा पञ्चायतको भूमिगत गिरोह गन्हाएको छ  जनगणतन्त्रमा त्यस्तो गर्न मजाले पाइएला  तर लोकतन्त्रमा यो पाइन्न कमरेड  प्रसारण शुल्कको प्रकरण उठाएर टेलिभिजनहरूमाथि तपाईको भित्री नियतको अधिनायकवाद लाद्न पनि पाइन्न   
	अर्थात् प्रश्न लोकतान्त्रिक संवेदनाको हो  मुरी खाएर मानो उब्जाउने बेलामा जाबो मलसम्म प्रबन्ध गर्न नसक्ने र गाउँका जनतालाई के चाहिएको छ भनेर सोध्न त्यही बेला गाउँबासमा जाने गजबको रोमान्टिक सिन छ यो  अन्य राजनीतिकप्रशासनिक कर्तव्य पूरा गरेर प्रधानमन्त्री गाउँबासमा गएको भए त्यो साह्रै नै प्रशंसा गर्नुपर्ने कर्म हुन्थ्यो  तर सहरमा आगो लगाएर द्वन्द्व चर्काएर विधि भत्काएर गाउँबासमा जानु भनेको नाटकीय संवेदनामात्रै हो  यस्तो ब्रोइलर संवेदनालाई साँच्चै नै गतिलो उपहार हो किसानहरूले दिएको मलको रित्तो बोरा  यो उपहारले सय वर्ष पुग्न लागेको फाटेको लुगा प्रकरणको सत्वाषिर्की सम्झाएको छ र यसले सुझाएको छ मलको रित्तो बोराझैं पूरै रित्तिनुभन्दा अघि नै बाबुराम डासाबले सिंहदरबार छाड्नुपर्छ   
	डासाब  सिंहदरबारको भित्तामा दर्जनौ प्रधानमन्त्रीका तस्विरसंग अब तपाईको तस्विर सजिइसकेको छ  बधाई छ तपाईलाई  तर केही थोरै प्रधानमन्त्रीका नाममात्र आजका जनताका हृदयमा जीवित छन् र रहनेछन्  यसमा गुनासो नमान्नु होला  आजको लोकलाई तपाईको बहिर्गमन त्यति नै पि्रय लाग्नेछ जति तपाई प्रधानमन्त्री बन्दै गर्दा लोकपि्रय हुनुहुन्थ्यो  समयले तपाईलाई चाहेको जस्तै देखिन्थ्यो तर के गर्ने तपाईले समयलाई बुझ्न सक्नुभएन  काम कम विज्ञापन बढी गरेपछि सायद यस्तै हुन्छ  नाम सुन्नुभएकै छ कर्णेल गद्दाफीको लिबियाका गाउँमा गएर हरेक महिना एक रात यिनी पनि पाल टाँगेर सुत्ने गर्थे  तर वर्षौको उनको नाटकको पर्दा गिर्यो केही समय अघि  लिबिया छ गाउँ छन् पीडा उस्तै छन्  छैनन् त अब त्यहाँ केवल कर्णेल गद्दाफीमात्रै   
"
