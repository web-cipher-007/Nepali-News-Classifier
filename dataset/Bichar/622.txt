मुद्दाविहीन राजनीतिप्रधानमन्त्री दलहरुबीच सहमति नभई कुनै पनि हालतमा राजीनामा नदिने अडानमा छन् "
	संविधानसभा भंग हुँदा नेपालको भावी राजनीतिक कार्यक्रमको रुपमा प्रधानमन्त्रीले घोषणा गरेको दोस्रो संविधानसभाको निर्वाचन अब नहुने भएको छ  यसबाट अब मुलुक तत्कालीन राजनीतिक कार्यक्रमविहीन अवस्थामा पुगेको छ  नेपाली कांग्रेस र नेकपा एमाले प्रधानमन्त्रीले तत्काल राजीनामा दिनुपर्ने अडानमा छन् भने प्रधानमन्त्री उनको दलसहित दलहरुबीच सहमति नभई आफूले कुनै पनि हालतमा राजीनामा नदिने अडानमा छन्  त्यस्तो सहमति केके विषयमा हुनुपर्ने हो भन्ने सम्बन्धमा प्रष्ट कुरा सार्वजनिक भएका छैनन्  तर भावी राजनीतिक कार्यक्रमको रुपमा अब नयाँ निर्वाचनमा जाने वा पुरानै संविधानसभा पुनस्र्थापित गर्ने  निर्वाचन गर्ने भए अर्को संविधानसभाको गर्ने वा संसदको गर्ने  सहमतीय सरकार किन कसरी र कसको नेतृत्वमा बनाउने  निर्वाचन गर्ने भए अन्तरिम संविधान र निर्वाचनसम्बन्धी ऐनकानुनहरुको संशोधन गर्ने आदि विषयमा प्रमुख दलहरुको बीचमा सहमति हुनुपर्छ भन्ने अनुमान गर्न सकिन्छ  विगतको अनुभव र नेताहरुको गतिविधि हेर्दा यिनै विषयहरुमा पनि दलहरुबीच सहमति हुन महिनौ लाग्ने देखिन्छ   
	अझ प्रधानमन्त्रीले भनिरहेको सहमतिको आशय यतिमा मात्र सीमित छैन  उनको आशय संविधानका मूल विषयतर्फ लक्षित छ  त्यो भनेको मुख्य रुपमा संघीयता अन्तर्गत माओवादीहरु जनजाति अगुवाहरु मधेसीहरु र भारतले समेत भनिरहेको एकल जातीय प्रदेशको प्रस्तावलाई नेपाली कांग्रेस र एमालेले स्वीकार गर्नुपर्छ भन्ने हो  जबकि कांगे्रस र एमाले एकल जातीय प्रदेशको प्रस्ताव कुनै पनि हालतमा स्वीकार नगर्ने अडानमा छन्  यस्तो असम्भव विषयलाई प्रधानमन्त्रीले आफ्नो राजीनामाको सर्त बनाएकाले प्रधानमन्त्री कुनै पनि हालतमा सत्ता नछोड्ने मनस्थितिमा रहेको बुझिन्छ  त्यसैले यो गतिरोध तत्काल टुट्ने सम्भावना देखिंदैन  अर्कोतर्फ यो स्थिति अब केही महिनामात्र कायम रह्यो भने निर्वाचन आयोग पूरै खाली हुने र सर्वोच्च अदालतमा केवल पाँच जनामात्र न्यायाधीश बाँकी रहने अवस्था छ  अन्य संवैधानिक निकायहरु र राजदूतहरु नियुक्तिको त कुरै छोडौं  त्यो स्थितिमा चुनावै गर्ने हो भने पनि चुनाव गराउने निर्वाचन आयोग नै हुने छैन  निर्वाचन आयोगका आयुक्तहरुको नियुक्ति गर्न संसदीय समितिले सुनुवाइ गर्नुपर्छ र संसद नै नभएपछि त्यस्तो नियुक्ति हुने सम्भावनै छैन  त्यसपछि यो राज्य कसरी चल्ने हो भन्ने कुराको जवाफ कसैसंग पनि छैन  यस्तो कहालिलाग्दो स्थिति आँखा अगाडि छ  तर कुनै पनि प्रमुख दलका नेताहरुमा स्थितिको गम्भीरताबोध र निकासका लागि आतुरताको आभाष पाइँदैन  कस्तो विडम्बना र दुर्भाग्य  
	यसै क्रममा संघीय गणतान्त्रिक संविधान निर्माण गर्ने क्रममा नेपालमा जातीय आधारमा नयाँ पार्टी गठन हुने तयारीमा  
	छ  यो पार्टी गठनले हालसम्म राजनीतिको सैद्धान्तिक आधारको रुपमा रहँदै आएको वर्गीय दृष्टिकोण केही पछाडि धकेलिएको छ भने जातीय आधारले टाउको उठाएको छ  साथै हालसम्म नेपालमा क्षेत्रीय पार्टीमात्र रहँदै आएकोमा अब जातीय पार्टीको पनि उदय हुने भएको छ  अब गठन हुने पार्टीको नाममा जनजाति शब्द नराखिएको भए तापनि पार्टीमाथि लाग्ने जातीय पार्टीको आरोप छल्न र जनतामा भ्रम पार्नमात्र त्यसो गरिएको कुरा स्वतः प्रष्ट छ र आधारभूत रुपमा त्यो पार्टी जातीय पार्टी नै हुनेछ  त्यो पार्टीले कति जनजाति समेट्नेछ भन्ने कुरा अब हुने तर कहिले हुने हो अत्तोपत्तो छैन चुनावको परिणामबाट मात्र प्रष्ट हुनेछ  तर यो पार्टी साँच्चिकै गठन भयो भने नेपालको राजनीतिक ल्यान्डस्केपमा भने गम्भीर परिवर्तन आउनेछ  प्रथमतः पार्टीहरुमा जातीयताको आधारमा ध्रुवीकरण हुनेछ  यसरी त्यसै त गुट र उपगुटबाट ग्रस्त नेपाली कांग्रेस नेकपा एमाले राप्रपा आदि पार्टीबाट जनजाति नेता कार्यकर्ता समर्थक शुभचिन्तक तथा मतदाताहरु क्रमिक रुपमा अलग भई नयाँ पार्टीतर्फ लाग्ने बढी सम्भावना भएकोले ती पार्टीहरुमा सीमितमात्र जनजाति नेता कार्यकर्ता रहने अनुमान गर्न सकिन्छ  नयाँ जनजाति पार्टीको तर्फबाट बिभिन्न तरिका अपनाई हुने दबाबबाट पनि अन्य पार्टीमा रहेका जनजाति नेता कार्यकर्ताहरु आफ्नै जातीय पार्टीमा सम्मिलित हुन जानेछन्   
	बाँकी रहेका गैरजनजाति समुदायहरु एमाओवादी नेपाली कांग्रेस नेकपा एमाले राप्रपा र अन्य साना दलहरुमा विभाजित हुने छन्  दोस्रो त्यसै त एमाओवादी र मधेसवादी पार्टीहरुको उदयका साथै समानुपातिक निर्वाचन प्रणालीको अवलम्बनबाट नेपालमा अब गठन हुने प्रतिनिधिसभामा कुनै पनि पार्टीले बहुमत ल्याउन नसक्ने अवस्था थियो भने अब त्यो स्थिति अझ प्रष्ट र सुनिश्चित हुनेछ  तर प्रतिनिधिसभामा जातीयता र क्षेत्रीयताको पक्षमा उभिएका एमाओवादी अब बन्ने जनजाति पार्टी र मधेसवादी पार्टीहरुको स्थायी किसिमको शक्तिशाली गठबन्धन बन्नेछ जसको प्रारुप अहिले बनिसकेको छ भने नेपाली कांग्रेस नेकपा  
	एमाले राप्रपा तथा अन्य साना पार्टीहरुको सापेक्षिक रुपमा कमजोर प्रतिपक्षी गठबन्धन हुनेछ  संविधान निर्माणकै क्रममा यो स्थिति आउने भएको र त्यसमा भारतको समेत समर्थन रहने भएकोले नेपाली कांग्रेस र नेकपा एमाले ठूलो दबाबमा पर्नेछन्  यसमा यी पार्टीहरुले यतिखेर गम्भीर रुपमा विचार पुर्याउन सकेनन् र तदनुरुप सक्रियतापूर्वक काम गर्न सकेनन् भने यी पार्टीहरुको क्षयीकरण हुँदै जाने लगभग निश्चित छ   
	हुन त एमाओवादी पार्टीको अवस्था पनि कुनै गतिलो छैन  त्यो पार्टीबाट वैद्य र उनको सशक्त समूह अलग भएकोले  सालको मध्यावधि निर्वाचनमा गणेशमानले नेपाली कांग्रेसबाट विद्रोह गर्दा नेपाली कांग्रेसको जुन हालत भएको थियो अब हुने निर्वाचनमा एमाओवादीको पनि त्यही हालत हुने बलियो सम्भावना छ  साथै एमाओवादी पार्टीभित्र अहिले आर्थिक अनियमितताका बारेमा जुन बबन्डर मच्चिएको छ त्यसले पनि एमाओवादी पार्टीलाई गम्भीर धक्का दिनेछ  त्यसको अतिरिक्त एमाओवादी पार्टी एकल जातीय प्रदेशको पक्षमा उभिएको र प्रधानमन्त्री भट्टराईको छवि भारतमुखी नेताको रुपमा बनेकोले त्यस पार्टीमा रहेका राष्ट्रवादी र जातीय प्रदेश नचाहने गैरजनजाति नेता कार्यकर्ता समर्थक शुभचिन्तक र मतदाताहरु एमाओवादी पार्टीबाट अलग हुने सम्भावना पनि उत्तिकै बलियो छ  यसरी अब नेपाल भुरेटाकुरे पार्टीहरु भएको मुलुक हुने सम्भावनालाई इन्कार गर्न सकिंदैन  त्यसको परिणाम भनेको नेपालमा राजनीतिक अस्थिरताले सुदूर भविष्यसम्म निरन्तरता पाउनु हो र त्यसको पनि परिणाम भनेको नेपाली जनता र मुलुक सबै क्षेत्रमा तवाह हुनु हो  त्यो स्थितिमा नेपालको अस्तित्व नै संकटमा पर्नसक्ने कुरालाई उपेक्षा गर्न सकिंदैन 
"
