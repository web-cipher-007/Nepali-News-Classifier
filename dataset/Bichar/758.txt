प्रस्ताव फ्याँकेर युरोप यात्रामा प्रचण्ड"समाधान खोज्ने मनसायबाट होइन कांग्रेसभित्र द्वन्द्व प्रवेश गराउन प्रचण्ड प्रस्ताव आएको देखिन्छ ""
	माओवादी अध्यक्ष पुष्पकमल दाहाल प्रचण्ड ले राष्ट्रिय राजनीतिक संकट समाधानमा आफू गम्भीरमात्र होइन लचकसमेत भएको भन्दै यही साता दुइटा फरकफरक प्रस्ताव फटाफट राखे  कांग्रेसएमालेलाई प्रतिक्रियाको राजनीतिमा कैद गर्न सफल प्रचण्डका दुबै प्रस्तावमा एउटा समानता छ  दुबै प्रस्ताव पहिले अस्विकार्य गरिएका पुरानै प्रस्ताव हुन् भने दुबै प्रस्तावमा राष्ट्रिय राजनीतिको अर्को पक्ष कांग्रेसलाई मात्र ठानिएको छ  वैद्यलाई वैधता नदिनुलाई राजनीतिक प्रतिशोध ठान्दा पनि एमाले र उनकै सत्तारुढ मधेसी दललाई महत्वहीन ठान्नुबाटै प्रस्ट छ प्र्रस्तावभित्र लचकता होइन कुटिलता छ  समाधानका लागि होइन बरु कांग्रेसभित्र भाइरस ठेलिदिने मनसायबाट प्रेरित छ  शेखर कोइराला माओवादीको यो डिजाइन सायद बुझ्छन्   
	प्रचण्ड र उनका प्रवक्ता अग्नि सापकोटाको भाषामा नयाँ सिराबाट लचकतासहित सहमति खोज्न माओवादीले असोज  राखेको पहिलो प्रस्ताव थियो संविधानसभाको पुनःस्थापना  कांग्रेसका वरिष्ठ नेता राजाका समेत प्रधानमन्त्री रहेका शेरबहादुर देउवा र  पटकसम्म प्रधानमन्त्री हारेर ऐतिहासिक रेकर्ड बनाएका रामचन्द्र पौडेलको मनसाय बुझेका उनले सभापति कोइरालासंग भनेसंविधानसभा पुनःस्थापना गरौं कांग्रेसको नेतृत्वमा सरकार बन्छ  प्रचण्डलाई थाहा छ  प्रधानमन्त्री हुने मूल्यमा पौडेल र देउवा पार्टी निर्णय विपरीत र सिद्धान्तहीन राजनीतिको लक्ष्मणरेखा नाघ्न तयार छन्  आफ्ना पार्टी फुट्यो एकल जातीय कि बहुजातीय पहिचान भन्नेमा एमालेमा पनि एक समूह अलग्गियो अब बाँकी रहेको कांग्रेसभित्र उधारो सत्ताको प्रस्ताव ठेलिदिउँ त्यहाँ भाँडभैलो भइहाल्छ प्रचण्डको मनोविज्ञानले ठानेको हुनसक्छ  किनकि सबैलाई फुटाएर निर्वाचन जांँदाको परिणामबाट अत्तालिनु पर्दैन   
	वार्तामा कोइरालाले प्रचण्ड प्रस्तावप्रति कस्तो प्रतिक्रिया जनाए ठ्याक्कै सार्वजनिक भएको छैन  तर देउवा र पौडेलले उक्त प्रस्तावमा प्रचण्डले अपेक्षा गरझै समर्थन जनाए सम्भवतः दुबैले ठाने अब प्रधानमन्त्री हुने सम्भावना बढ्यो  चाखलाग्दो के छ भने प्रचण्डको प्रस्तावलगत्तै पौडेल र देउवाले पुनःस्थापनाको पहल थाले  पार्टी भित्रका पूर्व सभासद्लाई बोलाएर पुनःस्थापनामा जानुपर्ने लबिङमा लागे  केही पूर्व सभासद् पुनःस्थापनाको पक्षमा लागेकै थिए त्यसमा देउवा र पौडेलसमेत लागेपछि स्वाभाविक रुपमा मुद्दाले अलिकति वजन लियो  तर निर्णय गर्नसक्ने क्षमता थिएन र गरेनन् पनि  देउवाले पुनःस्थापनाका लागि भेला नबोलाएको र त्यसमा आफू सहभागी नभएको बताएर लोकलाज जोगाउन खोजेका छन्  सहभागिता नजनाए पनि पुनःस्थापनाको प्रस्तावका अभियानकर्ता देउवा भएकाले प्रचण्ड प्रस्तावतिर ढल्किएको बुझ्न गाह्रो छैन  
	प्रचण्डको पुनःस्थापना प्रस्ताव र कोइराला बाहेकका अन्य कांग्रेसका अन्य गुटको लबिङले राष्ट्रिय राजनीतिप्रति व्यङ्ग्य र जनताको अपमानबाहेक केही गरेको छैन  किनकि एक महिनाअघि संवैधानिक राष्ट्रपति र नेपाली जनतासमक्ष यिनै प्रचण्ड र मुख्य दलका मुख्य नेताले संविधानसभाको पुनःस्थापनाको मुद्दा टुंगो लागेको र अब नयाँ निर्वाचनमा जाने सहमति भएको सार्वजनिक गरेका थिए  महिना दिनअघि सकिएको एजेन्डा फेरि कसरी अनायास ब्युँतन्छ  
	अब निर्वाचनमा जाने भयौं भन्ने उद्घोष गर्ने प्रचण्डले किन फेरि पुनःस्थापनाको मुद्दा राखे देउवा र पौडेलले के अर्थमा उचित मानेर ब्युँताउन उद्यत भई बैठकसमेत बोलाए यिनको उत्तर खोजिनुपर्छ  यस बीचमा त्यस्तो के घटनाक्रम विकास भयो घरेलु राजनीतिक रसायनमा के फरक पर्यो वा बाह्य प्रभुको के निर्देशन प्राप्त भयो  पक्षधरले उत्तर दिनुपर्छ  नत्र भए जसलाई जतिबेला मन लाग्यो संविधानसभा त्यतिबेलै पुनःस्थापना गर्ने प्रस्ताव राख्न मिल्छ  यति हल्का हुन्छ राष्ट्रिय संकट  
	हिजो किन चुनाव र आज किन पुनःस्थापना  यसमा प्रचण्ड देउवा र पौडेलले जवाफ नदिई अर्को विकल्पमा जानु हुँदैन  नेताले निहित स्वार्थका लागि विचार र बौद्धिकताको छेपारो प्रवृत्ति देखाउँदा त्यसमा मौनता साधिनु हुँदैन  त्यसैले यो पहिलो प्रस्ताव उचित छैन  तर सबै दलको सहमति हुन्छ भने हिजो गल्ती भयो अब यसैगरी टुंगो लगाउँछौ भनेर सार्वजनिक क्षमा माग्नुपर्छ र पुनःस्थापना गर्नुपर्छ  सर्वोच्चको आदेश र राष्ट्रपतिको मनसायको समेत ख्याल गरिनुपर्छ   
	पुनःस्थापनाको प्रस्ताव राखेको दुई दिनपछि असोज  मा प्रचण्डको दोस्रो प्रस्ताव राखे सहमति भएका विषयलाई समेटेर संविधान जारी गरौं र बाँकी विषय आगामी संसदबाट टुंगो लगाउँ  बिहान पार्टीको पधाधिकारी बैठक गरी अपरान्ह कांग्रेस सभापति कोइरालासंग यही प्रस्ताव राखे प्रचण्डले  जेठ  अघि एमाले र कांग्रेसले सहमति भएका विषयलाई राखेर मस्यौदा तयार पारौं र सहमति नभएका मुद्दालाई रुपान्तरित संसदमा लैजाउँ भन्ने प्रस्ताव गर्दा त्यसलाई नमानी संविधानसभा विघटन गरी निर्वाचनको घोषणा गर्ने यिनै प्रचण्ड र प्रधानमन्त्री भट्टराई होइनन्  चार महिनाको बीचमा कुन राजनीतिक विकासक्रम भयो अनि किन यतिबेला बल्ल त्यही कांग्रेसएमालेको प्रस्ताव प्रचण्डले ल्याएका हुन्  राजनीतिक बेइमानीको योभन्दा पराकाष्ठा खोज्न कहाँ जाने  त्यसबेलै प्रचण्डमा यो बुद्धत्व प्राप्त भएको भए आज राजनीतिक कोर्सले सकारात्मक बाटो समातेको हुने थियो  तर चार महिनासम्म मुलुकलाई पछाडि धकेलेर उल्टो छलाङ मान्र्ने प्रचण्डलाई निकासका बाधकको संज्ञा दिन किन अप्ठ्यारो मान्ने  
	जेठ  दिनभर आफ्नो भविष्य अन्धकारतिर धकेलिँदै गरेको भहसुस गरेर दबाब दिन संविधानसभा बाहिर प्रदर्शन गरिरहेका आम जनता निराश भएर फर्के  अन्ततः केहीले भनेजस्तो पूर्वयोजना अन्तर्गत संविधानसभा विघटन भएको घोषणा गरियो र नयाँ निर्वाचनको मितिसमेत प्रधानमन्त्रीले तोके  त्यसबेला नयाँ निर्वाचनामा जाने घोषणापछि सर्वोच्चको फैसला भन्दै तर्क गर्ने प्रचण्ड र बाबुराम हुन्  लोकतन्त्रमा विश्वास गर्ने पार्टीहरू निर्वाचनमा जानबाट डराएको भन्दै कांग्रेसएमालेको लाचारीप्रति उछितो काढ्ने उनै प्रचण्ड र बाबुराम हुन्  कमसेकम संविधानसभा सहमत भएका मुद्दालाई समेटेर एउटा मस्यौदा बनाएर जनतामा सार्वजनिक गरी र संविधानसभालाई संसदमा रुपान्तरित गरी संघीयताजस्ता जटिल मुद्दामा सहमति खोज्दा कोही हार्ने थिएनन्  तर अहिले टुंगो नलागेको संघीयता कहिले पनि लाग्ने छैन कांग्रेसएमाले संघीयता नदिने षड्यन्त्रमा लागेका छन् भनेर आँधीको कपमा तुफान सिर्जना गरियो  कांग्रेसएमाले संघीयता विरोधी हुन् भने जनताबाट समाप्त हुन्छन् तर राजनीतिक शक्तिलाई कसैको आरोप नभएर यथार्थमा हेर्नुपर्छ  तर्कविर्तक आउन सक्छन् तर जेठ  का दिन संविधानसभाको विघटन मधेसमा दुई प्रदेशभन्दा बढी हुनुहुँदैन र पहाडमा एकल जातीय प्रदेश हुनुपर्छ भन्ने अडानका कारण हो  अझ बालुवाटारको बैठकमा जनजाति ककसका नेताले समेत बहुपहिचानसहितको संघीयतामा मानेको र सहमति हुनेसमेत माओवादीबाटै सार्वजनिक भएपछि अन्ततः मधेसको मुद्दाले संविधानसभा खायो   
	यति छोटो विगतलाई अलिकति पनि स्मरण नगरी कांग्रेसएमालेको चार महिना अघिको प्रस्तावलाई किन अहिले प्रचण्डले आफ्नो मौलिक प्रस्तावजस्तो मानी ल्याए  अनि अहिले प्रचण्डले यो प्रस्ताव ल्याउँदा संघीयता समाप्त पार्ने भए बनेर त्यसबेला कोकोहोलो गर्ने जनजाति र मधेसी दलको अहिलेको मौनतालाई के भन्ने  मधेसी र जनजाति नेताको दोहोरो मापदण्ड हैन भन्ने अहिले पनि भन्नुपर्यो प्रचण्ड पनि संघीयता विरोधी हुन् त्यसैले संघीयता विनाकै संविधान ल्याउन खोज्दैछन्  हैन भने व्यक्तिपार्टीको अनुहारप्रति नै घृणा गर्नेलाई कसरी राजनीतिक शक्ति भन्ने  जबकि मधेसका एक नेता उपेन्द्र यादवले त थेसिस नै निर्माण गरेका छन् कि प्रचण्ड संघीयता विरोधी हुन्  यदि नहुंँदो हो त  बुँदे समझदारी हुंँदैखेरि किन संघीयताको एजेन्डा राखेनन्  यादवको तर्क छ  अर्थात् यस्ता विरोधाभास बेढंगी र दोहोरो मापदण्डबाट नेपाली राजनीतिले संक्रमणकालको व्यवस्थापन गर्न सक्दैन  माओवादी वास्तवमै गम्भीर भएको हो भने प्रचण्डले यतिबेला राखेका प्रस्तावमा कंग्रेससंँग मात्र होइन एमाले नेकपामाओवादी उपेन्द्र यादव शरदसिंह भण्डारीदेखि अशोक राईसम्मलाई राखेर सहमतिका लागि बहस थाल्नुपर्छ  तर त्यसो गर्दा पहिले आम नेपाली जनतासँग क्षमा मागी निश्चित समयावधि तोकी समाधानको सुनिश्चिता गर्नुपर्छ  पुनःस्थापन वा निर्वाचन कोटरीमा होइन फराकिलो परिधिमा राष्ट्रिय सहमतिका आधारमा हुनुपर्छ  तर त्यसो गर्दा राष्ट्रियता र सार्वभौमिकतामाथि आँच आउनु हुँदैन  तर फटाफट प्रस्ताव सार्वजनिक गर्ने त्यसमा बहस हुन नपाउँदै विदेश भ्रमणमा लाग्ने गैरजिम्मेवारपूर्ण प्रचण्ड व्यवहारले फेरि अविश्वासका पात्रको उनको प्रतिष्ठालाई निरन्तरता दिनेछ भने राजनीति यसरी रुमलिँदै पूर्णतः विघटनतिर जानेछ  अर्थात् उही पहिलाको सोमालिया वा अहिलेको अफगानिस्तानको बाटोतिर  
"
