हजार सपनाका जिन्दगीहजार सपनाहरूको माया लागेर आउँछ बाँच्ने रहरजस्तो फेरि भएर आउँछ हालैको एक साँझ "
	हजार सपनाहरूको माया लागेर आउँछ बाँच्ने रहरजस्तो फेरि भएर आउँछ हालैको एक साँझ भद्रकालीस्थित आर्मी अफिसर्स क्लबमा रामभक्त जोजिजुले भजन शिरोमणि भक्तराज आचार्यको सम्मानमा यी पंक्ति गाउँदै गर्दा भक्तराज भावुक त भए तर रामभक्तको स्वरको प्रतिक्रिया दिन उनीसँग आवाज थिएनन्  चार सय पचास नेपाली भजन र आधुनिक गीतसंगीतका यी मूर्धन्य व्यक्तित्वको आवाज  वर्षअघि नै खोसिएको थियो  जिब्रोमा आएको खटिरा फैलिंँदै क्यान्सरको रूप लिएपछि उनको जिब्रो नै काट्नुपर्यो  मा भारतको दिल्लीमा भएको त्यो शल्यक्रियायता उनी आवाजविहीन त भए तर उनका आवाज लाखौं संगीत पारखीमाझ गुन्जिरहेको छ  जसरी फूलपातीको अघिल्लो साँझ उनको कम्पोजिसन र आवाजको गम्भीर ओजन पछ्याउँदै रविन शर्माले गाए जहाँ छन् बुद्धका आँखा स्निग्ध शान्त र सुन्दर त्यहाँ छ शान्तिको क्षेत्र मेरो राष्ट्र मनोहर   
	रेडियो कान्तिपुर  वर्ष प्रवेशको अवसरमा गायक भक्तराज लाइफटाइम अचिभमेन्ट अवार्ड थापिरहेका थिए   हजार रुपियाँको अवार्डसंँगै उनको सम्मानमा गुन्जिएको स्वरभित्रै दर्शकश्रोताहरूले भक्तराजका जीवन संघर्ष गायकी र नियतिको खेल एकसाथ अनुभूति गर्ने कोसिस गरिरहेका थिए   वर्षअघि धनकुटाको कुरुले तेनुपामा जन्मेका भक्तराजले सानैदेखि चोट सहनुपर्यो  हल्काभन्दा पनि शास्त्रीय र मार्मिक संगीतका यी स्रष्टाले जीवनमा अनेकौं गम्भीर र मार्मिक क्षणहरू गुजारे  त्यही भएर पनि यिनी संगीत पारखीमाझ कहिल्यै हल्का बनेनन्  न यिनका सिर्जनाहरू हल्का बने   
	बुबा बलभद्र र आमा रेनुकाको कोखबाट  असोज  मा जन्मेका यिनले साढे एक वर्षमै बुबा गुमाउनुपर्यो  यही बेला गाउँमा चलेको महामारीका कारण आमासंँगै उनी भारतको डुअर्सको चियाबगान पुगे जहाँ उनका जीवनका  वसन्त बिते  बिस्तारै आमाको अवस्था पनि कमजोर हुँदै गएपछि कम उमेरमै उनले पारिवारिक दायित्व सम्हाल्नुपर्यो  जस्तोसुकै विपत्तिमा पनि संगीतप्रतिको उनको लगाव जारी नै रह्यो संगीत प्रभाकर सम्म उनले अध्ययन गरे   
	तीसको दशकको सुरुवातसँंगै उनको सांगीतिक जीवनले मोड लियो   सालमा काठमाडौंमा भएको अधिराज्यव्यापी राष्ट्रिय गीत प्रतियोगिता मा उनले गाएको होसियार यसबखत समयको मुखलाई चिन प्रथम भयो र उनले गोल्डमेडल पाए  यस गीतका संगीतकार तथा रचनाकार अम्बर गुरुङले पनि गोल्डमेडल पाएका थिए  भक्तराजलाई मैले भारतमै भेटेको थिएँ डुअर्सको एउटा कन्सर्टमा त्यतिबेला उनले एउटा हिन्दी गीत ज्यादै राम्रो स्वरमा गाएका थिए संगीतज्ञ गुरुङले संगीत शिखर भक्तराज आचार्य किताबमा अनुभूति पोखेका छन् त्यसयता धेरै वर्ष बितिसकेको थियो  म प्रज्ञाप्रतिष्ठानमा संगीत प्रमुखको पदमा थिएँ एकदिन भक्तराज आए  हतास भएर डुअर्सतिर फर्किन लागेका बेलामा रेडियो नेपालको संगीत प्रतियोगितामा भाग लिने कुरा भयो र मेरो संगीत र रचना रहेको गीतमा उनी प्रथम भए   
	आज अम्बर भक्तराजका स्वभाव र उनका सिर्जना समीक्षा गर्नुपर्दा खुला आवाज र ढुक्क आत्मविश्वाससँंग गाउने थोरैमध्येका एक गायक मान्छन्  उनी छोटो समयका लागि नेपाली गायन क्षेत्रमा उत्रिएका अत्यन्त राम्रा गायक हुन् अम्बरले अनुभूतिमा उल्लेख गरेका छन् क्यान्सरजस्तो भयावह रोगका कारण जिब्रो काटिएर गाउन असमर्थ छन् उनी  नेपाली गायनको नै यो ठूलो दुर्भाग्य हो   
	प्रतियोगितामा प्रथम भएपछि रेडियो नेपालमा जागिरे भए भक्तराज  त्यसयता  सालसम्ममा उनले साढे चार सय गीत रेकर्ड गरिसकेका थिए  दुई दर्जनबाहेक सबै गीत उनले आफ्नै कम्पोजिसनमा तयार पारेका थिए  उनले धेरैजसो भजन र त्यसबाहेक आधुनिक गजल राष्ट्रिय बालगीत लगायत कोएर ब्यालेट ब्यानटाटा कविता गायन र फिल्मको पाश्र्व गायनसमेत गरेका छन्  युगल गीत भने चारवटा मात्रै गाएका छन्  उहाँ वान टेक ओके सिंगर हुनुहुन्छ उनका छोरा तथा पछिल्लो पुस्ताका स्थापित गायक सत्यराज आचार्य भन्छन् उहाँको रेकर्डिङ छ भनेपछि वाद्यवादकहरू पनि सतर्क हुन्थे किनभने उहाँमा स्टाफ नोटेसन भातखण्डे स्वरलिपि कर्ड प्रोग्रेसन बिट भेरिएसन हारमोनी र बाजाहरूको रेन्जको पनि ज्ञान छ  उहाँका गीतमा बढी रागको प्रयोग र अप्ठ्यारा तालहरूको संयोजन पाइन्छ   
	सत्यराजकै भनाइमा भक्तराजका गीत गुन्गुनाउनसमेत फलामको चिउरा चपाउनुसरह हुन्छ  एकदिन गायक दीप श्रेष्ठले सत्यराजलाई भनेका थिए रे बिहानबेलुका बुबाको तीनवटा मात्रै गीत गायौ भने पनि तिमीहरूको राम्रो रियाज हुन्छ  संगीतको व्यावसायिकता र यसको मूल्यप्रति पनि भक्तराज एकदमै खरो थिए पैसा नलिईकन नगाउने  उहाँ छलकपट नभएको एकदमै स्टे्रट सिधा हुनुहुन्थ्यो लामो समय रेडियो नेपालमा सँंगै काम गरेका संगीतकार बुलु मुकारुङले भने कूटनीतिक र चेपारे घस्ने स्वभाव नभएका कारण कतिपय ठाउँमा समस्या पनि आइपथ्र्यो   
	पूर्वीयमा पनि साधकीय आवाजका धनी भक्तराजले बुलुकै संगीतमा माया तिमीलाई केही भन्नु युगल गाएका छन् कुन्ती मोक्तानसंँग  उनले गाएको थोरै सरल शैलीको गीतमा यो पर्छ  सुरुमा उहाँले यो निकै सरल भयो भन्नुभएको थियो बुलुले सम्झे दाइका गीत धेरै कठिन खालका छन् अरुले गाउनै सक्दैनन्  सरल रुचाउनेका लागि पनि त गाइदिनुपर्यो नि भनेपछि उहाँ कन्भिन्स हुनुभयो   
	युगलमा पनि थोरै गाएका भक्तराजबारे कुन्तीले संँगै गाउँदा सपनाजस्तो लागेको अनुभूति लेखेकी छन्  पहिलोपटक उहाँलाई दार्जिलिङको भानु भवनमा सन्  मा भेटेको थिएँ कुन्तीले लेखेकी छन् जहिलेदेखि चिनेंँ एकदमै मायालु व्यवहारको पाएँ  जीवन भनुँ त घात छ मुटु जलिरहेछ यो मन गलिरहेछ जति चोट दिन्छौ देऊ मायालु सबै बेहोसी नशा पिएर भुल्नै सकिन त्यो क्षण मिलनको सबैबाट तिरस्कृत यो कथा सुरु गरेर आँसुजस्तो हो जीवन लगायतका कालजयी गीतका गायकको जिब्रो काट्नुपर्ने अवस्था नआइदिएको भए आजको गजल समय मा भक्तराज पाकिस्तानी मेहदी हसन र गुलाम अली जत्तिकै हुने दाबी गर्छन् गीतकार सुवासचन्द्र ढुंगेल   
	रोमान्टिकभन्दा उहाँले बढी मार्मिक गीत गाउनुभएको छ जति चोट दिन्छौ देऊ मायालु गीतका लेखक सुवासले भने गम्भीर गीतका स्रष्टा भए पनि व्यवहारचाहिँ एकदमै सरल लाग्थ्यो  यस्तो व्यक्तित्वको जीवनमा नमीठो क्षण आइलाग्यो   सालको एक साँझ बौद्धमा सांघातिक हमला भएपछि भक्तराजका टाउकामा झन्डै सयभन्दा बढी टाँका मार्नुपरेको थियो  त्यसयता लगभग उनको गायनयात्रामा विराम लाग्यो  यो संँगै कोही नगरोस् प्रेम अमर प्रेमको मूल्य कहाँ र उनको अन्तिम गीत बन्यो भने पाटनको मंगलबजारमा गरिएको कार्यक्रम अन्तिम सांगीतिक प्रस्तुति   
	भजन शिरोमणि गोरखा दक्षिणबाहु त्रिशक्ति पट्ट पहिलो वीरेन्द्रऐश्वर्य सेवापदक राष्ट्रिय प्रतिभा पुरस्कार छिन्नलता पुरस्कार लगायत थुप्रै लाइफटाइम अचिभमेन्ट अवार्ड पाएका भक्तराजलाई पछिल्लोपटक रेडियो कान्तिपुरले सम्मान गरेको हो  उनको जीवनीमाथि आचार्य नामक फिल्म पनि बनेको छ  उनले गाएका थुप्रै गीत यतिबेला उनकै जीवनसंँग मेल खाएझैं लाग्छन्  जीवनमा अनेकौं संघर्षका घुम्ती बेहोरेर भजन संगीतको शिखर उक्लेका यी साधक यतिबेला विना दोष पीडा भोगिरहेका छन् कुनै बेला उनले गाए जस्तै सबै बेहोसी नशा पिएर बिना पिएरै बेहोस छु म अरू निर्दोषी माया भुलेर बिना भुलेरै दोषी छु म   
	 
	 
	 
	 
	 
	
"
