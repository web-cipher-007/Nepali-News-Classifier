हामी फगत पाइतला हौं"संविधानसभाले बनाएको संविधान जसलाई आवश्यक थियो ""
	संविधानसभाले बनाएको संविधान जसलाई आवश्यक थियो तिनै सीमान्तीकृत मान्छेहरु यो संस्था भत्काउने हतियार बने   
	म पटक्कै आश्चर्यचकित छैन  एउटा सामान्य पर्यवेक्षकका रूपमा हालसम्मको अवस्था हेरिरहँदा जे हुन सक्थ्यो भन्ठानेकी थिएँ यतिखेर त्यही भएको छ  संविधान आउला र मुलुकमा थिति बस्ला भनेर आशा लिएर सडकमा घुमिरहेका सरल नेपालीहरूका आशापूर्ण अनुहार टेलिभिजनमा देख्ता भने दुःख लागिरहेछ   
	 जेठ  गरे राति  नबज्दै नेपालका प्रमुख पार्टीका शीर्ष भनिएका नेताहरूले संविधानसभालाई जीवित राख्न आफूहरू कुनै सहमतिमा पुग्न नसकेको घोषणा सुनाएको टेलिभिजनको पर्दामा हेरेँ मैले  चार वर्षसम्म संविधानसभाको अध्यक्षता गरेका सभामुख संविधानसभाको मृत्यु भइरहँदासमेत परिदृश्यमा कतै देखिएनन्  
	असहमतिको मुख्य विषय प्रदेशहरूको विभाजन र नामांकन रह्यो रे  माओवादी र मधेसी पार्टीहरूलाई पहाडी इलाकामा जतिवटा प्रदेश बनाए पनि आपत्ति थिएन तर मधेसमा चाहिं बढीमा दुई प्रदेश मात्रै हुनुपर्ने अडान थियो रे  कांग्रेसले पछिल्लोपटक पहाडमा आठ र मधेसमा पाँच गरी  प्रदेशको प्रस्ताव पनि अघि सारेछ  कांग्रेसभित्रैको गणतन्त्र अभियानका अभियन्ताहरू मुलुकका  जिल्ला पैदल पुगेर र्फकेपछि विशेषज्ञहरूलाई समेत संलग्न गराएर  सालमै तयार गरेको नक्सा थियो यो   जेठ  गते बिहान कांग्रेसका लागि यसको काम आएको थियो अचानक   
	मैले बुझेसम्म प्रदेश संरचनाको यति गम्भीर विषयमा पार्टीहरूको शीर्ष नेतृत्व कहिल्यै गम्भीर भएन  हचुवाका भरमा नेताहरूले टिप्पणी गरेको देखेकी छु मैले र अचम्म मानेकी छु  सबै नेतालाई आफ्ना भइरहेकै जिल्ला र क्षेत्रको सीमाकै चासो रह्यो सधैं   
	ए रसुवा किन यता  अथवा बाग्लुङलाई किन उता पारेको  महेन्द्रनगर किन मधेसमा  सुनसरी किन माथि  अथवा किन मेरो जिल्ला काटेको  
	सबैभन्दा ठूला नेता भनेका प्रचण्डले समेत अखण्ड चितवन भनेको सुनेपछि चाहिं सोचें किन गर्नुपर्यो प्रदेशको पुनर्संरचना उसो भए  जे छ त्यही ठिकै छ  हामी सबैलाई  अञ्चल  जिल्ला र पाँच विकास क्षेत्रमा बानी परेकै छ  यही मानसिकतामा अडिने हो भने यिनै विकास क्षेत्रलाई प्रदेश बनाए भइहाल्यो नयाँ संरचना निर्माण गर्न हो भने त त्यसको निश्चित वैज्ञानिक आधार हुनपर्छ त्यसको आवश्यकता र औचित्यमाथि कमसेकम आफू प्रतिबद्ध हुनुपर्छ स्पष्ट दृष्टिकोण  
	हुनुपर्छ इच्छाशक्ति चाहिन्छ  पुरानो आग्रह राखीराखी नयाँ कहाँ बनाउन सकिन्छ र   
	 
	संविधानमा प्रदेश बनाएर घोषणा हुनेबित्तिकै त्यो कार्यान्वयनमा जान्छ  तत्कालै स्रोतसाधनको व्यवस्थापन यसको पहिलो आवश्यकता हुने गर्छ  पहाडी इलाकामा यो काम झन् चुनौतीपूर्ण छ  जति धेरै प्रदेश भयो स्रोतको व्यवस्थापन त्यति नै जटिल हुनु स्वाभाविकै भयो  मधेस नेपालको राजस्व संकलनको स्रोत र मुलुकको अन्न भण्डारसमेत हो  दिनदिनैको आम्दानीका हिसाबले मधेसका तुलनामा पहाडका प्रदेशले धेरै नै चुनौतीको सामना गर्नुपर्नेछ यो यथार्थ हो   
	मधेसका दुईवटा तेर्सा प्रदेशले पहाडका अनेक विकट प्रदेशहरूको भारततिरको खुला सिमाना छेकिदिनु भनेको तिनलाई समुद्रसम्म पुग्ने बाटो छेकिदिनु पनि हो  मधेसका यी दुई प्रान्तको नेतृत्वलाई कसैले गलत नियतले प्रभावमा लियो भने पहाडका सबै प्रदेशलाई पूरै हायलकायल बनाउन सक्छ र त्यो मधेसका लागि पनि आत्मघाती हुन्छ बन्ने बोध राष्ट्रिय आकांक्षालाई प्रतिनिधित्व गर्छु भन्ने प्रचण्डजस्ता नेताले नबुझ्नु आश्चर्यजनक देखिन्छ  त्यसो त मेरो आफ्नो कुरा भन्ने हो भने यो मुलुकको भूबनोट र स्रोतको विविधतालाई समेट्ने गरी उत्तरदक्षिण फैलिएका भन्दा सुन्दर र समर्थ प्रदेशको रचना अर्को हुनै सक्तैन   
	पहाड र मधेसमा प्रदेश बनाउँदा जनसंख्याको सन्तुलन हेर्न उत्तिकै आवश्यक छ  हचुवाका भरमा मधेसमा दुई मात्र तथा पहाडमा आठ दस वा बीसवटा प्रदेश भनेर हुँदैन  मुलुककै आधाभन्दा बढी जनसंख्या बस्ने र तुलनात्मक रूपमा आर्थिक सम्पन्नता बढी रहेको तराईमा जम्मा दुईवटा प्रदेश बनाउने हो भने पहाडमा तीन या चारभन्दा बढी प्रदेश बनाउनु उचित देखिन्न  पुनर्संरचना भनेको एकांगी ढंगले गरिने विभाजन होइन  
	यसप्रकार मधेसी मोर्चा र माओवादी पार्टीको मधेस प्रदेश संख्याको अडान पहाडी प्रदेश संख्या निरपेक्ष हुनै नसक्ने अवस्थामा एक वा दुई प्रदेशको यो हठ संघीयताको खोजी हो कि होइन भन्ने प्रश्न मेरा मनमा पटकपटक उठेको हो  पहाडमा भुरेटाकुरे थुप्रै प्रदेश बनाउन मच्चिरहेको जातीयताको रडाको र मधेसमा एक मधेस वा दुई मधेसको एजेन्डा चर्काउने काम नेपाली आफैंले गरे होलान् भनेर मान्छेले पत्याएका छैनन्   
	मिथिला राज्यको माग गरेर शान्तिपूर्व धर्ना बसेका रञ्जना झाजस्ता मधेसीहरूको हत्या भइरहँदा मधेसीको हकहितका लागि बनेको भनिएको मधेसी मोर्चा तटस्थ मात्र होइन असंवेदनशील पनि देखियो  त्यसपछि पनि उसले एक मधेसको रट लगाउन भने छाडेन  
	स्थानीय निर्वाचित निकायको अभावमा मुलुक यतिखेर राजनीतिक शून्यतामै छ तल्लो तहमा  यहाँ अस्थिरता मच्चिँदा आफ्ना निम्ति चलखेलका बाटा खुला रहन्छन् भन्ठान्ने शक्तिहरूले जनताको बाँकी रहेको एउटै निर्वाचित निकायलाई समाप्त पार्न उद्देश्यले जनजाति र मधेसी मुद्दाका कार्ड फालेका हुन् भन्ने आशंका पर्याप्त भइरहेको बेलामा संविधानसभा विघटन भएलगत्तै जनजाति र मधेसी पार्टीहरूका प्रदर्शनहरू पनि क्रमशः फिर्ता लिइँदै गएको अवस्था आफैंमा अनौठो लाग्छ   
	जनताका प्रतिनिधिको एउटै मात्र बचेको संस्थालाई समाप्त गरेर खरानीको थुप्रोमाथि उभिरहेका पार्टीहरूको नेतृत्व समूह भने यतिखेर फेरि निर्वाचनको वैधानिकताका कुरा निकालिरहेछन्  नयाँ सरकारका कुरा गरिरहेछन्  म छक्क परिरहेकी छु   
	सहमति हुन नसक्दाका अवस्थामा बाँकी रहेका दुईवटा विकल्पमध्ये कुन प्रजातान्त्रिक विकल्प हो  निर्वाचन कि संकटकाल  मलाई भने प्रधानमन्त्रीले निर्वाचन छानेर उनका हिसाबले ठिकै गरे भन्ने लागेको हो   
	 
	संविधानसभा परिसरमा दिनैभरिजस्तो रनभुल्ल घुमिरहेका सभासदहरूको अनुहार अँध्यारो थियो ती भनिरहेथे हामीले हाम्रो काम डेढ वर्षभित्रैमा सकेका थियौं  कठिन मिहिनेत गरेका थियौं  संविधानसभाका एघारवटा विषय समितिका प्रतिवेदनलाई पाखा लगाएर नेताहरूले कोठे बैठकमा गरिरहेका छलफल र सहमतिबारे हामीलाई केही थाहा नै छैन   
	संविधान बनाउन भनेर चुनिएर आएका यी निरीह सभासदले आफूलाई भेडाबाख्रा बनाएको आक्रोशमा शीर्ष नेतृत्वलाई गाली गरे नारा पनि लगाए  तर न त्यहाँ सभामुख आए न कुनै शीर्षनेता नै आए  संविधानसभाका राज्य पुनर्संरचना समिति र अन्य समितिका प्रतिवेदनहरूलाई उपेक्षा गरेर रिजोर्टका कोठामा बसेर मनोगत ढंगले बनाइएका नक्सा र मिश्रति शासकीय स्वरूपलाई संविधानसभाभित्र ताली बजाउनाकै लागि पनि शीर्ष नेतृत्वहरूले कहिल्यै ल्याएनन्   
	सामान्य औपचारिक सूचना र बिदाइसमेत नभई बेवारिस किसिमबाट जनताको संविधानसभा मर्दै गरेको त्यस दुर्भाग्यपूर्ण घडीमा अन्तिम भोज खाएर व्यवस्थापिका संसद्को परिसरबाट पदनिवृत्त हुँदै गरेका सभासदहरू रातको अँध्यारोमा एकएक गरेर बाहिरिए   
	संसद् अवरुद्ध पारिरहने कुनै ककस आएनन् त्यहाँ  संघीयता नभई हुन्न भनेर मधेस आन्दोलनको आगो सल्काउने मधेसी मोर्चाका नेता आएनन्  न कुनै आन्दोलनकारी नै आए  मध्यरातमा  बज्दै गर्दा संविधानसभाको अँध्यारो परिसर टेलिभिजनको पर्दामा हेरिरहँदा म भावुक भएकी थिएँ  साँच्चै भावुक हुनुपर्नेहरूचाहिं के गरिरहेका थिए मैले थाहा पाइनँ   
	 
	संविधानसभा विघटन हुनु केही दिनअघि मेरा एकजना राजनीतिक मित्रले आफ्नो मोबाइलमा कुनै दूतावासका कुनै अधिकारीले आफूलाई पठाएको भनेर एउटा सन्देश देखाएका थिए जसमा लेखेको थियो दुई मधेसभन्दा बढी कुनै पनि हालतमा स्वीकार्य हुन सक्दैन  पहाडमा जतिवटा टुक्रा बनाए पनि मधेसमा दुईभन्दा बढी हुन नहुने उनको जिकिर थियो रे   
	मलाई पत्यार लागेको थिएन त्यो कुरा पटक्कै तर यतिखेर यही मुद्दा संविधानसभा समाप्त गर्न मुद्दा बनेको देख्ता अचम्म लागेको छ  
	त्यसैगरी केही हप्ताअघि आफूलाई धेरै नै राष्ट्रवादी बताउने एकजना भारतका अत्यन्तै निकटका मित्र नेताको निवासमा बसेको भनिएको कुनै बैठकले नेपालका न्यायमूर्तिहरूलाई प्रभावित पारी संविधानसभाको म्याद थप्न नमिल्ने चेतावनी दिँदै छ भन्ने हल्ला चलेको थियो  त्यसको केही दिनपछि नै सर्वोच्च अदालतको सोही आशयको फैसला सार्वजनिक भयो  यतिखेर संविधानसभा समाप्त गर्न न्यायालयको यो कदम पनि निणर्ायक रह्यो  
	वीरगन्जस्थित भारतीय वाणिज्य दूतावासका एसडी मेहताले एक मधेस एक प्रदेशका पक्षमा आन्दोलनको आँधीबेहरी सिर्जना गर्न नेपाली राजनीतिक पार्टीका युवा नेतालाई खुला उत्प्रेरणा गरेको समाचारले निकै तरंग ल्याएको हो केही दिनअघि   
	मधेस प्रदेशका मुद्दा लिएर हाम्रा राजनीतिक मित्रहरूका मोबाइल सेटमा जतिपल्ट जस्तासुकै एसएमएस आए पनि जतिपल्ट फोन बजे पनि वा जतिवटा भेटघाट र भोजमा तिनले आँधीहुरी मच्चाउन आदेश प्राप्त गरे पनि मुलुकको स्वार्थलाई प्राथमिकतामा राख्ने कि आफ्नो स्वार्थलाई यो विवेक ती आफैंले प्रयोग गर्ने हो  आँधीहुरी बेलाबखत आइरहने प्राकृतिक प्रक्रिया हो तर जतिसुकै ठूलो आँधीहुरी आए पनि आफू उभिने सुरक्षित ठाउँको खोजी भने आफैंले गर्नुपर्ने हुन्छ  
	 
	यसैबीच मुलुकमा केही अनौठा कुरा पनि भए  तीन टुक्रा भइसकेका र चौथो टुक्रा बन्न ठिक्क परेका मधेस केन्दि्रत पार्टीहरू मधेसी मोर्चामा एकजुट भए कुन तत्त्वबोधले यस्तो भयो आश्चर्य मानिरहेछन् मान्छे  जनजातिसँग सधैं दूरी बनाइरहेका मधेसीले समेत यसपल्ट जनजातिहरूसँगै मिलेर एकल जातीय प्रदेशको समर्थनमा तीनदिने आक्रामक बन्द सम्पन्न गरे   
	राजनीतिक दलका जनजाति कार्यकर्ताहरूले अकस्मात् राजनीतिक अधिकारको मुद्दालाई जातीय विद्वेषको तीतोका रूपमा बाहुनक्षत्रीका विरुद्ध प्रकट गरेको देख्ता रामायणमा सुगि्रवले बालीलाई वाण हानिरहेको सम्झना भयो मलाई  तिनका पछिल्तिर लुकिरहेका अयोध्यावासी रामचन्द्र को हुन् भनेर मान्छे नियालिरहेछन् यतिखेर  फेसबुकका भित्ता जनजाति र बाहुनक्षत्री मित्रहरूबीच आरोपप्रत्यारोप र गालीले भरिएको देखिन्छ  भ्रष्टाचार आरोपमा जेल पर्दासमेत मधेसी र जनजाति बन्दीले जातीय क्षेत्रीय मुद्दासँग आफूलाई जोडिरहेका छन्   
	अभूतपूर्व मिलाप र सम्बन्धनहरू जोडिइरहेको यो समयमा नेपाली जनताका सबै तहका प्रतिनिधिहरूको साझा थलो निर्वाचित संविधानसभाको सुरक्षाका लागि भने कसैले मिलाप खोज्न सकेन   
	 
	आफ्नो इसाराभन्दा यताउति गर्नेबित्तिकै छिमेकीले पत्तासाफ गरिदिने कुथुंग्रीहरू यस समय खण्डमा धेरै नै बने   
	राजा वीरेन्द्र किन मारिए कारणहरू यतिखेरसम्म गुपचुप नै छन्  कुकुरबिरालासरि राजाको सपरिवार हत्या हुँदासमेत कुनै अनुसन्धान गर्न आवश्यक ठानेन तत्कालीन नेपालको संसद्ले  माओवादीलाई सुरक्षित अवतरण गराएका गिरिजाप्रसादले एसियाकै महान् नेताको खिताब पाए पनि अन्ततः गणतान्त्रिक नेपालको पहिलो राष्ट्रपति बन्ने उनको सपना भने सपनामै सीमित रह््यो   
	संविधानसभामा पनि जितेकाहरू पाखा लागे  हारेका भक्तजनलाई भने अनेक चरहरूबाट छिराएर संविधान बनाउने सरकारको नेतृत्व गर्न हालीमुहाली प्रदान गरियो स्वागतका माला लगाइनसक्नु भयो तिनलाई  मधेसको अवस्था झन्झन् ओरालो लागे पनि विद्वेषका मुद्दा उछालिरहने निश्चित नेताहरूलाई भने सत्ताको चिट्ठा पर्न भने कहिल्यै छोडेन   
	भन्छन् सेनापति प्रकरणपछि झसंग भएका प्रचण्डले पहाडमा जति प्रदेशका नक्सा फेरिए पनि बढीमा दुई मधेसको मुद्दा ज्यान गए छोडेनन्  यतिखेर उनी राष्ट्रपति हुने सपनामा मग्न छन् रे  तिनका सपनाको पनि गिरिजाप्रसादकै हालत हुँदैन भन्ने ग्यारेन्टी त के छ र  
	 
	भारतीय सेनाबाट पेन्सन खाने भूतपूर्व सैनिकको संख्या नेपालमा करिब डेढ लाख छ भनिन्छ  उनीहरू प्रायः जनजाति समूहकै छन्  जनजाति ककस र यो समूहको सम्बन्ध के छ मलाई थाहा छैन तर जानेरनजानेर संविधानसभा सिध्याउने आत्मघाती कर्मको सहभागी ककसको अस्वाभाविक उग्रता पनि बन्न पुग्यो  
	संविधानसभालाई बलियो बनाउने निहुँमा आईएजनीओहरू अनेक रूपका जामा लगाएर प्रवेश गरे  सभासद बुद्धिजीवी विज्ञलगायत त्यहाँभित्रका कतिपय कर्मचारी पनि तिनका लालचमा लहसिए सभाका निर्णयहरू त्यसबाट प्रभावित भए  भन्छन् जातीय विद्वेष बढाउन यस्ता दाताहरूको भूमिका उल्लेखनीय रह्यो  संविधानका नाममा स्वदेशीविदेशी विज्ञहरूको खेतीपाती सबैभन्दा धेरै सपि्रयो यो समय धेरैका घरबार बाहन जोडिए थपिए विदेश यात्रा भए  संविधान आउन नसके पनि वा यतिखेरको स्थितिमा संविधानसभा नै समाप्त भएको भए पनि यस्ता केही विज्ञजनहरूको जीवनस्तरमा भने राम्रै परिवर्तन आयो  
	 
	नेपाली जनता सोझा र सरल छन्  तर कुरो नबुझीकन कागको पछाडि कान खोज्न दौडेको अवस्था पनि बन्यो   जना सभासद यतिखेरको विशेष अवस्थाको एउटा बाध्यात्मक व्यवस्था हो भनेर जनतालाई बुझाउन नसकिएकै हो  सभासदहरूको तलब प्रसंग पनि अतिरञ्जित र एकोहोरो रूपले अगाडि बढ्यो  संविधानका नाममा जति रकम संसद्भित्र तलबका निम्ति खर्च भयो त्योभन्दा कयौं गुणा बढी रकम व्यवस्थापिका संसद्बाहिरै बसेर अतिरञ्जित मुद्दाको दलाली गर्नेले सके त्यसमा भने कसैको आँखा परेन   
	संविधानसभा गए हुन्थ्यो वा नभए हुन्थ्यो भन्ने समूह त पहिलेदेखि नै तैनाथ थिए  कतिपय देशी र विदेशीहरूका ती समूहलाई संविधानसभाका यी गँवार सिँगाने सदस्यहरूले बनाएको संविधानभन्दा चारजना सुटटाई लगाएका राम्ररी लिपिस्टिक लगाउन जान्ने विज्ञले बनाएको संविधान गतिलो हुन्छ भन्ने अझै लागिरहेकै छ  दुर्भाग्य त के छ भने संविधानसभाले बनाएको संविधान जसलाई आवश्यक थियो तिनै सीमान्तीकृत मान्छेहरू सडक र सदनमा उग्रताका साथ प्रयोग भए र यो संस्था भत्काउने हतियार बने   
	विघटित संविधानसभाभित्रको तस्बिर सिंगो नेपालको तस्बिर थियो  जनताका निम्न तहबाट आएका यस्ता प्रतिनिधिहरूको खिल्ली उडाउने काम पनि हामीले गर्यौ  भाँडा मोल्दामोल्दै आएका कम्लरीबाट उम्केर आएका लुगा सिलाउँदासिलाउँदै आएका रोदी गाउँदागाउँदै आएका दलित पिछडिएका हेपिएका अवसर नपाएका नेपाली थिए त्यहाँ  सिक्तै थिए बन्दै थिए उनीहरू  कमसेकम तिनका हातबाट संविधान बनेपछि संविधानसभा आफ्नो आयुमा टुंगिन पाएको भए नेपाल एउटा साझा जगमा उभिएको हुन्थ्यो  अरू नपुगेका कुरा क्रमशः थपिँदै गर्थे   
	लालच रहेसम्म मुलुक बन्दैन भनेर प्रमाणित भएको छ यतिखेर  प्रयोग गर्नेले त प्रयोग गर्न खोज्छ नै  प्रयोग हुने कि नहुने भन्ने कुरा हामी आफैंले सोच्नुपर्ने थियो  सकेनौं  
	संविधानसभा विघटन भएको यो नमीठो क्षण मेरा मनमा भूपि शेरचनको यो कविता गुञ्जिरहेको छ  
	हामी आफूखुसी कहिल्यै मिल्न नसक्ने 
	कसैले मिलाइदिनुपर्ने 
	हामी आफूखुसी कहिल्यै छुट्टनि नसक्ने 
	कसैले छुट्याइदिनुपर्ने 
	हामी पाइतला हौं केवल पाइतला 
	फगत पाइतला
"
