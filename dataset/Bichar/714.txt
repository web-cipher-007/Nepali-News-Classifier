 शिक्षामा राजनीतिको खाँचोविद्यालय शिक्षाको वर्तमान अवस्थाबारे सामान्य विश्लेषण गर्ने हो भने हामी कति "
	विद्यालय शिक्षाको वर्तमान अवस्थाबारे सामान्य विश्लेषण गर्ने हो भने हामी कति असहज अवस्थामा छौं भन्ने कुरा सहजै थाहा पाउन सकिन्छ  विगत तीन दशकमा देशले तीन ठूला योजना प्राथमिक शिक्षा परियोजना आधारभूत तथा प्राथमिक शिक्षा योजना पहिलो र दोस्रो चरण र सबैका लागि शिक्षा योजना लागु गरिसकेको छ भने चौथो विद्यालय क्षेत्र सुधार योजना लागु भइरहेको छ  यहाँ स्मरण गराउन खोजिएको विषय योजनाका बारेमा भन्दा पनि योजना लागु हुँदाका बेलाको राजनीतिक सामाजिक परिवेशका बारेमा हो  उदाहरणका लागि प्राथमिक शिक्षा परियोजना  लागु हुँदा सक्रिय राजतन्त्रको हालिमुहाली थियो  आधारभूत तथा प्राथमिक शिक्षा योजना पहिलो र दोस्रो चरण  लागु गर्दा बहुदलीय व्यवस्थाको पुनर्जन्म भइसकेको थियो भने नेपाली राजनीतिमा  वर्षे द्वन्द्वको कहालीलाग्दो शृङखलाको सुरूवात पनि यही बेला भयो  सबैका लागि शिक्षा कार्यक्रम  को समय राजनीतिक हिसाबले निकै चलायमान र ऐतिहासिक रह्यो  अनायासै भएको सक्रिय राजतन्त्रको पुनरावृत्तिसंगै राजतन्त्रको अन्त्य र माओवादीको आगमनले राजनीतिमा नौलौ आयाम थपियो  त्यसैगरी विद्यालय क्षेत्र सुधार योजना  लागु गर्दा माओवादी नेपालको ठूलो राजनीतिक दलका रूपमा सरकार चलाउन आइपुग्यो  राजनीतिक र सामाजिक हिसाबले भन्ने हो भने यो समय ज्यादै अस्थिर अराजक र अन्यौलको स्थितिमा रह्यो र छँदैछ  
	यी बिभिन्न कालखण्डलाई गहिरिएर हर्ने हो भने सहजै भन्न सकिन्छ विगत तीन दशकमा शिक्षा विकासका लागि जति प्रयासहरू भए ती राजनीतिक अस्थिरताका बीच र राज्यको स्पष्ट प्राथमिकताभन्दा बाहिरै रहेर भए  अर्को अर्थमा समाजलाई प्रतिनिधित्व गर्ने नेतृत्वसहितको स्पष्ट दृष्टिकोणबाट भन्दा पनि प्रशासनिक संयन्त्रबाट शिक्षा विकासका कार्यक्रमहरू निर्देशित भए र भइरहेका छन्  त्यसो त अन्य क्षेत्रले पनि यिनै नियति भोग्नुपरेको थियो  तापनि शिक्षाजस्तो संवेदनशील विषयमा कहिल्यै पनि राष्ट्रिय स्तरमा सर्वदलीय बहस चलेन  कुनै पनि सरकारको रोजाइको शिक्षा मन्त्रालय बन्न सकेन  शिक्षामा एउटा ठोस राष्ट्रिय दृष्टिकोण बन्न सकेन  त्यसैले सरकार फेरिएसंगै शिक्षाका कार्यक्रमहरू पनि प्रभावित भए  राजनीतिक अस्थिरता र ढुलमुलको क्रमसंगै शिक्षाका योजनाहरू एकपछि अर्को गर्दै धराशायी हुँदै गए  स्पष्ट दृष्टिकोण र नेतृत्वको कमीका कारण नै माथि उल्लेख गरिएका ठूला योजनाहरू लागु भए पनि यथार्थमा ती योजनाले अपेक्षित उपलब्धि सुनिश्चित गर्न असफल रहे  उदाहरणका लागि निःशुल्क शिक्षालाई लिन सकिन्छ  पटकपटक निःशुल्क शिक्षा कार्यक्रम लागु गरियो  ऐनमा व्यवस्था भयो  अन्तरिम संविधानमा व्यवस्था भयो  तर शिक्षा निःशुल्क हुनै सकेन  त्यस्तै शिक्षक व्यवस्थापनका नाममा प्रशस्त लगानी भए तर व्यवस्थित गर्न सकिएन  पाठ्यपुस्तक जति गरे पनि समयमा पुर्याउन सकिएन  विद्यालयको भौतिक शैक्षिक वातावरणको सुधार कहिल्यै नसकिने क्रमका रूपमा चलिरहेकै छ  यी कुनै पनि ठूला शैक्षिक योजनाहरूले काम गरेनन् किनकि यी राजनीतिकभन्दा पनि प्रशासनिक संयन्त्रको चाहनाबाट भएका प्रयासहरू थिए  यस अर्थमा शिक्षामा राजनीति नै भएन  
	विगतका अनुभवले के देखाउँछ भने प्रशासनिक संयन्त्रबाट मात्रै शिक्षा विकासका कार्यक्रमहरू निर्देशित हँदा एक किसिमले गाह्रो स्थिति सिर्जना हुँदोरहेछ  योजनाहरू निर्माण गर्ने बेलाका सोच र लागु गर्दाको अवस्थाका बारेमा विश्लेषण गर्ने हो भने त्यो स्थिति स्पष्ट अनुभूति गर्न सकिन्छ  विद्यालय क्षेत्र सुधार कार्यक्रमको अवधारण पत्रमा तय गरिएका कतिपय सुधारात्मक कुरा लागु गर्नुपूर्व नै तुहिए  उदाहरणका लागि कक्षा  देखि प्राविधिक र साधारण धारको सुरूवात गर्ने कुरा शिक्षकहरूको तहगत आधारभूत तथा माध्यमिक शिक्षकका रूपमा व्यवस्था गर्ने कुरा शिक्षकलाई विद्यालयप्रति र विद्यार्थीको सिकाइप्रति उत्तरदायी बनाउने कुरा र बिभिन्न प्रकारका शिक्षकहरूको सम्मानजनक व्यवस्थापन गर्ने कुरा आदि  यसरी तुहिनुको प्रमुख कारण बिभिन्न समूहले आफ्नो पेसागत स्वार्थका लागि दिएको दबाब नै हो  जुन स्वाभाविक थियो  तर प्रशासनिक संयन्त्रले त्यस्ता सानातिना दबाब पनि झेल्न नसक्दो रहेछ  सरोकारवालाहरूलाई विश्वस्त बनाउन नसक्दो रहेछ  पब्लिक सेन्टिमेन्टलाई सामना गर्न नसक्दो रहेछ  यी सबै कुराको तादात्म्य मिलाउनका लागि राजनीति चाहिंदो रहेछ  तसर्थ शिक्षामा राजनीति नभएको हुनाले विगतमा सञ्चालन भएका कुनै पनि ठूला योजनाले सोचेअनुसार काम गर्न सकेनन् भन्दा अत्युक्ति नहोला  
	अर्को प्रमुख कारण हो वर्तमानको समस्या र भविष्यको योजनाबीच तालमेल मिलाउन नसक्नु  विगतका सबै योजना दूरगामी सोचसाथ लागु गर्न तयार गरिए  तर कार्यान्वयन गर्ने निकाय जहिले पनि विगतमा भएगरेका गलत निर्णयले गर्दा उत्पन्न विविध समस्यामै अलमलिइरह्यो  उदाहरणका लागि राहत कोटा विद्यार्थीको टाउको गनेर विद्यालयलाई दिइने रकम शिक्षक दरबन्दी मिलान छात्रवृत्ति वितरण विद्यालय कक्षाकोठा निर्माण पाठ्यपुस्तक वितरण इत्यादि  यी कालजयी समस्याले एकपछि अर्को गर्दै शिक्षालाई कहिले पनि छाडेनन्  शिक्षा मन्त्रालयको सम्पूर्ण शक्ति र संरचना यिनै समस्याको जालोमा अल्भिरह्यो  कहिल्यै पनि अग्रगामी सोच लिएर बढ्न सकेन  योजना बन्न पनि छाडेन  काम पनि गरेन  कोही कसैप्रति जिम्मेवार र जवाफदेही हुनु पनि परेन  हामीले बुझेकै कुरा हो यी विविध समस्याको निकास प्रशासनिक वा प्राविधिकभन्दा पनि राजनीतिक तहबाट मात्र सम्भव छ  त्यसैले शिक्षामा राजनीतिको खाँचो छ भन्ने मेरो ठहर हो  
	अहिलेको क्रम हेर्ने हो भने सञ्चालनमा रहेको विद्यालय क्षेत्र सुधार कार्यक्रमको नियति पनि खासै फरक होला जस्तो देखिंदैन  किनकि यसको भविष्य अध्यादेशमा अड्किएको छ  अध्यादेश नआए के हुन्छ  यति बेलासम्म शिक्षा मन्त्रालयले के हेरेर बस्यो  थाहा छैन यी प्रश्नहरू कसलाई सोध्ने हो  कसले जवाफ दिने हो  तर स्पष्ट के हो भने राजनीतिक चाहना नहुँदा केही पनि नहुँदो रहेछ  त्यसैले शिक्षामा राजनीति नै भएन भन्ने मेरो मान्यता हो   
	तर राजनीति संगसंगै अराजनीतिको डरलाग्दो पाटोका विषयमा पनि चर्चा गर्न जरूरी छ  किनकि कतिपय अवस्थामा यी दुई बीचको भिन्नता खुट्याउन मुस्किलमात्र होइन असम्भव पनि हुन्छ  यी दुवै विषय एउटा सिक्काका दुइटा पाटा हुन्  हामीले कुन पाटोलाई महत्व दिन्छौं त्यसैले हामीलाई निर्देश गर्छ  उदाहरणका लागि शिक्षकलाई राजनीति गर्ने छुट दियौं  आज शिक्षकका सवालहरू सबैको घाँडोको विषय बनेको छ  शिक्षकका नाममा अराजनीति गर्नेहरूको चरित्रका बारेमा बिभिन्न पत्रिकाले यस अघि नै सार्वजनिक गरिसकेका छन्  पदहरूको भागबन्डा गर्ने छुट दियौं  फलस्वरूप विद्यालय व्यवस्थापन समितिको गठनदेखि उच्च माध्यमिक शिक्षा परिषद प्राविधिक तथा व्यावसायिक शिक्षा परिषद लगायत त्रिभुवन विश्वविद्यालयसम्म लाभ र हानिको चरम अराजनीति भित्र्यायौं  व्यवस्थापनमा लापरवाही भ्रष्टाचार र छाडापनको नमुना बनेका छन् यी संस्थाहरू   
	विगत दुई दशकको राजनीतिक उतारचढावबाट हामीले सिकेको एउटा महत्वपूर्ण पाठ हो संगठित हुनु  फलस्वरूप शिक्षक विद्यार्थी अभिभावक कर्मचारी लगायत बिभिन्न वर्ग र तहमा पेसाकर्मी व्यवसायी र उपभोक्ता संगठित भएका छन्  उद्देश्य जेसुकै होस्  हिजोका बिभिन्न पेसाकर्मी व्यवसायीमाझ एउटा भुइँफुट्टा वर्ग जन्मिएको छ नेताको शिक्षक नेता प्राध्यापक नेता विद्यार्थी नेता कर्मचारी नेता अभिभावक नेता आदि  संगठित हुनु जायज वा नाजायज हो भन्ने विषय आजको सवाल होइन  वर्गीय हितका नाममा राजनीतिक भागबन्डा अनि त्यसैको आडमा शिक्षक वा प्राध्यापकले पढाउनु नपर्ने विद्यार्थीले पढ्नु नपर्ने कर्मचारीले काम गर्नु नपर्ने संस्कारको विकासले हाम्रो समाज कतातिर जाँदैछ भन्ने स्पष्ट पार्छ  समाजको यो वर्तमान अराजनीतिक स्वरूप राजनीतिक दलहरूकै स्वार्थका कारण उब्जिएको हो  अराजनीति राजनीतिकै छद्म स्वरूप हो  त्यसैले यी एउटै सिक्काका दुइटा पाटा हुन् भन्ने मेरो ठहर हो   
	निजी विद्यालयहरूको बढ्दो शैक्षिक माफियातन्त्र अराजनीतिको अर्को डरलाग्दो पाटो हो जसलाई नियमन गर्नसक्ने शक्ति प्रशासनिक संयन्त्रसंग छैन भन्ने प्रमाणित भइसकेको छ  सरकारले बनाएका नियमहरू पटकपटक चुनौती दिंदै मनोमानी ढंगले शुल्क लिने राज्यलाई कर नतिर्ने निर्दिष्ट पाठ्यक्रमभन्दा बाहिर गएर पढाउने गरेको विषय यसअघि नै सार्वजनिक भइसकेका छन्  यहाँ चर्चाको विषय कसले के नियम बनायो वा मिच्यो भन्ने होइन  बरू हामी कसको नियम पालन गर्दैछौं भन्ने हो  यथार्थमा हामी सरकारको भन्दा पनि व्यापारी पेसाकर्मी नाफाखोरहरूको निर्देशन दयामाया र आशिर्वादमा चलेका छौं  अराजनीतिको यो पाटोमा राजनीतिक संरक्षण र पृष्ठपोषण दलहरूकै पहल र लगानीमा भइरहेका छन्  यस अर्थमा हामी राजनीतिभन्दा अराजनीतिबाट बढी निर्देशित छौं  त्यसैले राजनीतिक संस्कारको विकास ठूला दलहरूबाट थाल्न जरूरी छ  किनकि अराजनीतिमा ठूलो सेयर पनि यिनै ठूला दलहरूको छ  लेखक शिक्षाविद हुन्   
	 
	 
	 
	 
	 
	
"
