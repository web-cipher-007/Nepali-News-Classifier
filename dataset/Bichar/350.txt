 चुक्यो राजनीतिक नेतृत्वआइतबार बानेश्वरस्थित संविधानसभा भवन वरिपरि जुन पैमानामा प्रहरी "
	आइतबार बानेश्वरस्थित संविधानसभा भवन वरिपरि जुन पैमानामा प्रहरी जनशक्ति परिचालन गरिएको थियो त्यसले सरकार संविधानसभाको सुरक्षा चासो मा कति धेरै चिन्तित रहेछ भन्ने सहजै देखिन्थ्यो  अन्तर्राष्ट्रिय सम्मेलन केन्द्रको चारै किल्लामा तैनाथ सुरक्षाकर्मी चौकन्ना रहँदा भौतिक सुरक्षाले निश्चिन्त देखिएको संविधानसभाले अन्ततः राजनीतिक सुरक्षा पाउन सकेन  संविधान जारी गर्नेनगर्ने एकल जातीय प्रदेशबहुजातीय प्रदेश अनि संख्या र सीमांकनको रस्साकस्सीमा परेर संविधानसभाको दुःखद् अवसान भएको छ  दुई वर्ष नियमित र पटकपटक गरी थप दुई वर्षको समय सीमाभित्र पनि संविधान जारी गर्न नसकेपछि संविधानसभाको मृत्यु भएको हो   
	सिंगो मुलुकको नजर संविधानसभा बालुवाटार र सिंहदरबारमा अडेका थिए  प्रमुख राजनीतिक दलका नेताहरूले अन्तिम समयमा भए पनि सुझबुझपूर्ण निर्णय गर्नेछन् र संविधानसभा दुर्घटनाग्रस्त हुने छैन भन्ने धेरैले अनुमान गरेका थिए  तर अनुमान र अपेक्षाविपरीत संविधानसभा दुर्घटनाबाट स्पोट डेथ भएको छ  किन दुर्घटनाग्रस्त भयो त संविधानसभा  प्रा भीमप्रसाद सुवेदी संविधानसभाको अवसानलाई स्वाभाविक मान्छन्  मूल मुद्दाहरूलाई सुरुमै नटुङ्ग्याई थाँती राख्दै जाँदा यो दुर्घटनाग्रस्त हुने तय थियो  यो एक दिन टुट्नै पथ्र्यो टुट्यो सुवेदी भन्छन् विपरीत सिद्धान्त बोकेका सरोकारवालाहरू बीचको टकरावबाट यसको अवसान भयो  
	सुवेदीसँग राजनीतिक विश्लेषक डा जुगल भुर्तेल पनि सहमत छन्  उनका विचारमा एजेन्डै एजेन्डाको बोक्नै नसक्ने भारी बोकाएका कारण संविधानसभा त्यही एजेन्डामा थिचिएर मर्यो  जसरी विश्वलाई नै आश्चर्यमा पार्ने गरी संविधानसभालाई समावेशी चरित्रको बनाइयो त्यो अत्यन्त सकारात्मक थियो भन्छन् त्यस्तो विलक्षण भएको सभाप्रति एक त धेरै अपेक्षा गरियो अर्को केही शीर्ष नेेताहरूको अनिर्णयको बन्धकजस्तै बनाइयो  नेताको बन्धक बनेर अनि एजेन्डाको भारीले थिचेर संविधानसभाको दुर्दान्त अन्त्य भयो  
	संविधानसभाको अवसानपछि आलोचनाको सुई प्रमुख राजनीतिक दलहरूको शीर्ष नेतृत्वतर्फ तेर्सिएको छ  सर्वसाधारण पार्टी कार्यकर्ता नागरिक समाज बौद्धिक वर्ग सबै शीर्ष नेतृत्वको असक्षमताका कारण संविधानसभाको देहान्त भएको निष्कर्षमा पुगेका छन्  राजनीतिशास्त्रका प्राध्यापक श्रीधर खत्री प्रमुख दलका नेताहरू संविधान निर्माण र संविधानसभाप्रति गम्भीर नभएको ठहरमा पुगेका छन्  प्रमुख दलका शीर्ष नेताहरूमा जिम्मेवारीबोध देखिएन प्रा खत्री भन्छन् संविधान निर्माणमा भन्दा सत्ता केन्दि्रत भए  सुरुदेखि थाँती राख्दै आएका संविधान निर्माणका मूलभूत विवादित विषयहरूलाई अन्तिमसम्म पनि टुङ्ग्याउन सकेनन्  चार वर्षसम्म झीना मसिना कुरामै अल्झेर समय मात्रै खर्च गरे  
	 चैत  गते संविधानसभाको चुनाव भएको थियो   जेठ  गते सभाको पहिलो बैठकले संघीय लोकतान्त्रिक गणतन्त्र घोषणा गर्यो र साढे दुई सय वर्ष इतिहास बोकेको राजतन्त्रको अन्त्यको घोषणा गर्यो  त्यही बैठकले तत्कालीन राजा ज्ञानेन्द्रसहितका परिवारलाई  दिनभित्र राजगद्दी त्याग्न आदेश दियो  उक्त निर्णयप्रति उत्साहित हुँदै जनताले स्वागत गरेका थिए तर त्यो धेरै टिकेन  किनभने संविधानसभाले संविधान निर्माणको काम समयमै सुरु गर्न सकेन  चुनाव सम्पन्न भएको  महिनापछि मात्रै सरकार गठन सम्भव भयो  एक त संविधान निर्माण प्रक्रिया नै ढिलो सुरु गरियो  त्यसमाथि पटकपटक कार्यतालिका संशोधन गर्ने अनि त्यसअनुरूप काम अगाडि बढाउन नसक्ने संविधानसभाको कमजोरी देखियो   मंसिर  मा संविधानसभाले  हप्ते कार्यतालिका पारित गरेको थियो तर उक्त कार्यतालिका संशोधन गर्दागर्दै दिक्दार भएपछि  मंसिर  मा नयाँ कार्यतालिका नै बनाइयो  यसलाई पनि संविधानसभाले कार्यान्वयन गर्न सकेन  
	संवैधानिक कानुनका ज्ञाता डा विपिन अधिकारी संविधानसभाले तय गरेका प्रक्रिया अत्यन्त महत्त्वाकांक्षी भएको ठान्छन्  किन  संविधानवाद बुझेका विज्ञहरूको भूमिका नखोजी राजनीतिक नेतृत्वले सबै काम आफैं गर्छु भन्ने हठ देखाउँदा यो दुर्दशा भयो डा अधिकारीको थप तर्क छ संविधानविद्हरूबाट खाका बनाएर सभामा पेस गरी टुङ्ग्याएको भए प्रक्रिया सरल हुन्थ्यो  
	अधिकारीले जस्तै त्रिविका सहप्राध्यापक बालकृष्ण माबुहाङ पनि राजनीतिक नेतृत्वको हठ र अदूरदर्शिताका कारण संविधानसभा असफल भएको निचोडमा पुगेका छन्  राजनीतिक नेतृत्वको वैचारिक र व्यावहारिक परिपक्वता नदेखिएको मात्रै होइन नेतृत्वले हुकुमीतन्त्रको संस्कृतिलाई निरन्तरता दियो माबुहाङ थप्छन् नेतृत्वले जनआकांक्षा बुझ्न सकेन  नेपाली समाजको सही विश्लेषण गर्ने क्षमता देखाउन सकेन  विशेष वस्तुलाई मथेर संविधान बनाउनेतिर ध्यान नदिएकाले राजनीतिक नेतृत्वको सामाजिक उचनीचको दायरामा निर्मित समाजको सिकार भएको उनी ठान्छन्  
	हुन पनि हो हाम्रो राजनीतिक नेतृत्वले संविधानसभामा विभिन्न समुदायबाट उठेको मागआकांक्षाहरूको व्यवस्थापन र सम्बोधन गर्न नसकेकै हो  अझ राज्यको पुनर्संरचना जस्तो जटिल विषयमा त राजनीतिक नेतृत्व प्रस्ट पनि हुन सकेन  प्रा खत्रीका अनुसार सबैजसो दलहरूमा राज्यको पुनर्संरचनाका मुद्दालाई प्रस्टसँग बुझ्ने केही नेताहरू मात्रै देखिए जसले गर्दा यस विषयमा घनिभूत छलफल र बहस हुन सकेन  राज्य पुनर्संरचनालगायतका जटिल विषयमा जहाँ छलफल भए पनि तिनै अनुहार देखिने भए त्यसकारण सिंगो संविधानसभा यस छलफलमा सरिक हुनै पाएन उनी भन्छन् समग्रतामा भन्नुपर्दा समाजमा देखापरेका मुद्दाहरूलाई बुझ्ने उठान गर्न सक्ने नेतृत्व नै संविधानसभाले पाएन  
	नेतृत्व कतिसम्म गैरजिम्मेवार भइदियो भने उसले पटकपटक संविधानसभाको म्याद थप्दा पनि जनतालाई अवगत गराएन  प्रा खत्री नेतृत्वको यो प्रवृत्तिसँग पनि सहमत छैनन्  थपिएका समयमा कुनै कामै भएन तर जनतालाई किन समय थप गरियो र केके गरियो भनेर र नेताहरूले जानकारीसम्म गराएनन् उनी भन्छन् यसको कारण प्रवृत्तिगत समस्या र जवाफदेहिताको अभाव देखियो  नेतृत्वमा समस्या समाधान गर्ने क्षमता र कुशलता देखिएन  
	क्षमता र कुशलता राजनीतिक नेतृत्वमा मात्रै होइन संविधानसभाको नेतृत्वमा पनि देखिएन  डा अधिकारीका अनुसार संविधान निर्माणको जिम्मेवारीमा राजनीतिक नेतृत्वदेखि संविधानसभाको नेतृत्व दुवै चुक्यो  संविधान निर्माणको जिम्मेवारी न त संविधानसभाको नेतृत्वले लिन सक्यो न राजनीतिक दल न त सरकारले नै भन्छन् संविधान बनाउन भनेर कसैले दुःखै गरेन  संविधान मिसनका क्याप्टेन सभाध्यक्ष हुन्  त्यसैले संविधानसभाको असफलतामा जति प्रमुख राजनीतिक नेतृत्व दोषी छ उनी पनि त्यत्तिकै भागीदार छन्  हुन त उनीसित कार्यकारी अधिकार निहित हुँदैन  उनले छलफल र परामर्श गरेरै बढ्ने जिम्मेवारी पाएका थिए  संविधानसभाको नियमावलीले व्यवस्था गरेका प्रक्रियालाई कडाइका साथ लागू गर्ने उनको जिम्मेवारी थियो  त्यसमा पनि उनी चुके एक विश्लेषक भन्छन्  
	उनले अन्तिम समयमा जसरी विदेश यात्रा रद्द गरे दलका नेताहरूलाई बारम्बार सहमति गरेर अघि बढ्नलाई दबाब दिए त्यो सुरुदेखि नै गर्नुपथ्र्यो  दुई वर्षपछि समय थपेकै दिनदेखि शीर्ष नेतृत्वलाई सभामा उपस्थित गराउन कडाइका साथ प्रस्तुत हुनुपथ्र्यो  नेताहरूको हेलचेक्र्याइँ र आलेटाले गर्ने प्रवृत्ति रोक्न संविधान र नियमावलीले दिएको अधिकार प्रयोग गरेर भए पनि अघि बढ्ने आँट गर्नुपथ्र्यो  अध्यक्षले त्यस्तो साहस गर्ने एकदुई काम गरेका भए नेताहरू संविधानसभामा जान बाध्य हुन्थे  सभाको क्याप्टेनले सिठी फुकेपछि उसका सदस्यहरू सतर्क हुन करै लाग्थ्यो तर त्यसो हुन सकेन ती विश्लेषक थप्छन्  
	संविधानसभा यति धेरै उदासीन भइदियो कि विदेशी प्रभावले थिचिँदा पनि मुक्त गर्न सकेन  आफ्ना सभासद कुन देश भ्रमण गरिरहेका छन् कुन देशको सौजन्यमा कुन सेमिनारमा कति भत्ता बुझेर सहभागी भइरहेका छन् कुनकुन गैरसरकारी संस्थाले विभिन्न थरीका महँगा संविधानका मस्यौदा कुन नियत राखेर जारी गरिरहेका छन् उसले कुनै भेउ पाएन  कांग्रेसका युवा सभासद गगन थापाले बढ्दो विदेशी प्रभावबारे यस्तो टिप्पणी गरेका थिए हामी संविधानसभाका सभासद अमेरिकाले दिएको कुर्सी युरोपियनले दिएको माइक र भारतले दिएको गाडी चढेर संविधानसभा प्रवेश गर्ने अवस्थामा पुग्यौं  
	विदेशी स्रोत साधनको प्रभावबाट मात्रै होइन अन्य चलखेलको पनि संविधानसभा सिकार भएको ठान्छन् राजनीतिक विश्लेषक भुर्तेल  देशीविदेशी शक्तिहरूको हस्तक्षेप र प्रभाव बढ्यो  खासगरी भारतको नेपाली राजनीतिमा नचाहिँदो हस्तक्षेपका असर संविधान निर्माण प्रक्रियामा पर्यो भुर्तेल भन्छन् हामीलाई भारतको सहयोग आर्थिक समृद्धि मानवीय संसाधन चाहिन्छ  ठूलो विदेशी शक्ति छिमेकमा भएकोमा हामीलाई गर्व पनि छ  भारतले हामीलाई आलिङ्गन गरोस् तर यति धेरै पनि नगरोस् जुन आलिङ्गनबाट हामी नेपाली निस्सासिएर मर्ने स्थितिमा पुगौं  
	भाजपाको अध्यक्ष राजनाथ सिंहले नेपालको राजनीतिमा अनावश्यक विदेशी चलखेल भयो भनिरहेकै बेला विश्लेषक भुर्तेल मात्रै होइन संवैधानिक कानुनका ज्ञाता अधिकारी पनि विदेशी चलखेललाई नेपालको पछिल्लो राजनीतिक असफलताका कारक मान्छन्  हाम्रा आफ्नै दलहरू विभिन्न बाह्य एजेन्सीबाट प्रभावित भए उनी भन्छन् मधेस र माओवादीभित्र खेल्ने अनि कांग्रेस र एमालेलाई कमजोर पार्ने काम भयो  उनी त के सम्म भन्छन् भने संविधानसभा अन्डर कभर अपरेसन को सिकार भयो  
	अब संविधानसभाको वैधानिक रहेन  जातीयवाद र क्षेत्रीयवादको द्वन्द्व र संविधानका अन्तरवस्तुमा स्पष्ट नहुँदा यसको उपादेयता समाप्त भयो  यसको अवसानसँगै अब के हुन्छ भन्ने जिज्ञासा आम रूपमा उब्जेको छ  प्रधानमन्त्री बाबुराम भट्टराईले आइतबार राति  बजे राष्ट्रका नाममा सम्बोधन गर्दै चुनावमा जाने घोषणा गरे  उनले कांग्रेसएमालेका टाउकामा दोष थोपर्दै फेरि पनि संविधानसभाको चुनावमा जानुपर्ने तर्क गरे  के अब फेरि संविधानसभाको चुनावमा जाने वातावरण दलहरूले पाउलान्  अत्यन्त जटिल मोडमा पुगेको नेपाली राजनीतिको अबको बाटो के होला  यसले नेपाली समाजमा कति धु्रवीकृत होला  डा अधिकारीका विचारमा अबका दिनमा क्षेत्रीय जातीयवादले अझ धेरै प्रश्रय पाउने जोखिम छ  उनी अब फेरि संविधानसभाको चुनाव गर्न नहुने तर्क गर्छन्  तर सँगसँगै संसदीय चुनावको चाहिँ वकालत गर्छन्  अब के भनेर भोट माग्ने  विघटन भयो अब सकियो उनी थप्छन् बरु अब वैकल्पिक उपायका लागि पहिले संसद्को चुनाव गर्नुपर्छ  संसद्को चुनाव भएपछि त्यसमा संविधान लेखनलाई कसरी अगाडि बढाउने भनेर छलफल हुन्छ  एउटा जनप्रतिनिधिमूलक संस्था आवश्यक पर्छ  उनका सुझावमा अब सरकारले राष्ट्रपतिको सहयोगमा संक्रमणकालीन व्यवस्था गर्नुपर्छ  
	डा भुर्तेलचाहिँ संविधानसभा विघटन भइसकेको अवस्थामा नयाँ जनादेशमा जानुलाई उचित मान्छन्  चुनाव लोकतन्त्रको सुन्दर पक्ष हो  संविधान निर्माणका लागि चार वर्ष पर्याप्त समय हो  यो अवधिमा संविधान जारी गर्न नसकेर विघटन भइसकेपछि अब चुनावमा जानुपर्छ उनी भन्छन्चुनावमा जाँदा संविधानसभा असफल हुनुमा को दोषी रहेछ भन्ने सही मापन पनि हुन सक्छ  राजनीतिक दलका नेताहरूलाई उनको थप एउटा सुझाव पनि छ अहिलेको असफलताको सम्पूर्ण भागीदार सबै पार्टीको शीर्ष नेतृत्व हो  हरेक पार्टीमा दोस्रो पुस्ताका आसलाग्दा नेताहरू नभएका होइनन् तर शीर्ष नेतृत्वका नाममा केही नेताहरूले सम्पूर्ण भूमिका लिइदिँदा अहिलेको अवस्था आयो  त्यसकारण अब दोस्रो पुस्ताका नेताहरूले शीर्ष नेतृत्वलाई विस्थापन गर्न सके मात्रै संक्रमणकालीन व्यवस्थापन हुन सक्छ  
	 
"
