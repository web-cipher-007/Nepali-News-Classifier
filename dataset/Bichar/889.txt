इतिहासलाई किंवदन्ती नबनाऔंइमान मरेको नेपाली राजनीतिमा जति हल्ला गरे पनि अब सहमति हुँदैन भन्ने नेपालका सबै ठूला नेतालाई थाहा छ  "
	इमान मरेको नेपाली राजनीतिमा जति हल्ला गरे पनि अब सहमति हुँदैन भन्ने नेपालका सबै ठूला नेतालाई थाहा छ  सरकार जस्तो बने पनि त्यो बहुमतकै बन्छ भन्ने पनि सबैलाई थाहा भएकै विषय हो  तर पनि नेताहरू सहमतिको गीता पाठ गर्न अल्छी मान्दैनन्  त्यसैले यसपालि मैले झगडाको राजनीतिबाट बाहिर निस्किएर नेपालका विद्वत्वर्गसँग केही जानकारी माग्ने इच्छा गरेको हुँ  
	इतिहासको अध्ययन गम्भीर अनुसन्धानको काम हो  हाम्रो नेपालमा यस्तो काम हुन सकेको छैन  इतिहासका डाक्टर प्राध्यापकहरूले यस क्षेत्रमा ध्यान पुर्याउने र किंवदन्तीलाई खारेज गर्दै तथ्य पस्किनेखालको अनुसन्धानमा लागिदिए हुन्थ्यो  मैले पढ्न नपाएको हो कि कसैले यस दिशामा ध्यान नपुर्याएको थाहा छैन  त्यसैले यहाँ केही किंवदन्तीसँग जोडिएका मुद्दामा छलफल गर्न खोजिएको हो   
	किंवदन्तीको सिकार भएका पहिला नेपाली हुन् सिद्धार्थ गौतम अर्थात् बुद्ध  उनका आमाबाबुको पत्तो लागिसकेको छ  यशोधरा उनकी पत्नी हुन् र राहुल उनका छोराको नाम हो भन्ने प्रमाण पनि प्राप्त भइसकेको छ  तर उनी भएका छन् भगवान् गौतम बुद्ध  आजभन्दा साढे दुई हजार वर्षअघि जन्मिएका गौतम बुद्ध पूर्वीय दार्शनिक परम्पराका महान् भौतिकवादी दार्शनिक हुन्  प्राणी मात्रका लागि यो जुनी नै आदि र अन्त हो कसैको पनि पूर्वजन्म थिएन कसैको पनि पुनर्जन्म हुँदैन भन्ने भौतिकवादी मान्यताको तिरष्कार गर्दै गौतम बुद्धलाई तन्त्रसँग जोडेर पुनर्जन्मतिर लैजानु भनेको त उनको अपमान गर्नु हो विरोध गर्नु हो  अहिलेको नेपाली भूभागमा  वर्षअघि जन्मिएका उनी एसियाका ज्योति भए विश्वका शान्तिदूत भए  तर तिनी कहिल्यै भगवान् भएनन्   
	हामी दार्शनिक भौतिकवादी चिन्तकका रूपमा हामी गौतम बुद्धलाई श्रद्धा गरौँ  उनको जीवनबाट सिकौँ  सत्कर्म र सेवालाई आफ्नो जीवनपद्धतिमा समाहित गरौँ  गौतम बुद्धबाट भगवान्को ज्ञान परम्परा खोज्ने हो हामीले शिव भगवान्का बारेमा पनि सत्य पत्ता लगाउने प्रयत्न गर्नुपर्छ  नेपालको अस्तित्व महाभारतकालमै भेटिएको छ  हिमालमुनिको जंगलामय बस्तीहरूमा किराँतको बसोबास रहेको र तिनै किराँतसँग शक्तिशाली धनुर्धर अर्जुनले शिक्षा लिएको चर्चा महाभारतमा पढ्न पाइन्छ  ती शक्तिशाली किराँत नेपालकै बासिन्दा हुन्  के तिनी यलम्बर हुन  कि इतिहासमा विशेष ख्याति पाएका स्थुङ्को हुन्  गढवालदेखि कामाक्षासम्म फैलिएको यो लामो पहाडी बस्ती र जङ्गलहरूमै भगवान् शिवको चलखेल रहेको पाइन्छ  शाली नदी सतीदेवीका अङ्गपतन भएका शक्तिपीठहरू पनि नेपालभित्रै रहेको जानकारी स्वस्थानी व्रतकथाले दिएको छ   
	सबै भगवान् र भगवान्पुत्रको खोजबिन हामीले गर्नुपर्छ भन्न चाहेको होइन मैले  इसाइका जिसस क्राइस्टका बारेमा कलाकार लियोनार्दो दा भिन्ची र उपन्यासकार डन ब्राउनले अनुसन्धान गरिसकेका छन्  इस्लामका भगवान्दूतका बारेमा पनि भोलि कसै न कसैले खोजबिन गर्लान्  तर शिव र गौतम बुद्ध हाम्रो नेपालको सम्मानका प्रतीक भएका हुनाले उनीहरूका बारेमा गर्नुपर्ने अध्ययन अनुसन्धान हामीले नै गर्नुपर्छ  
	पछिल्लो कालमा अज्ञानताको सिकार भएको मानिसको नाम हो पृथ्वीनारायण शाह  तिनलाई कसैले विस्तारवादी भनेका छन् कसैले नाककटुवा भनेका छन्  यो पृथ्वीनारायण शाहप्रतिको घृणाको सम्बोधन हो  यता पृथ्वीनारायणको गीता गाउने पनि चानचुने  
	छैनन्  तिनले पृथ्वीनारायण शाहलाई बडामहाराज भनेका छन्  गुरु गोरखनाथको छाद खुट्टामा झरेको हुनाले पाइलाले टेकेको भूमि उनको कब्जामा आउने भन्नेजस्ता कथाले पनि पृथ्वीनाराण शाहको मर्यादा राख्न सकेका छैनन्  
	नेपालका विभिन्न इतिहासकारले लेखेको पृथ्वीनारायण शाहको जीवनीको सामान्य अध्ययन गर्दा पनि कुन कुरो सजिलै बुझ्न सकिन्छ भने आरम्भमा तिनी गोर्खाका महत्त्वाकांक्षी राजा थिए  तिनका बाबु नरभूपाल शाहले नुवाकोटमा भोग्नुपरेको पराजयबाट पीडित थिए  उनी त्यो पराजयको बदला लिन चाहन्थे  अहिले नुवाकोटमा बनेको दरबार उक्त दरबार परिसरमा बनेका मन्दिर र चौपालहरू हेर्दा पृथ्वीनारायण शाह त्यहीँ बस्न चाहन्थे  तर उनको काशी यात्राले उनको चेतनालाई फराकिलो मैदानमा पुर्याइदियो  बेलायतबाट आएका फिरिङ्गी ले मैदानका राजारजौटाको राज्य खाँदै आफ्नो साम्राज्यमा गाभेको देखेपछि तिनको महत्त्वाकांक्षाले सही बाटो पायो  त्यसपछि तिनी बेलायती उपनिवेशवादको आक्रमणबाट नेपाललाई बचाउन एउटा शक्तिशाली राज्य निर्माण गर्ने काममा लागेका हुन्  उनले अहिलेको नेपाल सिमानाभित्रका रजौटाहरूसँग हतियार र कुट दुवै युद्ध गरे  यसो गरेर उनले बेलायती फौजका विरुद्ध आफ्नो तयारी गरे   
	पृथ्वीनारायण शाहलाई विस्तारवादी भन्न त पटक्कै मिल्दैन  उनले गोर्खा राज्यको विस्तार थालेका थिए  तर उनले विजित राज्यहरूलाई गोर्खा राज्यको अंग बनाएनन्  काठमाडौं जितेपछि उनले नेपालको राज्य विस्तार आरम्भ गरे  गोर्खाली सैनिकलाई तिनले नेपाली सैनिक बनाए  पृथ्वीनारायण शाह विस्तारवादी भएका भए अहिले हामी काठमाडौंमा गाईजात्रा र इन्द्रजात्राको चाड देख्न पाउने थिएनौँ  हाम्रा राष्ट्रपतिले कुमारीको दर्शन गर्ने थिएनन्  गणतन्त्र नेपालले भोटोजात्राको रमाइलो पनि देख्न पाउने थिएनन्  उपत्यकाको समृद्ध सांस्कृतिक चेतनालाई कुनै पनि विस्तारवादी शासकले आत्मसात् गर्ने थिएनन्   
	हो पृथ्वीनारायण शाहका राजा उत्तराधिकारीहरू उनको चेतनाका सन्तान हुन सकेनन्  मृत्युपूर्व उनले टिपाएका राजनीतिक कूटनीतिक सामाजिक ज्ञानलाई उनीपछिको एउटा राजाले पनि पालना गरेनन्  प्रजा मोटा भया दरबार बलियो रहन्छ भन्नेजस्तो शिक्षालाई उनका छोरा नाति पनाति खनाति जनातिले सुन्न पनि चाहेनन्  दक्षिणको वादशाहसँग जोगिएर राज्य बचाउन दिएको निर्देशनलाई माटोमुनि गाडेर तिनका सन्तानले नेपाललाई दक्षिणको आश्रति राज्य बनाए  तर उनी पछाडिका राजाहरूले गरेको गल्तीको सजाय पृथ्वीनारायण शाहलाई दिन पाइँदैन  आफ्नो उपनिवेश विस्तारलाई नेपाल भूमिभित्र छिर्न नदिएको अनि उपत्यकामा रजगज गर्दै आएका पादरीलाई राज्यबाट निष्कासित गरेको हुनाले बेलायत पृथ्वीनारायण शाहसँग क्रुद्ध भएको थियो भन्ने सत्यलाई चटक्कै बिर्सिएर बेलायती इतिहासकारले कीर्तिपुरमा पृथ्वीनाराण शाहले काटेको नाक ठ्याक्कै सत्र धार्नी पुगेको गणनालाई बिनाविश्लेषण स्वीकार गर्न सकिँदैन   
	पृथ्वीनारायण शाहको नेपाल निर्माणको कामसँग उपत्यकाका मल्ल राजाका बारेमा पनि हामीले अध्ययनलाई अनुसन्धानको तहमा पुर्याउनु जरुरी हुन्छ  मल्ल भन्नु र राजा भन्नु उस्तै रहेछ  मल्ल कुनै एउटा वंशपरम्परा होइन रहेछ  नेपालमा वणर्ाश्रम व्यवस्थालाई राज्यको शक्ति लगाएर स्थापित गर्ने जयस्थिति मल्ल राजा हुनुअघि मल्ल थिएनन्  त्यस्तै कान्तिपुरका अन्तिम राजा जयप्रकाश मल्लका पुर्खा पनि मल्ल थिएनन्   
	किंवदन्तीको नराम्ररी सिकार भएको अर्को विषय हो नेपाल संवत्  औँसीको  बजे होस् या पूणिर्माको मध्यरात कहिल्यै पनि बालुवा सुनमा रूपान्तरण हुँदैन  स्वयम्भूको दक्षिणतिरबाट विष्णुमतीमा मिसिने स्वर्णलक्ष्मी नदीको बालुवाका कणमा सुन मिसिएको हुँदो हो  शंखधर शाख्वा नामका श्रमिकले आफ्नै पसिना बगाएर बालुवाका कणबाट सुन निकाले  कठोर श्रम गरेर निकालेको त्यही सुनको पैसाले उनले राजकर तिरेर जनतालाई मुक्त पारे  एउटा श्रमिकलाई यो महान् सम्मान दिन सामन्ती मनले नमानेको हुनाले राघवदेव राजा र औँसीको मध्यरातमा बालुवा सुन हुने कथा हालिएको हो  
	नेपाल संवत्लाई न्हँु दयाँ भिन्तुना भनेर हाम्रा नेवार मित्रहरूले नै खुम्च्याएका हुन्  प्राध्यापक माणिकलाल श्रेष्ठले एक ठाउँमा भन्नुभएको छ नेपाल संवत्लाई नेवार संवत् भन्नु गलत हो  राघवदेव नेवार राजा थिएनन्  समृद्ध इतिहास भएको नेपालले किंवदन्तीबाट आफूलाई मुक्त राखोस्   
	 
	 
	 
	 
	
"
