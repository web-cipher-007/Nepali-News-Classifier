राजनीतिक क्षितिजमा आशाका किरणखग्रास सूर्यग्रहणमा पनि सूर्यमा चाँदीको घेरा हुन्छ "
	 
	खग्रास सूर्यग्रहणमा पनि सूर्यमा चाँदीको घेरा हुन्छ  ग्रहणपछि त्यही चाँदीको घेरा सूर्यलाई आफ्नो पूर्ण आकारमा आउने आधार बन्छ  चरम निराशा र अन्यौलबीच राजनीतिक दलहरूको पछिल्लो सुझबुझपूर्ण सहमति र निर्णयले एकपटक भयानक अन्धकारबीच आशाको पालुवा पलाएको छ शान्ति र संविधानप्रतिको विश्वासको दीयो बलेको छ  सातबुँदे सहमतिअनुसार चैत मसान्तभित्र  हजार  सय माओवादी सेनाका लडाकु र हतियार नेपाली सेनाको जिम्मा लगाइने सबै शिविर खाली गरिने र  हजार  सयभन्दा बढी लडाकुलाई स्वेच्छिक अवकाश वा पुनःस्थापनाको विकल्प रोज्न दिएर विदाइ गरिने भएको छ  लडाकु पुनः वर्गीकरणको काम सुरु भइसकेको छ  सेना समायोजन विशेष समितिको पछिल्ला निर्णयले आशंकाको कालो बादल केही हदसम्म फाटेको छ र शान्ति प्रक्रिया टुंगिने विश्वास बढेको छ  केही दिन पहिले राजधानीको एक कार्यक्रममा प्रमुख दलका शीर्ष नेताहरूले एउटै मञ्चबाट शान्ति प्रक्रिया निष्कर्षमा पुर्याएर निर्धारित समयभित्र संविधान जारी गरिने उद्घोष गरे  शान्ति प्रक्रियाको अर्को महत्वपूर्ण काम सत्यनिरुपण तथा मेलमिलाप आयोग गठनमा सहमति बन्दै गइरहेको छ  दलहरूबीच बैसाख पाँचसम्म संविधानका विवादित विषयहरू टुङ्गयाउने सहमति बनेको छ  यी प्रसंगहरूले सातबुँदे सहमतिअनुसार शान्ति प्रक्रिया सफल हुने र सर्वोच्चको आदेशअनुसार संविधानसभाको म्याद नथपेरै संविधान जारी हुने आशलाग्दो वातावरण देखापरेको छ  अर्थात् अन्धकारबीच नेपाली राजनीतिक क्षितिजमा आशाको किरण झुल्किएको छ अन्धकारबीच चाँदीको घेरा देखिएको छ  
	शान्ति प्रक्रिया र संविधान निर्माण हुने कुरामा निकै अन्यौल र आशंका थियो  छ्यालीस महिनामा गर्न नसकेको काम दलहरूले दुई महिनामा पूरा गर्लान् भन्नेमा कोही विश्वस्त थिएनन्  संविधान नआउने अवस्थामा देश कता जाने भन्ने अनिश्चिता बढ्दै थियो  त्यसपछिको भयावह परिस्थिति र संभाव्य संकटको आँकलन गर्ने क्रम एकातिर सुरु भएको थियो भने अर्कोतिर संविधान नबनेमा आफ्नो पक्षमा पासा पल्टिन्छ कि भनी दाउ कुरेर बसेका तत्त्वहरू उत्साहित हुँदै थिए  कोही राजतन्त्र र्फकने भविष्यवाणी गर्दै थिए त कोही फेरि हतियार उठाउने धम्की दिइरहेका थिए  यस परिस्थितिमा दलहरू बीचको सहमतिले शान्ति प्रक्रिया बे्रकथ्रु हुने वातावरण बनेको छ अनि झर्ला र खाउला भनी र्याल काढ्दै ढुकेर बसेका अतिवादी तत्त्वहरूलाई ठूलो धक्का लागेको छ  धमिलो पानीमा माछा मार्न खोजिरहेका ज्ञानेन्द्रहरूको सपनामा तुषारापात हुँदैछ  
	एक कार्यक्रममा राप्रपानेपालका अध्यक्ष कमल थापाले दलका नेताहरूतिर चोरऔंला ठड्याउँदै संविधान नबन्ने ठोकुवा गर्दै आफ्नो यो भनाइलाई गलत सावित गर्न चुनौती दिइरहँदा सभागृहको हलमा ताली गुञ्जिएको थियो  प्रमुख दलका नेताहरू लज्जित हुनुपरेको थियो  नेताहरूले यस्ता कुरालाई कति गम्भीरतापूर्वक लिन्छन् शान्ति र संविधान त्यसमै निर्भर गर्छ  कमल थापाहरू गर्जिने आधार हामीले नै दिएको होइनौं र  ज्ञानेन्द्रहरू टुलुटुलु हेरेर बस्दिन भन्दै दल र नेताहरूको सत्तोसराप गर्दै हिँड्ने अवस्था दलहरूकै कारणले सिर्जना भएको होइन  अब पनि नेताहरूको चेत नखुल्ने हो भने राजनीतिक दलहरू र नेतृत्वको औचित्यमाथि प्रश्नचिह्न खडा हुने नै छ देश नै असफता र संकटको भुमरीमा फस्ने र दुर्घटनामा पर्ने खतरा पनि छ  
	दरबारिया तत्त्वहरूको चलखेल यतिबेला बढेको छ  अब दुई महिना बाँकी छ संविधान बनेन भने राष्ट्रले विकल्प खोज्नुपर्छ म मूकदर्शक भएर बस्दिन ज्ञानेन्द्रको यो भनाइ हालै सार्वजनिक भएको छ  भारत भ्रमणमा सोनिया गान्धी लगायतका नेताहरूसँगको भेटपछि उत्साहित भएर फर्केका ज्ञानेन्द्र संविधान नबने राष्ट्रले विकल्प खोज्नुपर्ने कुरा गर्न थालेका छन्  त्यतिमात्र होइन पूर्वपञ्चका पार्टीहरूहरू एकीकरण गराउने अभियानमा समेत उनी सक्रिय छन्  यसको अर्थ उनी अब आफ्नो पोलिटिकल स्पेस बनाउने प्रयत्नमा छन्  राजनीतिक रूपमा पछारिएर थला परेको राजावादी शक्ति यतिबेला राजनीतिक दलका कमजोरीको मलिलोमा सक्रिय भएका छन् र धुलो टक्टकाउँदै जुर्मुराउने प्रयत्नमा छन्  यसैको परिणाम हो ज्ञानेन्द्र जनताको मनोविज्ञान बुझ्न देश दौडाहामा निस्केका  पूर्व सुनसरीको झुम्कादेखि सुदूर पश्चिमसम्मको भ्रमणमा व्यस्त छन् उनी  ज्ञानेन्द्र जहाँ गए जनताको उपस्थिति पनि राम्रै देखिन्छ  राजनीतिक दलहरूप्रतिको आक्रोश र शान्ति संविधानप्रतिको आशंकाका कारण जनताको यो मनस्थिति देखिएको यथार्थलाई दलहरूले समयमै बुझ्न जरुरी छ  ज्ञानेन्द्र र उनको मण्डली लोकतान्त्रिक एकताको नारा दिने तयारीमा छ भने कथित बुद्धिजीवीहरू परिचालित गरेर हिन्दु अतिवादको प्रचार गराउने राजनीतिक दलहरूप्रति जनआक्रोश अनि राजतन्त्रप्रति आस्था बढाउने अभ्यास गरिंदैछ  दरबारियाहरू यतिबेला संघीयता धर्मनिरपेक्षता र राजतन्त्रबारे जनमत संग्रह गरिनुपर्ने कुबेलाको बोली ओकलिरहेका छन्  र चिहानबाट चियाएर 
	आफ्नो गुमेको राजनीतिक साख फर्काउने ताकमा छन् दरबारिया तत्वहरू  
	पुनरुत्थानवादीहरू राजनीतिक दलहरूको अकर्मण्यता र आपसी द्वन्द्वबाट फाइदा उठाएर अहिले पनि कतै राजसंस्था व्युँताउन सकिन्छ कि भनेर दाउ पर्खेर बसेका छन्  हालै ज्ञानेन्द्रसँग भेटेका व्यक्तिको भनाइलाई आधार मान्ने हो भने उनी बेलायती मोडलको राजतन्त्र पुनस्र्थापित गर्न चाहन्छन्  आजको युगमा मसानघाट पुगेको राजतन्त्र व्युँताउन खोज्नु दिवास्वप्नमात्र हो  तर राजावादीहरूलाई सरापेरमात्र पुनरुत्थानवादीहरूको षडयन्त्रलाई पराजित गर्न भने सकिंदैन  त्यसका लागि राजनीतिक दलहरूबीच आपसी एकता सहमति र संक्रमणकालको चाँडो व्यवस्थापन गरेर संघीय लोकतान्त्रिक गणतन्त्रलाई संस्थागत गर्ने अठोटको जरुरत छ  दलहरूले सुझबुझका साथ शान्ति प्रक्रिया निष्कर्षमा पुर्याउँदै नयाँ संविधान निर्माण गर्नसके टाउको उठाउन खोजेको प्रतिगामी शक्तिलाई कहिल्यै उठ्न नसक्नेगरी ठेगान लगाउन सकिनेछ  
	हामीसँग धेरै समय छैन  बाँकी समय पनि तीव्र गतिमा ओरालो झर्दैछ  यो समयलाई बढीभन्दा बढी उपयोग गरेर काम गर्ने हो भने छोटै समयमा पनि धेरै गर्न सकिन्छ  खासगरी शान्ति प्रक्रियाका सवालमा सातबुँदेको आधारमा भएको निर्णय इमानदारीसाथ कार्यान्वयन गर्नु पर्नेछ  संविधानका अन्तरवस्तुमा केही विवादहरू छन् यो धरातलीय यथार्थलाई ध्यानमा राखेर सबैले केही त्याग गर्नेगरी लचकतासाथ सहमतिमा पुग्न सकिन्छ पुग्नुपर्छ  खासगरी राज्यको शासकीय स्वरुपका सवालमा माओवादी र कांग्रेसले आआफ्नो अडान छाडेर जनताबाट प्रत्यक्ष निर्वाचित प्रधानमन्त्री र आलंकारिक राष्ट्रपतिको प्रस्ताव सबैको साझा मिलनबिन्दु बन्न सक्छ  राज्य पुनसर्ंरचनाका विषयमा पहिचान र सामथ्र्यका आधारमा सबै जाति भाषा धर्म संस्कृति वर्ग क्षेत्रका जनतालाई अधिकारसम्पन्न बनाउने र राष्ट्रिय एकता एवं जातीय सद्भाव नखल्बलिनेगरी वैज्ञानिक ढंगले संघीय संरचनाको खाका कोरिनुपर्छ  तब संविधानसभाको कार्यविधि छोट्याएर जेठ  भित्रै जनताको अधिकार स्वामित्व र अपनत्वसहितको नयाँ संविधान जारी गर्न सकिनेछ  
	छोटो समयमा सत्यनिरुपण आयोग गठनसम्बन्धी विधेयक पारित गर्नु पर्नेछ शान्ति प्रक्रिया अघि बढाउनु पर्नेछ संविधानका बाँकी काम सक्नु पर्नेछ  यतिबेला घडी र पलपलको मूल्य छ  अब पनि छ्यालीस महिनाजस्तै आरामले बिताउन थालियो भने अत्यन्त ठूलो अनिश्चिय र अस्थिरताको भासमा फस्नेछौं दरबारियाहरूले भनेजस्तो हुनेछ शान्ति प्रक्रियाका आजसम्मका उपलब्धिहरू समाप्त हुनेछन्  संविधान निर्माणका कामहरू खारेज हुनेछन्  जनक्रान्तिका उपलब्धिहरू धराशायी हुन सक्नेछन्  त्यसकारण निर्णय र प्रतिवद्धताका आधारमा भावी राजनीतिलाई सही दिशामा डोर्याउन र नयाँ राजनीतिक परिस्थिति निर्माण गर्न प्रमुख दलहरू सक्रिय हुनै पर्नेछ  अन्यथा इतिहासले दलहरूलाई माफ गर्ने छैन  
	शान्ति प्रक्रियाले पूर्णता पाई संविधान जारी गरिसकेपछि राष्ट्रिय सहमतिको सरकार निर्माण गरेर नयाँ कानुन बनाउने काममा केन्दि्रत हुनुपर्छ  त्यसपछि जतिसक्यो छिटो नयाँ निर्वाचन गराउने र देशलाई नियमित गतिमा अघि बढाउन सकिनेछ  अनि मुलुकलाई राजनीतिको उकुसमुकुसमा मात्रै गाँजिराख्ने होइन आर्थिकसामाजिक रुपान्तरणको अग्रगामी दिशामा लैजानु पर्नेछ  राष्ट्रिय पुँजीको विकास गर्दै आत्मनिर्भर अर्थतन्त्रको निर्माण गर्ने दृढतासाथ अघि बढ्नु पर्नेछ  राजनीतिक क्रान्तिलाई व्यवस्थापन गरिसकेपछिको अवस्थामा आर्थिक क्रान्तिको ढोका खुल्नेछ  तब दिगो शान्ति र स्थिरताका साथ समृद्ध नेपाल निर्माणको यात्रा अघि बढ्नेछ  पुरानो वर्षको विदाइ र नयाँ वर्ष  को आगमनसँगै नेपाली राजनीतिको भविष्य निक्र्यौल हुनेछ  इमानदारी दृढ राजनीतिक इच्छाशक्ति र संकल्पसाथ अघि बढौं जेठ  सम्मको समय सहमति शान्ति संविधान र समृद्ध नेपालका लागि कोशेढुंगा सावित हुनेछन्  
	
"
