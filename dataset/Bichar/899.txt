 भक्तहरुको भूमिमा भगवान्यसै पनि यो तेत्तीस कोटी देवताले बास गरेको भूमि हो  तिनै देवगणको सनातन"
	यसै पनि यो तेत्तीस कोटी देवताले बास गरेको भूमि हो  तिनै देवगणको सनातन प्रभावको कारणले होला सायद चरित्र र प्रवृत्तिका हिसाबले यो हिमवत् खण्ड राजनीतिक भक्तहरूको उर्वर भूमि हो भन्नु कुनै अतिशयोक्ति होओइन  स्याउँस्याउँती राजनीतिक भक्तहरू यता माथि हिमालमुन्तिर छन् र तिनका जीवित भगवान्हरू छन् तल मैदानी दिल्लीमा  यस भूमिमा जब राजनीतिक परिवर्तनको आँधी उठ्छ वा जब राजनीतिमा गतिरोध उत्पन्न हुन्छ तलबाट एक थान भगवान् थपक्क माथि आउँछन्  प्रायः भगवान्को आगमनको अभिप्रायः परिवर्तनको आँधीलाई आपनो स्वार्थको वृत्तभित्र कैद गर्नु वा आपनो हात माथि पर्नेगरी राजनीतिक गतिरोधलाई फुकाउनु हुन्छ  यो आजको होइन धेरै अघि सुगौली सन्धिदेखिको हरिप कथा हो  अतिथि भगवान् यता माथि पाउकष्ट गर्नुको वास्तविक दाउ आपनो कुटिल चित्तमा लुकाउँछन्  र ती मित्र मिलन तीर्थाटन दृश्यावलोकन वा यस्तै साकाहारी प्रकृतिको उद्देश्य खुलाउँछन्  तिनका दुई खल्तीमा राजनीतिक भक्तहरूलाई दिने दुई प्रकारका उपहार हुन्छन्  ती हुन् सत्तारोहणको वरदान वा सत्ताहीनताको श्राप  चतुर भगवान्ले जब भित्रुवन विमानस्थलमा चरण स्पर्श गर्छन् तब भक्तहरू तँछाडमछाड गर्दै तिनका पावन चरण वरिपरि झुम्मिन्छन्  ती जुम्लाहात गर्छन् ती हात मल्छन् ती कन्सिरी कन्याउँछन् ती ङच्िच हाँस्छन् र ती सशरीर उपस्थित भगवान्को हनुमान मुद्रामा अविराम परिक्रमा गर्छन्  डबलीमा जब चरणभक्तहरूको बाहुल्य हुन्छ अल्पसंख्यक स्वाभिमानीहरू त्यसैत्यसै निरीह हुन पुग्छन्  र आगन्तुक भगवान्ले दिने राजनीतिक श्रापबाट भयभीत भई अन्यौलको मुद्रामा अनकनाउँदै ती पनि हात मल्न थाल्छन्  र समस्त परिवेशमा चाकरी र पाउलागीको बिगबिगी हुन्छ  भगवान्को औतारमा यसपाला दिल्लीबाट कास्मिरका पूर्व नरेशपुत्र करण सिंह पाल्नुभो  विद्वान् विनम्र र वृद्ध श्री करण सिंह  चालबाजी र कूटनीतिको कलामा निपुण एवं सोनिया गान्धीका विश्वासपात्र श्री करण सिंह  उनै करण सिंह जो  सालको बैसाखमा यता माथि पाल्नुभएको थियो  सिंहासनमा दानवी मुद्रामा निरङ्कुश राजा ज्ञानेन्द्र ढसमस्स बसेका थिए  सञ्चारगृहहरू र सडकभरि सत्ताका बन्दुकधारी औजारहरूको बिगबिगी थियो  चक्रपथ वरिपरि कमिलासरि आन्दोलनकर्मीहरू खचाखच भरिएका थिए  सत्ताका ज्यानमारा बन्दुकहरू तिनका चल्लीतिर ताकिएका थिए र तिनका मानवीय तथा नैतिक शक्तिले भरिपूर्ण चोरऔँलाहरू समवेत् भावमा नारानहिटी दरबारको गजुरतिर ठडिएका थिए  बन्दुक र औँलाको त्यो भीषण टक्करसामु रक्तरञ्जित सिंहासन ढलुँ कि ढलुँ कि गर्दै डगमगाइरहेको थियो  श्री करण सिंह जसरी हुन्छ आततायी सिंहासनको सुरक्षा गरिछाड्ने कठिन मिसनमा पाल्नुभएको थियो  बैसाख  गते आयो  र ऊ बेलाका राजा ज्ञानेन्द्रले एउटा लिखत पढेर लोकलाई सुनाए  लिखतमा जराजीर्ण राजतन्त्रलाई जोगाइराख्ने व्यर्थको जिद्दी थियो  जागेका जनताद्वारा त्यो जिद्दी ठाडै बदर भयो  र बैसाख  गते पराजयको गतिल नख दन्त मुद्रामा ज्ञानेन्द्र अर्को लिखत पढ्न बाध्य भए  त्यो लिखत वास्तवमा राजाकै मुखबाट राजतन्त्रको अवसानको विधिवत उद्घोष थियो  सारा जगत्ले कान ठाडा पारेर विस्मयको मुद्रामा त्यो उद्घोष सुन्यो  यसरी बरा श्री करण सिंहको जनविरोधी मिसन गोपीक्याँच भयो  र  गतेसम्म जजसले कुख्यात राजतन्त्रलाई हाकाहाकी काँध थापेका थिए तिनलाई लाजमर्नु भयो  त्यसैले दिल्ली दरबारदेखि वासिङटन दरबारसम्मका राजनीतिक हस्तीहरूले थोरै ग्लानि र धेरै विस्मयका साथ नेपाली जनताको शौर्य र बलिदानलाई नतमस्तक भई सलाम गरे  अहिले राजनीति अगतिमा फसेको याम छ  म गति पैदा गर्छु भन्दै राष्ट्रपति महोदयले राजसी शैलीमा प्रधानमन्त्री पदका लागि विन्तीपत्र मागेका छन्  र विन्तीभाउको मोर्चामा डट्नेहरूको लामबन्दी रमितलाग्दो छ  एकथरी छन् जो संविधानमा लेखिने व्यहोराबारे चुँसम्म पनि नबोली यथास्थितिमा आपनो परम्परागत बर्चस्व जोगाइराख्न चाहन्छन्  तिनलाई संघीयता सामेली धर्मनिरपेक्षता र पहिचानयुक्त संविधान चाखिएको छैन  तिनलाई चाहिएको छ केवल आफू जस्तो छ त्यस्तै रहिरहन पाउने सत्ताको कार्यकारी सिंहासन  तिनलाई समता र सामाजिक न्याययुक्त समाजको जग बसाउने आर्थिकसामाजिक हेरफेर चाहिएको छैन  चाहिएको छ तिनलाई केवल खाइपाइ आएको ज्युँकात्युँ जोगाइदिने सत्ताको कार्यकारी सिंहासन  द्वन्द्वको चुरो कुरो यहाँ छ  गतिरोधको गाँठो यहाँ छ  घर्षणको कारक तत्त्व यहाँ छ  र यस्तैमा पाल्नुभयो श्री करण सिंह एउटा खल्तीमा वरदान र अर्कोमा श्रापको कोसेली बोकेर  हुनलाई श्री करण सिंह उँधोको विशाल देशका औपचारिक दूत वा सन्देशवाहक हुनुहुन्छ  यस अर्थमा उहाँको खासै हैसियत छैन  तथापि श्री करण सिंह मानौँ सानोतिनो भूकम्पको हलचलकारी लहरै बोकेर पाल्नुभयो  उहाँका लागि मनपरेको ज्वाइँका लागिझैं सत्ता र दलहरूका सबै द्वारहरू खुला भए  सबैजसो सत्ताधिकारीहरू र दलनायकहरू उहाँलाई जदौ गर्न उछिनपाछिन गर्न थाले  सञ्चार माध्यमका प्रथम पृष्ठहरूमा उहाँकै कब्जा कायम रह्यो  को हुनुहुन्छ श्री करण सिंह  कसैले प्रश्न गरेन  के हैसियतमा श्री करण सिंहलाई यो विधि स्वागत र पहुँच प्राप्त भएको हो  कसैले जिज्ञासा राखेन  मानौँ यो दासहरूको देश हो जो दासताको नग्न अभिनयमा गौरव र आनन्दको अनुभूति गर्छन्  राष्ट्रियता देशप्रेम र स्वाभिमानको यस भूमिमा जति चर्चा भएको छ त्यति चर्चा त भूतलमा सायद कहिल्यै कतै भएन होला  तर राष्ट्रियता देशप्रेम र स्वाभिमानको भावनामा यो भूखण्ड जति दरिद्र छ त्यति दरिद्र सायद भूतलमा अर्को कुनै भूखण्ड नहोला  दिल्लीबाट सत्तासित जोडिएको जोकोही नत्थुखैरे आओस् त्यो यहाँ सदैव भगवान्सरह पुजिन्छ  पूजाको अभिप्रायः रैथाने सत्तारोहणका निम्ति गरिने कृपाको याचना हो  गजप छ बा सत्ता यताको छ सत्तामा नियन्त्रण उताको छ  सत्तारोहण गर्न मरिहत्ते गर्ने यताको छ उसलाई आरोहण गराइदिने सामथ्र्यको स्वामी उताको छ  र नै अहिले स्वामी श्री करण सिंह यता पाल्नुभयो   
	धार्मिक रुढीमा प्रचलित विश्वासअनुसार भावीले छैटीमा ललाटमा मानिसको अकाट्य भाग्य लेखिदिन्छ  र भनिन्छ लेखेको पाइन्छ देखेको पाइँदैन  मानिसलाई यसरी कुनै अगोचर र निराकार शक्तिको पिञ्जराको निरीह सुगा बनाइन्छ  उसको नियतिको लगाम उसका हातमा हुँदैन  यो त भयो व्यक्तिको कुरा  यहाँ त मुलुककै भाग्य लेखिदिने वा मेटिदिनेको कुरा छ  आपनो मुलुकको भाग्य निर्धारण गर्ने हकको लगाम अर्काका हातमा हुनु भनेको उसैको प्यादा हुनु हो  बडो गाह्रो छ यो राजनीतिमा कसैका प्यादाहरूले बसोबास गरिआएको मुलुक हो म कसरी भनुँ  नभनुँ हाम्रो आँगन कब्जा गरेर करण सिंह महोदय जीवनको नाटकमा हाकाहाकी ख्वामित्को अभिनय गर्दा भए  र रैथने राजनीतिबाजहरूले आत्महीन मुद्रामा थप्पडी बजाए   
	दिल्लीका अघोषित मिसनवाहक श्री करण सिंहका खल्तीको वरदान यसपाला कसका भागमा पर्ला  सम्झेर ल्याउँदा आङ त्यसैत्यसै सिरिङ्ग हुन्छ पहिले उहाँको अभिरुचि र रोजाइमा निरङ्कुश राजा परेको थियो  यसपाला पनि रोजाइमा पर्ने सके कुनै पश्चगामी नभए यथास्थितिवादी त होला  उस्तै स्वार्थ हुनेहरू संसारैभरि मीत हुन्छन्  यो जीवनको नियम हो  पहिले भगवान् श्री करण सिंहको मिसनलाई जागेको जनगणले विवेक र साहसका साथ ठाडै बदर गरिदिएको थियो  यसपाला के होला  जाग्रत जनगण पहिले सङ्गठित थियो  उत्ताल आवेगसाथ सडकसडकमा एकै लय र एकै तालमा गतिमान् थियो त्यो  अहिले त्यो छरपस्ट छ  यो मौका छोपेर पश्चगम र यथास्थितिका अभियन्ताहरू साउने झरीका भ्ाोका जुकासरि सर्वत्र जम्जमाइरहेका छन्  ती नारकीय यथास्थितिमा आपनो भाग्यको जब्बर मौलो गाड्न आतुर छन्  के यी उँभोका भक्तहरूलाई उँधोका भगवान्को वरदान प्राप्त भयो होला  भएको भए के यिनका तालुमा आलु फल्ला   
	म जान्दिन भगवान् जानोस्  
	 
	 
	 
	 
"
