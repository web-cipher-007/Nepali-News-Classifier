 उच्च शिक्षाको बाटो तय गर्न ढिलो नगरौंनेपालको उच्चशिक्षामा राम्रो काम गर्नका लागि मैले तीनवटा विषयमा"
	नेपालको उच्चशिक्षामा राम्रो काम गर्नका लागि मैले तीनवटा विषयमा केही भन्नैपर्ने ठानेको छु  पहिलो उच्चशिक्षामा देखिएको अन्योल र विकृतिलाई हटाउन र सर्वसाधारणका लागि सर्वसुलभ पहुँच पुर्याउन खुला विश्वविद्यालयको सञ्चालन  दोस्रो विश्व प्रतिस्पर्धामा अब्बल हुन पूर्ण साधनसम्पन्न विश्वस्तरीय उत्कृष्ट केन्द्रहरूको स्थापना  तेस्रो उच्चशिक्षाको सञ्चालनमा केन्द्रीय सरकारको सहयोगको मात्र मुख ताक्ने अवस्थाबाट मुक्ति दिलाउन र स्थानीय तहमै स्वायत्त सञ्चालनमा नगरपालिका अथवा गाउँ विकास समितिकोे स्वामित्वमा नै रहनेगरी विश्वविद्यालयहरूको निर्माण  
	ग्रामीण क्षेत्रमा कार्यरत शिक्षक कर्मचारी अन्य पेसाकर्मी विद्यार्थीले आफ्नै कर्मस्थलमा काम गर्दागर्दै पढ्न पाउने खुला शिक्षा प्रणालीमा आधारित खुला विश्वविद्यालय खोल्ने कुरा उठेको दुई दशकभन्दा बढी भयो  त्यस्ता संस्था धेरैपटक सरकारको वाषिर्क कार्यक्रममा परेर पनि खुल्न सकिरहेका छैनन्  नागरिकले आफ्नो समयलाई सदुपयोग गर्दर्ै उच्चशिक्षाको अवसरलाई उपयोग गर्न पाउने खुला विश्वविद्यालयको स्थापनामा सरकारले किन ढिलाइ गरेको हो बुझ्न सकिएको छैन  विश्वका सबैजसो मुलुकमा त्यस्ता विश्वविद्यालयहरू खुलेका छन् चलेका छन् पढ्नेलाई सस्ता छन् अनुकूल छन् र शैक्षिक योग्यता वृद्धि गर्न इच्छुकका लागि सुहाउँदा छन्  सूचनाप्रविधिको अत्यधिक विकासले त्यस्ता विश्वविद्यालयको शैक्षिक कार्यक्रमलाई झनै अनुकूल बनाएको छ र तिनको स्तर र प्रभावकारितालाई पनि बल दिएको छ  बेलायतको खुला विश्वविद्यालय भारतको इन्दिरा गान्धी खुला विश्वविद्यालय श्रीलङ्का र थाइल्यान्डका खुला विश्वविद्यालयहरू निकै बलिया छन्   
	केही वर्षअघि नेपालको खुला विश्वविद्यालयका लागि क्यानाडाको प्रतिष्ठित खुला विश्वविद्यालयले प्राज्ञिक मार्गदर्शन गर्ने गैरआवासीय नेपाली सङ्घले त्यसको व्यवस्थापनमा सघाउने र शिक्षा मन्त्रालयले स्वीकृति दिनेे जस्ता सबै काम सिध्याइएको समाचारहरू आएका थिए  तर त्यस्तो संस्था खोल्न कसले रोक्यो  किन खोल्न ढिलाइ भयो  अथवा खोल्ने कुरामा प्रगति भइरहेको छ भने कहाँ पुग्यो  एकपटक शिक्षा मन्त्रालयले संसद्मा प्रस्तुत छाता ऐन पारित भएपछि मात्र त्यससम्बन्धी कार्य अघि बढाउने भनेको सुन्नमा आएको थियो  त्यसपछि न छाता ऐन पारित भयो नत खुला विश्वविद्यालयको स्थापना नै  बरू धमाधम नयाँ विश्वविद्यालयहरू खोलिन थाले र अझै दर्जनौ खुल्ने तरखरमा छन्  यस्तो अवस्थामा छाता ऐन बनिसकेपछि मात्र खुला विश्वविद्यालय खोल्ने भन्न मिल्छ त  पक्कै पनि मिल्दैन  धेरै नागरिकलाई उच्चशिक्षाको अवसर प्रदान गर्ने खुला विश्वविद्यालय खोल्ने सम्बन्धमा ढिलाइ गर्नु उचित छैन   
	ढिलो भएको दोस्रो विषय भनेको नेपालमा विश्वस्तरीय शिक्षण संस्था बन्न नसकेको सन्दर्भ हो  त्यस कार्यका लागि झन्डै  वर्षअघि तत्कालीन प्रधानमन्त्री गिरिजाप्रसाद कोइरालाको औपचारिक भारत भ्रमणमा नेपालमा पनि इन्डियन इन्स्िटच्युट अफ टेक्नोलोजीको स्तर र ढाँचाको विश्वस्तरीय संस्था बनाउनका लागि भारत सरकारको सहयोग मागिएको र त्यो कार्य गर्न भारतले वचनबद्धता प्रकट गरेको थियो  तर झन्डै  वर्षअघि मेरा केही भारतीय उच्च तहका साथीहरूले भनेअनुसार नेपालको त्यो प्रस्ताव भारतीयका कारणले नभई नेपालीहरूकै कारणले अगाडि बढाउन नसकिएको हो  त्यस काममा नेपालले भरपर्दो पूर्ण जिम्मेवार निकाय वा व्यक्ति नतोकेका कारणले भारत सरकारले दिने भनेको करिब  अर्ब भारतीय रूपियाँ बजेटमा प्रस्ताव भए पनि अगाडि बढ्न सकेनछ   
	शेरबहादुर देउवाको भारत भ्रमणका बेला नेपालको सुदूर पश्चिममा इन्डियन इन्स्िटच्युट अफ इन्फरमेसन टेक्नोलोजी खोल्न आग्रह भएछ  त्यस कुरामा पनि भारतले एउटा विश्वस्तरीय इन्फरमेसन टेक्नोलोजी संस्था खोल्ने वचनबद्धता प्रकट गरेछ  त्यो खबर नेपाली तथा भारतीय सञ्चारमाध्यममा पनि आयो  तर हालसम्म पनि सुदूर पश्चिममा उक्त संस्था खोलिन लाग्यो भन्ने खबर सुन्न पाइएको छैन  किन त्यो संस्था बन्न सकेन त  सायद पहिलेको जस्तै जिम्मेवारी लिने व्यक्ति वा समूहको अभावको कारणले पनि हुनसक्छ  इन्डियन इन्स्िटच्युट अफ टेक्नोलोजीबारे पहिले नै निर्णय भइसकेको कुरा अगाडि नबढ्दै अर्को अनुरोध हुनु ठीक थियो कि थिएन त्यस कुराको लेखाजोखा गर्नु एउटा छुट्टै पाटो बन्न सक्छ  तर प्रस्तावित र स्वीकृतसमेत भइसकेका ती दुवै संस्था नेपालमा बन्न नसक्नु ज्यादै खेदजनक विषय हुन्  त्यस्ता संस्था बनेका भए ज्यादै उत्तम कार्य हुने थियो  त्यस्ता संस्थाको अभावले गर्दा अझै पनि नेपालको शिक्षाको सवालमा नीति निर्माणको तहमा रहेकाहरू उचित दूरदर्शी सोचबाट टाढा नै छन् विदेशी मित्रराष्ट्र्रहरूलाई समेत परेको छ   
	प्राविधिक उच्चशिक्षाका क्षेत्रमा भारत सरकारले अल इन्डिया इन्स्िटच्युट अफ मेडिकल साइन्सेजको ढाँचा र स्तरको संस्था बनाउन बीपी कोइराला स्वास्थ्यविज्ञान प्रतिष्ठान धरानलाई सहयोग गरेको हो  त्यो राम्रै प्रयास थियो  त्यो संस्था सोचिएकै स्तरको भयो कि भएन भनेर मूल्याङ्कन गर्ने बेला भइसकेको छैन  तर भारतीय सरकारको सहयोगमा गुणस्तरीय शिक्षा दिने संस्था समयमा नै बनेकाले त्यो राम्रो भएकै हो  पछिल्ला दिनहरूमा भारतकै इन्फरमेसन इन्स्िटच्युट अफ टेक्नोलोजी आईआईटी जस्तो उच्चस्तरको एउटा संस्था नेपालगन्जतिर स्थापना गर्न एसियाली विकास बैंकले तदारूकता देखाएको र लगभग  अर्ब रूपियाँ संस्था खोल्नका लागि छुट्याइसकेको भन्ने चर्चा चलेको छ  आईआईटी जस्तो उच्चस्तरको शैक्षिक संस्था खोल्ने विषयमा एसियाली विकास बैंकले देखाएको तत्परता स्वागतयोग्य छ  हामीले त चाहेका थियौं नेपाली आफै कस्सिएर यस्ता दुईचारवटा विश्वस्तरका संस्था बनुन्  सरकारको पहिलो प्राथमिकता पनि विश्वस्तरका शैक्षिक संस्था नै खोल्ने होस्  तर विडम्बना नेपाल सरकारले विश्वविद्यालय स्तरका संस्था धमाधम खोल्न हतार गरिरहेको देखेका छौं तर संस्थाका लागि चाहिने स्रोत साधन प्राज्ञिक व्यक्तिहरूको संलग्नता तथा पूर्ण तयारीसहितको योजना तथा निर्माणको खाकालाई विचार गरेको देखिंदैन  संस्थाको सङ्ख्यामात्र बढाउनेभन्दा पनि भावी संस्था स्वयम्मा बलियो प्राज्ञिक व्यक्तिहरूको संलग्नता भई स्थापना भएको होस् त्यस्तो संस्था राष्ट्रिय प्राथमिकतामा परेको होस् संस्था आफैमा पूर्ण स्वायत्त होस् र दलगत राजनीतिक भागबन्डाभन्दा माथि उठेको होस् शिक्षक कर्मचारी र विद्यार्थी राजनीतिक चक्रव्यूहमा नअल्झेका होउन्  हामीले चाहेको आजको र अब बन्ने शैक्षिक संस्था यिनै कुराबाट अभिप्रेरित हुनुपर्छ  त्यस्तो रूपको संस्था नबनुन्जेल नागरिक बौद्धिक वर्ग एवं विकसित वैदेशिक मुलुकले समेत हाम्रो शिक्षालाई उच्च आदर प्रदान गर्न मुस्किल छ  यो तीतो सत्य र यथार्थ हो  
	तेस्रो स्थानीय स्वामित्वको संस्था खोल्नेतिर सोच्नुपर्ने विषय हो  पोखरा विराटनगर भरतपुर वीरगन्ज जनकपुर तथा भक्तपुरले आफ्नै सहरमा उत्कृष्ट विश्वविद्यालय खोल्छौं भनी सरकारसंग प्रस्ताव पेस गर्दै आएका छन्  कुनैकुनै स्थानमा सरकारले विश्वविद्यालय खोलेको पनि धेरै भइसक्यो  क्षेत्रीय तहमा खोलेर सञ्चालन भइरहेका त्यस्ता विश्वविद्यालयको आर्थिक व्ययभार केन्द्रीय सरकारले बेहोर्ने कि स्थानीय निकायले भन्ने द्विविधा कायमै छ  यस्तो अवस्थामा खोल्ने भनिएका संस्थाको सञ्चालनको जिम्मा कसले लिने भनी स्पष्ट गर्नु आवश्यक  
	छ  उनीहरूले सरकारसंग स्वायत्त संस्था बनाउन माग गरेका हुन् अथवा सरकारले मान्यतामात्र दिए पुग्ने भएर आफै सञ्चालन गर्ने तत्परता देखाएका हुन् स्पष्ट भएको देखिंदैन  विश्वविद्यालयतर्फको पहल कुनै व्यक्ति विशेषको मात्रै पहल हो कि स्थानीय जनताको संयुक्त पहल हो त्यो पनि स्पष्ट भएको पाइँदैन   
	कुनै पनि नगरले आफ्नो पूर्ण स्वामित्वमा सञ्चालित मानित विश्वविद्यालय स्थापना गर्न नसक्ने भन्ने हुँदैन  जन्मदा संस्था सानै हुन्छ तर ठूलो र व्यापकभन्दा खँदिलो बलियो र सुरूदेखि नै श्रेष्ठ भनी चिनिन पुगेको संस्था नै उत्कृष्ट संस्थामा गनिन पुग्छ  त्यस्ता संस्था मुलुकभित्र मात्र होइन बाहिरी जगत्का संस्थाले समेत मान्ने र आदर गर्ने तहमा पुग्छन्  त्यस्ता  वटा संस्था नेपालमा तत्कालै खोल्नुपर्छ  तर विश्वविद्यालय जस्ता संस्थालाई एकैचोटी पीएचडीसम्मको कार्यक्रम चलाउने आफ्नो स्तरकै ठेगान भइनसकेकालाई अरूको स्तरको समेत जिम्मा लिने किसिमको सम्बन्धन दिने खोलिएका कुनै विधामा पूर्ण मर्यादा प्रदर्शन नगर्दै अन्य सङ्कायहरू एकैचोटी थप्ने खालका गतिविधिलाई नियन्त्रण गर्नु आवश्यक छ  सरकारी तहबाटै कुनै पनि उच्च शिक्षण संस्थाले स्नातक स्नातकोत्तर तथा पीएचडी तहहरूमा कार्यक्रम सञ्चालन गर्नुअघि ती तहमा काम गर्न योग्य विज्ञहरू पूरा गरिसकेको हुनुपर्ने पुस्तकालय र प्रयोगशालाहरू बनिसकेपछि मात्र कार्यक्रम सुरू गरिएको हुनुपर्ने जस्ता आधारभूत विषयहरूको स्पष्ट नीति तय गरिनुपर्छ  संस्थाले कुनै पनि कार्यक्रम सञ्चालनका लागि पूर्ण तयारी गर्न निश्चित समयसीमा तोक्दै कार्यक्रम सुरू गर्नुअघि अधिकारप्राप्त निकायको सहमतिपछि मात्र भर्ना लिने प्रावधान राख्नुपर्छ  त्यसकारण सरकारले कुनै पनि एउटा वा दुइटा संस्थाको आवश्यकता र प्राथमिकतालाई भन्दा पनि यस्तोयस्तो प्रकृतिका यस्तायस्ता कुरा पूरा गरेका यीयी कुरा पूरा गर्छौं भनी वचनबद्धता देखाएका र कुनै पनि स्थानको आवश्यकताअनुसार यीयी ठाउँमा यतिवटा संस्था खोल्ने भन्ने किसिमको नीति बनाउँदै आवश्यकताअनुसार स्वीकृति दिने भनेेर ठोस नीति बनाउनु आवश्यक छ  सकेसम्म त्यस्तो नीति तुरून्तै घोषणा गर्नु उचित हुन्छ  त्यस्ता संस्थाको भौतिक विकासमा स्थानीय निकाय र केन्द्रीय सरकारको दायित्व दातृसंस्थाले दिएको दान लिने र कर छुट दिने प्रावधान त्यहाँको सञ्चालन प्रक्रिया आदि कुरा सरकारले पहिले नै किटान गरिदिएमा पछि पर्ने झन्झटबाट मुक्त हुन सकिन्छ   
	शिक्षण संस्था एकातिर राजनीतिक र व्यापारिक लाभको संस्कारबाट मुक्त हुनैपर्छ भने अर्कातिर संस्थाको स्वस्थ उन्नतिका लागि पूर्ण स्वायत्ततासमेत चाहिन्छ  यस कार्यका लागि सरकारले शैक्षिक संस्थाको सञ्चालकका लागि आवश्यक प्रावधानसहित स्पष्ट नीति किटान गरेको हुनुपर्ने र सरकारको नियन्त्रण गर्ने सोचबाट संस्थालाई टाढै राख्नुपर्ने कुराबारे गम्भीरतापूर्वक सोच्नैपर्छ  त्यस्ता संस्थाको स्वीकृति दिँदा मुलुकमा आवश्यक जनशक्तिको आपूर्तिमा सघाउ पुर्याउने मुलुकको उत्पादनशीलता वृद्धि गर्न सघाउने सरकारीनिजी साझेदारीको आवश्यकतालाई आत्मसात् गरेको हुनुपर्ने कुरामा सुरूमै ध्यान पुर्याउनुपर्ने हुन्छ  दस वर्षसम्म भनेजस्तो रूपमा सञ्चालन भई राम्रो संस्थाको हैसियत भइनसकुन्जेल मानित विश्वविद्यालयका रूपमा रहने त्यसपछि पूर्ण विश्वविद्यालयका रूपमा रहनेगरी  वटा संस्थालाई स्वायत्तता दिने दिशातिर सरकारले सोच्न ढिलो भइसकेको छ  अहिलेझैं सयौं संस्थालाई सम्बन्धन दिनु कहिले पूर्ण स्वायत्तता पाउने वा मानित वा पूर्ण विश्वविद्यालयको रूप लिने भन्ने कुरै नभई धमाधम सम्बन्धन दिनु राम्रो होइन पछि त्यसलाई रोक्न गाह्रो हुनेछ  अहिले स्वायत्तता थुप्रै चाहिने मेडिकल इन्जिनियरिङजस्ता विधामा विद्यार्थीको शैक्षिक गुणस्तर कायम राख्न परीक्षामा सेमेस्टर प्रणाली नै चाहिन्छ व्यावसायिक परिषद्को मान्यता पनि चाहिन्छ  त्यस्ता संस्थालाई धेरै दिन सम्बन्धनप्रदत्त कलेजका रूपमा राख्नु उचित होइन  तिनको विस्तारमा चाँडै स्वायत्त संस्थाको मान्यता उचित हुन्छ   
	पाश्चात्य मुलुकहरू हामीले उच्चशिक्षामा अवलम्बन गरेको सम्बन्धन प्रणाली भनेको के हो यो कसरी सञ्चालित छ भन्ने विषयहरू बुझ्दैनन् र बुझ्न पनि चाहँदैनन्  किनकि राम्रा शिक्षण संस्थाहरू अरूले स्तरीयताको जिम्मा लिएका हुनै सक्तैनन् भन्ने उनीहरूको बुझाइ छ र आफ्नो मुलुकमा त्यस्ता संस्था हुनुहुँदैन भन्ने विश्वाससमेत राख्छन्  नेपालको उच्चशिक्षाले पनि अन्तर्राष्ट्रि्रय तहमा प्रचलित यस्ता कुराहरूलाई व्यवहारमा उतार्दै मर्यादा पालन गर्नुपर्छ  उक्त तीनै प्रकारका संस्थाको स्थापना र विकासबारे नेपालका प्रमुख राजनीतिक दलहरूको मतैक्य स्वतः अपेक्षित हुन आउँछ  
	लेखक काठमाडौं विश्वविद्यालयका उपकुलपति हुन्   
	 
"
