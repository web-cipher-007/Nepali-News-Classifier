एमालेः भूल र अवसर सालको संसदीय चुनावपछि प्रमुख प्रतिपक्षका रुपमा स्थापित नेकपा एमालेको"
	 सालको संसदीय चुनावपछि प्रमुख प्रतिपक्षका रुपमा स्थापित नेकपा एमालेको भूमिका धेरै पछिसम्म रचनात्मक रहन सकेन ध्वंसात्मक र कुटिल रह्यो  सरकारको विरोध मुद्दामा सीमित रहेन प्रतिपक्ष भएपछि विरोधका लागि विरोध गर्नैपर्ने मानसिकता र संस्कृतिको उसले विकास गर्यो  विरोधका प्रक्रिया पनि शालिन र परिपक्व रहेनन्  प्रजातन्त्रको सुरुको समयमा पछिसम्मका लागि अनुकरणीय प्रतिपक्षी अभ्यास गर्नुपर्ने उसले धेरै वर्षसम्म संसद अवरोध गर्नेदेखि बन्दहड्ताल चक्काजाम तोडफोडजस्ता तेस्रो विश्वका प्रजातन्त्रका कलंक भनी चिनिएका अराजक व्यवहारकै अत्यधिक प्रयोग गरिरह्यो  निर्वाचित सरकारलाई एक महिना पनि नपुग्दै ढाल्नका लागि आफ्ना कार्यकर्ताका रुपमा रहेका सरकारी कर्मचारीलाई हड्तालमा उतार्नेदेखि कांग्रेसभित्रको अन्तरकलहमा एउटा पक्षलाई उचाल्ने सबै कामलाई उसले विपक्षको धर्म ठान्यो  मान्छेले भन्लान् यो सबै अब इतिहास भैसक्यो यसको चर्चा गर्नु सान्दर्भिक छैन  तर यो पनि सत्य हो कि हाम्रो प्रजातन्त्रलाई अराजक र कुरुप बनाउन एमालेले रोपेको र हुर्काएको यी कुराको पनि ठूलो भूमिका छ  यद्यपि यीमध्ये धेरै विकृति र विसंगतिको सिकार पछि ऊ आफै हुनपग्यो  उसले रचेको इतिहासले देशलाई धेरै पछिसम्म पिछा गरिरहनेछ   
	 सालमा सत्तामा गएपछि पनि उसले सधै प्रचार गर्ने गरेको जस्तो राम्रा काममात्र गरेको थिएन  आफ्नो गाउँ आफै बनाउँ जस्ता केही पि्रयतावादी कार्यक्रमका आडमा आफ्नो  महिने शासनकालमा उसले भित्रभित्र प्रशासन र सुरक्षा क्षेत्रमात्र होइन पश्चिम बङ्गालमा माक्र्सवादी कम्युनिष्ट पार्टीले गरेको जस्तो राजनीति अर्थतन्त्र यहाँसम्म कि समाजको समेत तल्लो तहसम्मलाई पार्टीकरण गर्ने र आफ्नो प्रमुख प्रतिद्वन्द्वीलाई हर क्षेत्रबाट विस्थापित गर्ने नीति लागु गर्न खोजेको थियो  एमालेले यसो गरेपछि कांग्र्रेसले पनि त्यसैको सिको गर्न खोज्यो यद्यपि उसको अभिमुखीकरण र संगठन लगायत कुनै पनि कुरा त्यस अनुकूल नभएकाले एमालेले गरेजस्तो गरेर एमालेले लिएकै जस्तो दलीय फाइदा लिन सकेन  यसरी दुई प्रमुख दलको अर्काको अवशानमा मात्र आफ्नो अस्तित्व र उन्नति देख्ने अंग्रेजीमा जिरो सम मनोविज्ञान भनिने नीति र व्यवहारले सिंगो राष्ट्र र समाजलाई नै तल्लो तहसम्म विभाजित तुल्यायो  राष्ट्रि्रय राजनीतिको मूलधारमा पछि प्रवेश गरेकाफष्टाएका माओवादी र मधेसवादी क्षेत्रीय दलहरूले यो कुप्रवृत्तिलाई झन् उचाइमा पुर्याउँदा मुलुकमा प्रजातन्त्र अत्यन्त कमजोर भएको छ र मेरिटोक्रेसी समाप्त  इतिहासका भूलहरूबाट मुक्त हुन धेरै समय र यत्न आवश्यक पर्छ   
	जबज लाई नबुझ्दा  

	जनताको बहुदलीय जनवाद जबज को चर्चा नगरी एमालेको चर्चा अपूरो हुन्छ  जबज सैद्धान्तिकदार्शनिक पक्षबाट मात्र होइन कि रणनीतिक हिसाबबाट पनि ठीक र सामयिक थियो  किनभने जतिबेला मदन भण्डारीले यसको प्रतिपादन गरे त्यतिबेला विश्वमै एकदलीय साम्यवाद धमाधम समाप्त हुँदै थियो र चीनले माओवाद त्यागेर बजार अर्थतन्त्र अपनाउँदै थियो  यस्तोमा शास्त्रीय साम्यवाद अर्थराजनीतिक रुपमा नत आफैमा सम्भाब्य रहेको थियो नत भूराजनीति या अन्तर्राष्ट्रिय स्थिति र शक्ति सन्तुलन नै त्यसका निम्ति उपयुक्त थियो   
	जबज यसरी सामयिक र ठीक हुँदाहुँदै पनि पार्टीभित्र सैद्धान्तिक रुपमा प्रशिक्षित कार्यकर्ताको ठूलो जमात भड्कन सक्ने डरले एकैचोटी पूर्ण प्रजातन्त्रको खाका प्रस्तुत नगरी भण्डारीले धेरै कुरा अमूर्त र अस्पष्ट राखेका थिए  तथापि बाध्यताका रुपमा समाविष्ट केही वामलपफाजीलाई छाडेर सार र उद्देश्यका आधारमा एक वाक्यमा विश्लेषण गर्ने हो भने जबज शास्त्रीय साम्यवादबाट दीक्षित पार्टीको प्रजातान्त्रीकरणको विचार र कार्यक्रम थियो  यसको भाष्यकार भण्डारी बाँचिरहेका भए थप स्पष्टतासहित परिमार्जित किस्ता आउँदै जान्थे  भण्डारीको असामयिक मृत्युसंगै जबज पनि टुहुरो भयो अर्थात यसको जन्म त भयो तर लालनपालन गर्ने कोही भएन  किनकि उनीपछिका नेताहरूमा त्यसलाई इन्कार गर्ने वा अगाडि बढाउने कुनै पनि कुराका लागि चाहिने बौद्धिकता र कल्पनाशीलता भएन  उनीहरूमा त्यसो गर्न चाहिने आँट र पार्टीउपर आवश्यक पकड पनि भएन   
	तैपनि जबजलाई  सालकै पाँचौ पार्टी महाधिवेशनले नै कार्यदिशा स्वीकार गरिसकेकाले राजनीतिक सुधार र परिवर्तनको बाटोमा पार्टी अगाडि बढिसकेको त थियो पछाडि हट्ने कुरै थिएन  तर कसरी बढ्ने भन्ने कुरा सुपरिभाषित नहुँदा त्यसमा पर्याप्त विमर्श नहुँदा रुपान्तरणको यात्रामा नेताकार्यकर्ता अगाडि त बढे तर आआफ्नै ढङ्गबाट  यसले कालान्तरमा अराजकता उत्पन्न गर्यो  पुरानो विचार व्यवहार र विरासत त्याग्दै गएको तर नयाँ के र कसरी अपनाउने भन्ने स्पष्ट नभएको झन्डै दुई दशक लामो स्थितिले पूरै पार्टी र पार्टी पंक्तिलाई विचारशून्यता महत्वपूर्ण राष्ट्रिय मुद्दाहरूमा अन्यौल र ढुलमुलेपन सत्ताकेन्दि्रत अवसरवाद द्रव्यमोह एनजीओकरण नेतृत्वका लागि गुटगत र व्यक्तिगत झगडाजस्ता रोग उपहार दियो  हुँदाहुँदा यतिखेर आउँदा त जातीय आधारको गूटबन्दीले समेत पार्टीलाई थिलथिलो पारिरहेको छ  एकदलीय साम्यवादी स्कुलिङमा सिकेकासिकाइएका लौह अनुशासन यतिखेर पूर्णरुपमा समाप्त भएका छन् भने भूमिगत अवस्थामा सफलतापूर्वक ठड्याएकालागू गरेका संगठन संरचना काम नलाग्ने भएका छन्  एकातिर उसको साम्यवादी पहिचान र साम्यवादी जनाधारमताधार एमाओवादीले खोसेको छ भने अर्कोतिर कांग्र्रेसको प्रजातान्त्रिक पहिचान र जनाधारमताधार भने उसलेचाँहि खोस्नसकेको छैन  राष्ट्रिय राजनीतिमा धेरै हदसम्म सान्दर्भिकता गुमाउँदै गएको र चुनावी राजनीतिमा  र  सालमा दोस्रो र  सालमा पहिलो भएर पनि  सालदेखि तेस्रो शक्तिमा झर्नुपरेको स्थितिमा अझै केही समय कुनै नाटकीय सुधार आउने छैन कमसेकम हालकै कमजोर नेतृत्व वर्गको पार्टीभित्र हालीमुहाली चलुन्जेल   
	शक्ति र अवसर 
	यी सबैका बाबजुद एमालेका केही गुण र शक्ति पनि छन् जुन आफैमा मौलिक र विशिष्ट हुँदा ती कुरा त्यही रुप र स्तरमा अरु पार्टीमा पाउन मुस्किल छ  पहिलो र सबभन्दा ठूलो त अझै पनि उसको चुस्त संगठन छ जसको व्यवस्थापन धेरै हदसम्म व्यवस्थित छ जुन कुरा कांग्रेसको हकमा लागू हुँदैन  उसले उग्रतालाई सफलतापूर्वक छाडेर आफूलाई रुपान्तरण गरेको छ जुन कुरा बाबुरामप्रचण्डहरूले गर्न नसकेका मात्र होइनन् कि उनीहरूले गर्न खोजेकामा पनि सन्देह छ  
	त्यतिमात्र होइन उग्रतालाई कायम राख्ने कि छाड्ने भन्ने कुरामै एमाओवादी भर्खरै विभाजित भएको छ तापनि नरम धार भनिएको दल एकीकृत माओवादीसमेत उग्रता छाड्ने कि नछाड्ने छाडे कति छाड्ने भन्ने कुरामै अझै अस्पष्ट छ  एमाओवादीको दाँजोमा एमालेको अन्तर्राष्ट्रिय जगतमा विश्वसनीयता र स्वीकार्यता पनि छ  प्रतिद्वन्द्वी शक्तिहरूमध्ये एमाओवादीको तुलनामा उसको वर्गीय आधार र मधेसवादी दलको तुलनामा राष्ट्रब्यापी आधार ब्यापक छ  ऊसंग सरकार संचालन र विपक्षी राजनीति दुबैको लामो र परिपक्वतापूर्ण अनुभव छ जुन राष्ट्रनिर्माणमा सहयोगी सिद्ध हुनसक्छ  र सबैभन्दा ठूलो कुरा एमाओवादीमा लगभग शून्य अवस्थामा रहेको र कांग्र्रेसमै पनि उसको तुलनामा थोरै रहेको अध्ययनशील चिन्तनशील विचारशील उदार वस्तुवादी यतिखेरसम्म कनै दाग नलागेका र मुलुक एवं संगठन हाँक्नसक्ने संभावनायुक्त पार्टीको दोस्रो तह र पुस्ताका युवा नेताहरू मनग्ये संख्यामा छन् उदाहरणका लागि प्रदीप ज्ञवाली शंकर पोखरेल घनश्याम भुसाल रवीन्द्र अधिकारी इत्यादि जसबाट मुलुकले धेरै आसा गर्न सक्छ  
	 
"
