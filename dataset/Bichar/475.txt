लोकतान्त्रिक मोर्चाको अपरिहार्यतातर उनी जस्तोसुकै आँधीबेहरी आए पनि सत्ता नछाड्ने चित्तमा दृढ देखिन्छन् "
	अहिले देशमा आर्थिक वर्ष  को बजेटले राजनीतिक र कानुनी बहसलाई तताएको छ  प्रधानमन्त्री डाबाबुराम भट्टराई कुनै पनि हालतमा पूर्ण बजेट ल्याएर छाड्छु भन्ने ढिपी कसेर बसेका छन् भने राष्ट्रिय सहमतिका राजनीतिक सहयात्री दलहरू कांग्रेस एमाले लगायतका  पार्टीले कामचलाउ सरकारले पूर्ण बजेट ल्याउनै नसक्ने अडान लिएका छन्  ती दलहरूले राष्ट्रपतिलाई लिखित रुपमा पूर्ण बजेट अस्वीकार गर्न माग गरेका छन्  राष्ट्रिय सहमतिका सहयोगी कांगे्रस एमाले आफ्नो पार्टीबाट फुटेको मोहन वैद्य नेतृत्वको नेकपामाओवादी सत्तारुढ अर्को दल मधेसी जनअधिकार फोरम लोकतान्त्रिकबाट फुटेको शरदसिंह भण्डारीको नेतृत्वको पार्टीसमेतले लिखित रुपमा गरेको आग्रहलाई प्रधानमन्त्रीले ठाडै अस्वीकार गरेका छन्  त्यतिमात्र होइन राष्ट्रपति कार्यालयबाट सबैले बुझ्ने भाषामा पूर्ण बजेट नल्याउनुस् भन्ने संकेत भइसक्दा पनि त्यसको वास्ता नगरी प्रधानमन्त्री भट्टराईले पूर्ण बजेट ल्याएर छाड्ने अड्डी छाडेका छैनन्   
	अब त पूर्ण बजेटमात्र होइन बजेटमा आफ्ना नयाँ कार्यक्रम पनि थप्ने बताउन थालेका छन्  गतवर्ष एमाले नेतृत्वकोे सरकारले  सय  अर्बको बजेट ल्याएको थियो  त्यसबाट बढाएर  सय  अर्बको बजेट ल्याउन लागिएको कुरा केही दिनअघि राष्ट्रिय योजना आयोगमार्फत सुनिएको थियो  तर अहिले त्यसबाट पनि बढाएर  सय  अर्बको बजेट ल्याउने भन्ने सुनिंदैछ  आफ्ना कार्यक्रम ल्याउन मुलुकले धान्न नसक्नेगरी बजेटको आकार बढाइँदैछ  सरकारले चुनावको मिति घोषणा गरिसकेको हुनाले निर्वाचन आयोगले आचारसंहिता लगाएको छ  निर्वाचन आयोगले कुनै पनि सरुवाबढुवा नगर्नु भन्छ यो सरकार सरुवाबढुवा गर्छ आयोगले बजेटमा नयाँ कार्यक्रम नल्याउनु भन्छ प्रधानमन्त्री नयाँ कार्यक्रम ल्याएरै छाड्ने चुनौती दिन्छन्  प्रधानमन्त्रीका यी गतिविधि हेर्दा उनी सबैलाई लत्याएरै अघि बढ्न उद्यत देखिन्छन्  सहयात्री दलहरूलाई लत्याउने सम्मानित राष्ट्रपति कार्यालयलाई समेत बेवास्ता गर्ने र निर्वाचन आयोगको आचारसंहितालाई पनि लत्याएर चरम स्वेच्छाचारिता प्रदर्शन गरिरहेका छन्   
	अर्कोतर्फ सारा दुनियाँले सहमतिको सरकारका लागि पद छाडिदिनुस् भनिरहेको छ तर उनी जस्तोसुकै आँधीबेहरी आए पनि सत्ता नछाड्ने चित्तमा दृढ देखिन्छन्  प्रचण्डले प्रधानमन्त्रीबाट राजीनामा दिएर विगतमा जुन गल्ती गरे अब त्यो गल्ती दोहोर्याइँदैन भन्न थालेका छन्  उनको यो अभिव्यत्तिको सोझो अर्थ सत्ताकव्जा गर्ने भन्ने नै हो  संविधान र कानुनमा आवश्यक संशोधन नहुँदै संविधानसभा चुनावको घोषणा गरियो  आज स्थिति के छ भने संविधानसभा छैन नयाँ संविधान छैन चुनाव पनि नहुने निश्चित छ  यसले संवैधानिक कानुनी र राजनीतिक संकटलाई अझै गम्भीर बनाउंदै लगिरहेको छ  सबै संवैधानिक अंगहरू विस्तारै खाली हुँदैछन् र संवैधानिक रिक्तता निम्तिंदैछ  जुन सत्ताकव्जाकै रणनीतिअनुसार भइरहेको छर्लङ्ग छ  
	त्यतिमात्र होइन प्रधानमन्त्री बाबुराम बालुवाटारमा बसेर संविधान निर्माणका आवश्यक सहयात्री पार्टीभित्र भाँडभैलो निम्त्याउने गोटी चाल्न थालेका छन्  कांग्रेस एमाले लगायतका पार्टीभित्रका असन्तुष्ट नेताहरूको भेला गर्ने उनीहरूलाई उचाल्ने र एकल जातीय पहिचानको संविधान निर्माण गर्ने मोर्चा बनाउने खेलमा लागेका छन्  सहमतिको पहिलो सर्त एकल जातीय पहिचान भनेर नियोजित रुपमै सहमतिको वातावरण विगारिरहेका छन्  उनका यस्ता गतिविधिले के प्रष्ट देखाउँछ भने बाबुराम र प्रचण्डको माओवादी गुट र मधेसी मोर्चाको सहयात्रामा हिंडेको बाबुराम सरकार कुनै हालतमा सरकार नछाड्ने बरु मुलुकमा मुठभेड निम्त्याउने साम्प्रदायिक दंगा फैलाउने एक मधेस दुई प्रदेशका नाममा मुलुकलाई विखण्डन गर्ने र हाम्रो सामाजिक जातीय र सांस्कृतिक सद्भाव विथोल्न सत्ताकेन्द्रको दुरुपयोग गर्न उद्यत छन्  
	यो पृष्ठभूमिले के देखाउँछ भने अब देश एउटा मुठभेडमा जाने निश्चित छ  सहमतिमार्फत शान्ति प्रकृयालाई निष्कर्षमा पुर्याउने र संविधान लेखनमा देखिएका सबै विवाद आपसी छलफलबाट सल्ट्याएर छिटोभन्दा छिटो संविधान जारी गर्नुपर्ने राष्ट्रको चाहना हो   
	तर प्रचण्डबाबुरामको माओवादी गुट ठीक त्यसको उल्टो बाटोमा हिंडेको छ जसले देशलाई द्घन्द्धतर्फ लैजाँदैछ  हुँदाहुँदा बाबुरामका मान्छेहरू पर्यो भने राष्ट्रपतिसंग पनि मुठभेड गर्छौ भनेर हाकाहाकी भन्न थालेका छन्   
	विभिन्न शक्तिकेन्द्रले यहाँका जनजाति उचालेर जातीय विद्वेष फैलाउने कोसिस गरिरहेका छन्  संविधानसभा गठन भएदेखि नै केही युरोपियन मुलुकहरू जातीय मोर्चाबन्दी बनाउन सक्रिय रुपमा लागिपरेका छन्  त्यसको अभिप्राय के हो भन्ने कुरा भोलिका दिनमा प्रष्ट हुँदै जाला तर यथार्थ के हो भने यस्तो गतिविधिमा युरोपियन मुलुकहरू लागिरहेका छन् त्यसले पनि राष्ट्रिय एकतामा प्रतिकूल प्रभाव पारिरहेको छ  आउने दिनमा यो स्थिति झनै भयावह हुँदै जाने खतरा देखिन्छ  यी सबै कुराले के देखाउँछ भने अब देशमा शान्ति र संविधानका लागि सहमति होइन राजनीतिक मुठभेड र जातीय विद्घेषको वातावरण बनाइँदैछ जसको नेतृत्व बाबुराम सरकारले गरेको छ  
	यो जटिल अवस्थामा कुनै पनि विवेकशील पार्टीको प्रमुख कर्तव्य भनेको मुठभेडको अवस्था आउन नदिन विवेकसम्मत निर्णय लिने र फेरि पनि राष्ट्रिय सहमतिको अपरिहार्यतालाई झन् मजवुत र कसिलो बनाउने हो  अवसान भएको संविधानसभाले जति कुरामा सहमति गरेको छ त्यसको रक्षा गर्दै बाँकी कुरामा सहमति गरेर छिटो लोकतान्त्रिक विधिमार्फत संविधान जारी गर्नु हो  त्यसका लागि एमाओवादी कांग्रेस एमाले मधेसी मोर्चा र मोहन वैद्य नेतृत्वको नेकपामाओवादी गरी पाँचवटा राजनीतिक शक्ति बसेर समाधानको बाटो खोज्नुपर्छ  तर जति सजिलोसंग हामी यसरी सहमतिका कुरा गरिरहेका छौ त्यो त्यति सजिलो भने छैन  किनभने प्रचण्डबाबुराम गुट र केही विदेशी तत्वहरूले नेपाललाई द्घन्द्धतिर लैजान चाहिरहेका छन्  काठमाडौ अन्तर्राष्ट्रिय विमानस्थलको व्यवस्थापन विदेशीलाई दिने भन्ने पछिल्लो घटनाले पनि त्यो कुरालाई पुष्टि गर्छ  यो स्थितिमा नेपालको राष्ट्रिय अखण्डता सार्वभौमिकता लोकतन्त्र र जातीय सद्भाव बचाइराख्न दरो खालको लोकतान्त्रिक मोर्चा निर्माण अति आवश्यक छ  
	अहिलेको राजनीतिक संकटको निकासको प्रस्थनविन्दु भनेको बाबुराम सरकारको राजीनामा र राष्ट्रिय सहमतिको नयाँ सरकार निर्माण हो   राजनीतिक दलले बाबुरामको राजीनामा मागिरहेका छन् त्यो जायज हो तर स्थिति अझै गम्भीर छ  देशलाई राजनीतिकमात्र होइन जातीय र साम्प्रदायिक द्घन्द्धमा फसाएर मुलुकको अस्तित्व नै नष्ट पार्ने षड्यन्त्र भइरहेको हुनाले मुलुक बचाउन भने पनि कांग्रेसएमालेबीच लोकतान्त्रिक मोर्चा बनाउनुपर्छ र त्यसमा अरु लोकतान्त्रिक शक्तिहरूलाई गोलबन्द गर्दै लैजानुपर्छ  कांगेसएमाले भनेका पुराना लोकतान्त्रिक पार्टी हुन् जसले राणाकालदेखि राष्ट्रिय स्वाधीनता सार्वभौमता र लोकतन्त्रको रक्षार्थ निरन्तर संघर्ष गर्दै आएका छन्   वर्षसम्म पञ्चायतविरुद्व संघर्ष गरेका यी पार्टीले अब पनि मुलुक र लोकतन्त्रको रक्षार्थ केही वर्ष धैर्य गर्नुपर्छ  यो धैर्यताकै बीचमा यदि सरकारको नेतृत्व गर्ने अवसर आयो भने पनि सत्ताका लागि हानाथाप र छिनाझम्टी गर्नु हुँदैन  त्यसका लागि चक्रिय वा पे्रसिडियम प्रणालीमा जानु उपयुक्त हुन्छ   
	मुख्य कुरा भनेको मुलुक र मुलुकको लोकतन्त्रको रक्षा हो जुन काम यी दुई पार्टी नेतृत्वको लोकतान्त्रिक मोर्चाविना सम्भव छैन   सालतिर जब लोकतन्त्रले लिक छाड्न खोजेको स्थिति देखापर्यो त्यसवेला पनि मैले हाम्रो पार्टीका तत्कालीन महासचिव माधवकुमार नेपालसंग एमालेकांग्रेसले आठदस वर्षका लागि कार्यक्रमिक एकता गर्नुपर्नेर्े प्रस्ताव गरेको थिएँ  उहाँले मनपराउनुभयो र कांग्रेससंग कुरा गर्नु भन्नुभयो  कांग्रेस नेतृ शैलजा आचार्यलाई बोलाएर मैले त्यो कुरा भने  उनले प्रस्ताव मनपराइन्  म गिरिजा दाजुसंग कुरा गरेर खबर गर्छु भनिन्  यो  वर्ष अघिको कुरा हो आज गिरिजाबाबु र शैलजा हुनुहुन्न तर आज हिजोभन्दा बढी एमाले र कांगे्रस देश र लोकतन्त्रको रक्षार्थ एकठाउँमा दृढतापूर्वक उभिनुपरेको छ  संघीय लोकतान्त्रिक संविधान निर्माण गरी नेपालको सार्वभौमिकता अखण्डता र राष्ट्रियताको सुरक्षा जनताको लोकतन्त्र रक्षा र शान्ति समृद्धि र अग्रगमनतिर लम्किरहेको नेपाली जनताको यात्रालाई सुनिश्चितता गर्नका लागि आज कार्यक्रमिक एकताको खाँचो छ  यसको जग भनेको कांगे्रसएमालेको एकता हो जसले नेपाललाई माया गर्ने सबै लोकतान्त्रिक शक्तिहरूलाई गोलबन्द गरेर मोर्चाबन्दी गर्नेछ  यसै मोर्चाले आम जनतालाई मुलुक र लोकतन्त्रको पक्षमा खबरदारी गर्न जागृत गर्नेछ र प्रचण्डबाबुराम गुटको माओवादीलाई पनि राष्ट्रिय सहमतिमा आउन दबाब दिनेछ  
	
"
