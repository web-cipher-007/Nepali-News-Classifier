"सङ्गीत केटा र गोधूलि"बीस जुलाईको साँझ बालुवाटारमा प्याटि्रसिया महोनी नामधारी अमेरिकी साजेदफेरको घरमा"
	बीस जुलाईको साँझ बालुवाटारमा प्याटि्रसिया महोनी नामधारी अमेरिकी साजेदफेरको घरमा अमेरिकाको येल विश्वविद्यालयका गायक केटाहरूको प्रस्तुति सुन्ने निम्तोमा जान्छु  विफेनपुफ नाम भएको यो समूह येल विश्वविद्यालयकै आँगन परिसरमा एक सय तीन वर्ष पहिले त्यहाँका विद्यार्थीहरूले सुुरु गरेका थिए  लामो कालो कोट लाएका पन्ध्रजना जति केटा मान्छेहरूले गाउने सहगानको रुपमा यो सङ्गीत समूह बनियो  यसको परम्परा सधैं कायम रह्यो  हुँदाहुँदा यस समूहका विद्यार्थी संसारको भ्रमणमा निकै ठाउँमा जाने रहेछन्  नेपालमा पनि त्यही सन्दर्भमा आएका यी युवकको प्रस्तुति हेर्न आएका नेपालका प्रसिध्द सितारवादक ध्रुवेश रेग्मीसँग भेट हुन्छ  उनको एउटा भनाइले भावातीत हुन्छु  ऊ भन्छन् सुकर्मको सय वर्ष यसरी मनाइँदैन भन्नेमा हामी अहिले नै निश्चित छौं हो कि होइन  यो प्रश्नको उत्तर मसँग छैन  म एकछिनपछि भन्छु तर हामीसँग घराना परम्परा छ नि  उनी आफैं प्रसिध्द सितारबादकको परिवारका चौथो पुस्ता हुन्  उनका युवा पुत्र पनि बजाउँछन्  ती पाँचौं पुस्ता भए  यो सय वर्षभन्दा पनि लामो परम्परा हो नि  तर उनलाई मेरो उत्तरले चित्त बुझ्दैन  उनले भनेको संस्थागत नैरन्तर्य हो  त्यो कुराले म चिन्तनशील हुन्छु  भित्र हलमा पुग्दा तबलाबादक होमनाथ शर्मा र उनका प्रतिभाशाली तबलावादक पुत्रसंग भेट हुन्छ  त्यहाँ घरानिया परम्पराको सानो इन्द्रेनी देखिन्छ  ध्रुवेश रेग्मीको क्षितिज परसम्म खुल्छ  इन्द्रेनी ठूलो छ हेर्छु   
	प्याटि्रसिया घुमाउरो भरेङमा उभिएर चर्को स्वरले ती कलाकार र समूहको परिचय दिन्छिन्  माथिबाट कमान्डो शैलीमा एक्कासी पन्ध्रबीसजना पछाडि चुच्चिएर गएका लामा काला कोट सेता कमेज र टाई लाएका बीसदेखि तीस वर्षसम्मका लाग्ने विफेनपुफ केटाहरू र्झछन्  भरेङका सबै खुड्किलामा उभिएर बाजाविना गाउन थाल्ने ती लहराजस्तै देखिन्छन्  तर तिनका गायनको लय आफ्नै किसिमको छ  अलिकता शास्त्रीय शैलीका क्वायर गाउने टेनोरजस्ता लाग्ने तिनका स्वरका कन्ट्रापुन्टल वैविध्य छन्  बेस र ओक्टेभमा मिल्ने स्वरहरूको सहगान अति नै नरम र आकर्षक छ  तिनले अलिक खेलको पाराले प्रस्तुति गर्छन्  भुइँमा झरेर एकाधजना नाच्छन्  बिटलस साइमन र गार्फङ्कलका गीतहरू तिनका विफेनपुफ शैलीको गायनमा सुन्दर सुनिन्छन्  एकजना श्रोता भन्छन् ए केटामात्रै रहेछन्  त्यो उदेक लाग्नु स्वाभाविक हो  तर पश्चिमी प्रख्यात विश्वविद्यालयमा पहिला केटा वा पुरुषको मात्र भर्ना लिइन्थ्यो  मलाई एउटा सम्झना हुन्छ  केम्बि्रज विश्वविद्यालयमा सन् उनासीको क्रिस्मस मनाउन साथीहरूसँग एडिनबरादेखि आएँ  कवि हिलरी क्यासमनले आफू पढेको केम्बि्रजको कन्या कलेजको अंग्रेजी विभागकी अध्यक्ष भारतीय मूलकी सीता नरसिंहनकोमा मलाई लगिन्  न्युनम भन्ने व्यक्तिले यो त अति नै भयो भनेर पचास वर्ष पहिले केटीको छुट्टै कलेज खोलिदिएछन्  केम्बि्रजभित्रको त्यो पद्मकन्या देखेर म चकित परेको थिएँ  तर अहिले त्यो विभेदको अन्त्य भएछ  किङ्स कलेजको विश्वप्रसिध्द क्वायर प्रत्यक्ष सुन्न गएँ  मैले यो रेकर्ड र रेडियोहरूमा सुनेको क्वायर केटीहरूले गाएको ठानेको थिएँ  सबै केटाहरूले गाएको सुनेर तीनछक्क परेको थिएँ  गिर्जाघर भित्रका चित्र महोग्नी र टिक काठका पुराना फर्निचर अनि चर्चको अग्र्यानको ध्वनिको परिवेशमा यस्तै काला कोट लाएका तर अलिक कलिला केटाहरूले किङ्स कलेजमा गाएको क्वायरले मलाई अति आनन्द र शान्ति भएको सम्झना भयो  अहिले एकै लिङ्गका मानिसले समूह गान गर्नु भनेको परम्पराको निर्वाह गर्नु हो  लैङ्गिक विभेदसंग यो जोडिंदैन  म ती मानिसलाई मेरो व्याख्या भन्छु  ए यी बटुकजस्ता रहेछन् ती निष्कर्ष निकाल्छन्  म झन् गाँठोमा पर्छु  
	मलाई ध्रुवेश रेग्मीको कुराले नेपाली संगीतको विषयमा केही भन्न मन लाग्छ  नेपालमा संगीतको परम्परा छ  उनले नै विद्यावारिधि अनुसन्धान गरेका छन्  तर मैले बुझ्दा नेपालको संगीत जातीय र घरानिया परम्परामा नै जीवित वा शृङ्खलाहीन भएको छ  यो अति नै चाखलाग्दो देश हो  जातीय संगीतको लोकआधार छ  तिनको शास्त्रीय आधार छ कि छैन भनेर बहस गर्ने विषय हो  मलाई थाहा भएका जातीय संगीतका कुरा झिक्छु  ती भाषा र संस्कृतिका मानक भएका गायन परम्परा छन्  मौखिक र लोक भए पनि निश्चित भइसकेका गाउने परम्परा छन् तिनमा  तर ती शास्त्रीय विधिमा लेखिएका छ्रैनन्  त्यस्तै अरु भारतेली शास्त्रीय प्रभावमा नपरेका संगीतका यस्तै परम्परा छन्  जातीय संगीतका पनि परम्परा हुन्छन्  नेपाल उपत्यकाको कथा अनौठो र चाखलाग्दो छ  यहाँ लोक र शास्त्रीय गायनका झिना सीमारेखा छन्  साधारण किसान मानिसले गायनमा लोक र शास्त्रीयको सन्धि गरेका परम्परा छन्  किसानहरूले बाँसुरी मृदङ्गझ्याम्टाको लयमा गाउँदै देवीदेवताका छोटा निष्क्रमणमा हिंडेेको सुन्दा त्यो अर्धशास्त्रीय संगीत सुन्न सकिन्छ  यहाँका वास्तुकला धातु र पत्थरमा कुँदिएका मूर्तिहरूमा शास्त्रीय संगीतका गोचर दृश्य तिनै किसान र साधारण मानिसले बनाएका अद्भुत नमुना हुन्  एडवर्ड सइदले भनेको कुरा प्रासङ्गिक छ  संगीतमा काल्पनिकी हुन्छ तर त्यसमा सामाजिक र राजनीतिक सपना पनि गाँसिएका हुन्छन्  नेपाल मण्डलको सङ्गीतको परम्परामा समाज र सौन्दर्यका चिन्ता छन्  ती कति प्रकट छन् कति सौन्दर्य चेतना र कलाभित्र जटिल किसिमले निर्मित छन्   
	नेपालमा शास्त्रीय संगीतको परम्परा दक्षिण एसियाली प्रभावमा आएको कुरा सत्य हो  तर त्यसभित्र मानकहरूका अनेकौं व्याख्या भएका छन्  सिधै शास्त्रीय परम्पराको पनि निर्वाह भएका वाद्यबादन र गायनका परम्परा छन्  मन्दिरमा गाइने र समूहमा गाइने हिन्दु र बौध्द धर्मजनिन परम्परा छन्  धु्रवेश रेग्मी त्यही परम्पराका सितारबादक हुन्  मैले त्यस अर्थमा निर्मित परम्पराको कुरा उनलाई भनेको हुँ  नेपालको राष्ट्रियता र नेपाली सङ्गीत पछिल्लो समयको प्रयोग हो  मूलतः लोकगीतमा धनी नेपाली गायनलाई अर्धशास्त्रीय र सुगम संगीतको परम्परामा पनि ढाल्ने काम भयो  राणा र शाहका दरबारभित्र गाउने गायक मास्टर मित्रसेन गायिका मेलवादेवी जस्ता प्रतिभाहरूको गायन लोक र शास्त्रीयको अभूतपूर्व संगम थियो  ती शोषित गायकहरू सबाल्टर्न थिए  मनोरञ्जको निम्ति तिनको प्रयोग भयो र शासकहरूले तिनका कलाको निम्ति र तिनको जीवनका लागि केही गरेनन्  तिनले साधना गरेका कलालाई संस्थागत गर्ने त कुरै भएन  राजा महेन्द्रले आफूलाई शास्त्रीय संगीतका प्याट्रोन ठाने  गायक नरराज ढकाल उस्ताद झुम्मकलाल मिश्र र अरु अनेकौं प्रसिध्द शास्त्रीय गायक र बादकहरूको हालत पनि त्यस्तै रह्यो  महेन्द्रले चौध सालमा एकेडेमी गठन गरेपछि गायनको खासै विशेष प्रवन्ध नगरे पनि अम्बर गुरुङलाई नेपालमा ल्याउनुले केही चाखलाग्दा विचलन ल्यायो  शिवशङ्कर नातिकाजी तारादेवीहरूका रेडियो गायनको शैलीलाई रेडियो नेपालले गुञ्जाउँथ्यो  अम्बर गुरुङले पनि त्यसै एकेडेमी छोड्नुपर्यो  तिनले केन्टाटा गायनको एउटा प्रयोग गरेका थिए एकेडेमीमा  रत्नशमशेर थापा दाइले शब्द लेखेको सम्झना छ  यादव खरेल भन्ने भाइले रेकर्ड र तिनको हबिगतबारे मलाई भनेका छन्  आधुनिक समयको नेपाली संगीत विषयमा निकै चर्चा भएका छन्  प्रकाश सायमी भाइले लेखेको नेपाली संगीतको किताबमा निकै कथाहरू छन्  गोपाल योञ्जन र नारायण गोपाल बच्चु कैलाशजस्ता गायक र संगीतकारहरूले नातिकाजी दाइको आधुनिकतालाई अम्बर गुरुङले जस्तै नयाँ आयाम र मोड दिए पनि उत्पादनशील परम्परा बन्न सकेन  सङ्गीत शिक्षाका अनेकौं स्वरुपको अनुशीलन भएन   
	तर परम्परा र आधुनिकताको कुरा गर्दा यो लेखमा धेरै ठाउँ नभए पनि एकाध कुराहरू राखिहाल्छु  पहिलेको लोक र शास्त्रीयको संगमको परम्परा न पछिको संगीतमा कायम भयो न आधुनिक नेपाली गायनको कुनै खास चरित्र नै कायम भयो  पछिल्लो समयमा संगीत र गायन धेरै गरिएका छन्  कति राम्रा भए पनि उत्साहवर्धक देखिएनन्  संगीत र गायनको परम्परा भनेको अध्ययन र समयमा पाएका उपलब्धिहरूको सस्थागत आर्काइभ गर्ने अनि त्यसको प्रयोग पनि गर्ने वा त्यसको व्याख्या गरेर अगाडि जाने हो  तर अहिले नेपालमा त्यस्तो हुनसकेको छैन  संगीतमा लेख्नेहरू र समीक्षकहरूले खासै यस विषयलाई लिएर चित्तबुझ्दो लेखेको भेटिएन  जातीय संगीतका परम्पराको कुरा आजको नयाँ नेपालको साङ्गीतिक चेतनासंग जोडिएको छ   
	विफेनपुफ केटाहरूको गायन ठूलो घटना थिएन तर एक महत्वपूर्ण लक्षणा थियो भन्दै बाहिर निस्किँदा ध्रुवेश रेग्मी र म परम्पराका संस्थागत चरित्र र घरानिया चरित्रको गोधूलि चेतनामा पसिसकेका हुन्छौं   
"
