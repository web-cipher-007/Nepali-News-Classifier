 स्थानीय चुनावको अपरिहार्यतामधेस केन्दि्रत दलहरूले स्थानीय सरकारलाई संघीयताको सौताका रूपमा हेर्नु भएन  "
	स्वायत्त शासनको अभ्यास गर्ने प्रारम्भिक थलो गाउंँ विकास समिति हो  गाउँ नगर र जिल्ला लामो समयदेखि जनप्रतिनिधिविहीन अवस्थामा छ   को परिर्वतनपछि  र  मा स्थानीय चुनाव गरेर इकाइ तहमा प्रतिनिधिमूलक राजनीतिलाई संस्थागत गर्ने प्रयास भएको थियो  तर आज स्थानीय निकायमा चुनाव नभएको पन्ध्र वर्ष भइसक्यो  पछिल्ला वर्षहरूमा संघीयता खुब चर्चामा छ संघीयतालाई बल दिने इकाइगत तह गाउँ नै हो  संघीयतामार्फत जुन स्वायत्त शासनको अभ्यास गर्न खोजिएको छ त्यसको अनुभव बोकेको उपलब्ध तह गाउँ नै हो  स्थानीय स्वायत्त शासनको अभ्यासलाई बृहत्तर नजरमा सबैले राम्रो मानेका छन्  त्यसैले गाउँ तहमा प्रतिस्पर्धात्मक राजनीतिलाई संवैधानिक आकार दिन निर्वाचनको आवश्यकता छ  
	मधेसी दलहरूमा के बुझाइ छ भने स्थानीय चुनाव भयो भने संघीयताको मुद्दा ओझेलमा पर्छ  उनीहरूको ठम्याइमा अहिले पनि तराईको सबै गाउँ संरचनासम्म खासगरी कांग्रेस र एमालेको संगठन छ  स्थानीय चुनाव भयो भने उनीहरूकै बर्चस्व भएर आउँछ  मधेसी दलहरू आपसमै विभाजित छन् अन्तरविरोध छ र संगठित भएर जानसक्ने स्थिति बनेको छैन  स्थानीय निकायमा कांग्रेसएमाले बलियो भएर आएपछि उनीहरू संघीयताको मुद्दालाई या त ओझेल पार्छन् या आफूखुसी व्याख्या गर्न लगाउँछन् जो मधेसी दलको चाहना विपरीत हुन्छ  यस परिप्रेक्ष्यमा जति सकियो त्यति नै निर्वाचन तन्काउँदै जानु उनीहरू मुनासिब ठान्छन्  कांग्रेस र एमाले एमाओवादीसँग अहिले भिडन्त गर्नुभन्दा केन्द्रीय राजनीतिको छिनोफानो गर्नु उचित ठान्छन्  एमाओवादी आफूले सकेको ठाउँंमा समानान्तर हैसियतमा छँदैछन् तिनले त्यसलाई किन समाप्त गर्न चाहुन्  यसरी अहिलेका मुख्य चार शक्ति स्थानीय चुनावप्रति रुचि देखाउँदैनन्   
	राष्ट्रिय विचार निर्माताहरू पनि स्थानीय चुनावप्रति त्यति उत्साहित छैनन्  उनीहरू राष्ट्रिय बहसहरू ओझेलमा पर्ने हुन् कि भनेर चिन्तित छन्  मूल कुरा हो स्थानीय निकायको प्रबन्ध राष्ट्रिय सवाल हो  गाउँ तहसम्म जति राजनीतिक क्रियाशीलता बढ्छ त्यति नै त्यसले राष्ट्रिय राजनीतिलाई वैज्ञानिक न्युटनको तेस्रो नियम कुनै पनि क्रियाको बराबर तथा विपरीत प्रतिक्रिया हुन्छ जस्तै गतिशील बनाउँछ  राष्ट्रिय सहमतिको राजनीतिबाट मूलभूत राष्ट्रिय समस्याहरूको सूचीमा स्थानीय निकायको निर्वाचन पनि प्राथमिकतामा राखिनुपर्छ   
	निर्वाचित जनप्रतिनिधिहरू हुँदा स्थानीय सरकारहरूको सर्वोपरितालाई जिल्लादेखि केन्द्रसम्म आत्मसात गरिएको थियो  निर्वाचित जनप्रतिनिधिको नेतृत्वमा कार्यक्षेत्र भित्रका साझेदारहरूलाई सहज र स्वाभाविक रूपले समन्वय गर्न जति सजिलो हुने गथ्र्यो जनप्रतिनिधिविहीनताको अवस्थामा त्यो देखिएन  स्थानीय निकायको निर्वाचन लामो समयसम्म नहुँदा तराईमधेसमा इकाइगत तहसम्म समाज भ्रष्टीकरणबाट संक्रमित हुने खतरा बढेको छ  पारम्परिक मूल्यमान्यता र संरचनाहरू तेजोवध हुँदै गएको छ  नवोदित शक्तिहरू मूल्यनिष्ठालाई क्षरण र बाहुशक्तिलाई प्राथमिकता दिनथालेको छ  यसले गर्दा मधेसमा देखापरेको नवजागरण इकाइ तहमै गोलचक्करमा पर्दै गएको छ जसबाट रचनात्मकताका बाटाहरू ध्वस्त पारिँदैछन्  एक त मधेसको गाउँहरू रित्तिँदै गएको छ र त्यहाँ जनप्रतिनिधिविहीनताको अवस्थामा जुन प्रकारले राजनीतिको नाममा धन्दाहरू सुरु गरिएका छन् जसलाई राजनीति नाम दिइएको छ त्यो मधेसका लागि मन्दविष नै हो  प्रतिनिधित्व प्रणाली स्थानीय सन्दर्भमा पनि त्यत्तिकै मौलिक र आधारभूत पक्षमा आवश्यक छ र यसका लागि ढिलो गरिनु हुँदैन   
	कर्मचारीहरूको व्यवस्थापनमा सञ्चालन हुने स्थानीय निकायले कतिपय विसंगत पक्षहरू खडा गर्दै गएका छन्  यसले राज्यसँग जनताको पहुँच घटेको स्थानीय द्वन्द्व व्यवस्थापन झाङ्गदिै गइराखेको पारदर्शिताको सन्दर्भ तहसनहस भएको समुदायमैत्री कार्यक्रमहरू हुन नसकेको स्थानीय निकायका कर्मचारीहरू जोखिममा परेको स्रोतहरूको सही व्यवस्थापन हुन नसकेको र नयाँ स्रोतहरूको खोजी पनि हुनसकेको छैन  कर्मचारीका समितिहरू जनताप्रति उत्तरदायी नरहेको प्रशस्त जनगुनासो छ योजना तर्जुमा प्रक्रिया वैज्ञानिक हुनसकेको छैन  उता कर्मचारीहरूका पनि प्रशस्त गुनासा छन् जो जायज पनि छन्   
	एमाओवादी द्वन्द्वकालमा स्थानीय निकायमा अर्बौ रुपियाँको भौतिक क्षति भएको छ  तराईमा देखापरेको हिंसाको क्रममा गाविस सचिवहरू भौतिक मारमा परेका छन्  स्थानीय निर्वाचनले पुनःनिर्माणको सन्दर्भलाई मार्गप्रशस्त गर्छ  तराईका सशस्त्र समूहहरूको मूलप्रवाहीकरणको प्रक्रिया अगाडि बढिराख्दा र हिंसा न्यून हुँदै जाँदाको स्थितिमा गाउँ तहमा निर्वाचनमुखी राजनीतिक क्रियाशीलताले ताजा अवसरहरू खडा गर्छन्  जनसहभागितामूलक योजना प्रक्रियालाई संस्थागत गर्न बन्द ढोकाका चुकुलहरू खुल्छन्   
	संक्रमणकालमा प्राकृतिक स्रोतहरूको दोहन बढ्दै गएको छ सरकारी जग्गाहरूको अतिक्रमण बढेको छ सरकारी बजेट दलहरूमाझ भागबन्डाकरण संस्थागत हुँदै गएको छ  यसमा सार्थक हस्तक्षेपका लागि निर्वाचन नै प्रभावकारी औषधी हुनसक्छ  गाउँमा राजनीति जति क्रियाशील हुन्छ प्रतिस्पर्धी हुन्छ त्यति नै त्यसले संघीयतासँग जोडेर आउने स्वायत्त शासनको परिकल्पनालाई अनुभव प्रदान गर्छन्  निर्वाचनको घोषणासँगै दलहरूले संगठन विस्तार गर्छन् यसले राजनीतिलाई अगाडि नै डोर्याउँछ  यतिखेर जति नै काठमाडौ केन्दि्रत राजनीतिको आलोचना गरिए पनि गाउँदेखि नै सबैको राजनीतिक दौड त्यही भएको छ  स्थानीय निर्वाचनको प्रक्रियामा आउँदा राजनीतिको ठूलो जनशक्तिको जुडाव र आकर्षण फेरि इकाइ तहतर्फ मोडिएर आउँछ जो संघीयताका लागि उर्वर माटो उपलब्ध गराउँछ  गाउँ केन्दि्रत राजनीतिको श्रीगणेश हुन्छ  परिर्वतनपछि टाढिँदै गएका दलहरूलाई जनतासँग जोड्छ  मधेसका दलहरूले स्थानीय निर्वाचनसँग जोडिएर आउने यी पक्षहरूलाई बुझ्न जरुरी छ   
	यतिखेर राज्य पुनःसंरचनाको संघारमा छ  अहिलेका गाविस नगरपालिका जिल्ला विकास समितिको भूगोल फेरबदल हुनसक्छन्  मधेसमा जनसंख्याको आधारमा अहिलेकै गाविसहरूको भूगोल अवैज्ञानिक रहेको गुनासो छ  जिल्लाहरूको आकार फेरबदल गर्नुपर्ने पनि आवाज उठ्दैछ  नागरिकता र मतदाता सूचीसँग जोडिएर केही अप्ठ्याराहरू छन्  यी सबै कुराको हुइँयालाई सम्बोधन गरिनुपर्छ  यी सवालहरूको सम्बोधन आवश्यक छ तर यो त्यतिखेर उपयु हुन्छ जतिखेर मुलुकले नयाँ संविधान पाउँछ  तर त्यतिखेरसम्मका लागि स्थानीय चुनावलाई सार्दै जानु मधेसको हितमा छैन  स्थानीय तहसँग जोडिएर आउने पुनःसंरचनाको आवाजलाई यथार्थमुखी बनाउन पनि चुनाव हुनैपर्छ  स्थानीय चुनावबाट नै पुनःसंरचनाको भावी आधारहरू धरातलबाट प्रक्षेपित हुन्छ र त्यसले राजनीतिक वैधता पनि प्रदान गर्छ   
	प्रश्न उठ्ला केको चुनाव पहिला गर्ने  सविधानसभा कि स्थानीय निकाय  दुइटै आवश्यक छ  दुइटै निर्वाचनले राष्ट्रिय राजनीतिलाई दिशा दिन्छ  यतिखेर सम्पन्न हुने स्थानीय निर्वाचन भावी संविधानले निर्धारण गर्ने समयसीमासम्मका लागिमात्र हुन्छ  नयाँ संविधानले परिकल्पना गरेको अवधिमा नयाँ तरिकाले स्थानीय चुनाव गरिनुपर्छ  त्यतिखेर गाउँ नगरपालिका र जिल्लाको साँधसिमाना फेरिएको हुनसक्छ र त्यसलाई त्यतिखेरको निर्वाचनले आत्मसात गर्छ  तर बीचको अन्तरिम अवधिका लागि स्थानीय चुनावमा जानैपर्छ  यो चुनाव अहिलेकै संरचनाभित्र गरिनुपर्छ  राष्ट्रिय सहमतिको प्राथमिकतामा आउँदो बैसाखसम्म स्थानीय चुनाव गर्ने कार्यसूची पर्नैपर्छ   
	स्थानीय चुनावसँगै महिला दलित अल्पसंख्यक समुदाय सीमान्तकृत वर्गको सहभागिताका बारेमा पनि ध्यान दिनुपर्छ  छिमेकी भारतको विहार प्रदेशमा स्थानीय तहमा महिलाहरूलाई पचास प्रतिशतले आरक्षण गर्दा त्यहाँको सामाजिक स्थितिमा निकै बदलाव महसुस गर्न थालिएको छ  यतिखेर तराईको गाउँमा पुरुषभन्दा महिलाको संख्या बढी देखिन थालेको छ  पुरुषहरू रोजगारीका लागि गाउँ बाहिर छन्  महिलाहरूले आरक्षित अवसरमार्फत तराईका सामाजिक विसंगत पक्षहरूलाई छिचोल्दै नवमधेस निर्माणमा कारगर सहयोग पुर्याउन सक्छन्   
	राजनीति जति इकाइ तहमा पुग्छ आखिर त्यसले कमजोर वर्गलाई नै मद्दत पुर्याउँछ  मधेसले संघीयतामार्फत प्रस्फुटित गर्न खोजेको अभिप्रायः पनि त्यही हो  ग्राम संघीयता भनेको गाउँमा लोकतान्त्रिक अभ्यास पुग्नु  स्थानीय चाहनाअनुसार विकास प्रक्रिया सञ्चालित हुनु राज्य जनताको घरदैलोमा पुग्नु हो  स्थानीय चुनावले गाउँ तहमा एक हदसम्म यो स्थिति प्रदान गर्छ  त्यसैले पनि चुनाव जतिसक्दो चाँडो अपरिहार्य भएको छ  खासगरी मधेस केन्दि्रत दलहरूले स्थानीय सरकारलाई संघीयताको सौताका रूपमा हेर्नुभएन  स्थानीय सरकारले संघीयताको चुनौती र व्यावहारिक अवरोधहरूलाई छिचोल्न मद्दत नै पुर्याउँछ  छिमेकी भारतमै संघीयताको अभ्याससँगै इकाइ तहमा पञ्चायतको प्रयोगले लोकतन्त्रलाई संस्थाकरण गर्न र विकासलाई जनस्तरसम्म जोड्न सेतुको काम गरेको प्रत्यक्ष उदाहरण छ  हामीकहाँ अहिलेकै कानुनी संरचनामा सम्पूर्ण जनअपेक्षालाई स्थानीय निर्वाचनमार्फत आकार दिन नसके पनि यसले एक प्रकारको मौलिक र ताजा मनोविज्ञानलाई अगाडि बढाउँछ र जसका सन्देशबाट संघीयताले सार्थक स्वरूप ग्रहण गर्न सक्छ   
"
