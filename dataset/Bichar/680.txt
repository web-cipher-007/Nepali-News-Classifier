खाडी यात्रानागरिक सुरक्षाभन्दा कर्मचारीलाई खाने सजिलाका लागि यस्ता नियम बन्ने गरेका छन् "
	कता हिँड्नुभएको  दुबई विमानस्थलको ट्रान्जिटमा तीन युवती बसिरहेका थिए नेपालीजस्ता देखिएकाले मित्र महेन्द्र पाण्डेले सोधे   
	यहीँ दुबईसम्म  एउटीले उत्तर दिइन्   
	यो त ट्रान्जिट हो नि महेन्द्रले भने दुबई जाने भए किन यो क्षेत्रमा आउनुभएको   
	उत्तर दिने युवती चलाख थिइन्  देश खाएर शेष भएजस्तो देखिने उनीसँगै आएका दुईजना भने सोझासीधा थिए  हेर्दै उनीहरू पहिलोपालि विदेश टेकेेका जस्ता लाग्थे  एउटी चुपचाप बसेकी थिइन् अर्की चिन्तित मुद्रामा देखिन्थिन्   
	होइन होइन महेन्द्रको प्रश्नले एकछिन हडबडाएर उनले भनिन् हामी इराक हिँडेका   
	इराक  हामी झस्कियौं  एक त प्रतिबन्धित मुलुक  त्यसमाथि महिला  अर्को नियम पनि छ  वर्षमुनिका महिलालाई हाउसमेड काम गर्न जान प्रतिबन्ध   
	किन  उनले अलि कडा शैलीमा सोधिन् हामीले इराक जानु हुँदैन   
	हामीले सरकारी नियम बतायौं  अनि सोध्यौं विमानस्थलबाट कसरी आउनुभयो त  
	 हजार तिर्यौं उनले नधकाई भनिन् सेटिङ मिलायौं दुबई आयौं  इराकको भिसा गोजीमा छ  अब यहाँबाट उता जान्छौं  
	कसरी मिलाउनुभयो सेटिङ  हामीले लगातार जिज्ञासा राख्यौं  
	तपाईंहरू जासुस हो कि क्या हो  उनी अलि झर्किइन् किन धेरै चासो राख्नुहुन्छ  
	होइन शंका गर्नु पर्दैन हामीले भन्यौं आफ्नै दिदीबहिनीजस्तो लागेर   
	उनले आफूले खाडीका देशहरूमा काम गरेको वृत्तान्त सुनाइन्  साउदी अरब कुवेत कतारमा सात वर्ष बिताएका घटना बताइन्  र यो क्षेत्र त आफ्ना लागि पानीपँधेरो बराबर भएको अर्थ लगाउँदै भनिन् पैसा भएपछि कसैले रोक्न सक्दैन  जसरी पनि आइन्छ  
	उनीहरू हाउसमेड बन्न इराक जाँदै थिए  पारा हेर्दा उत्तर दिने युवती एजेन्ट जस्ती लाग्थिन्  र दुइटीलाई इराक लाने प्रपञ्चमा भिडेर लागेजस्तो महसुस हुन्थ्यो  त्यही भएर हामीले सोध्यौं इराकको भिसा सबैको लागिसक्यो त   
	उनको बाँकी छ चिन्तित मुद्रामा देखिएकी युवतीतिर इसारा गर्दै उनले भनिन् एजेन्टले दुबईकै इमिग्रेसनमा इमेल गरिदिने भनेको छ  एकछिनमा आउँछ होला   
	भोलिपल्ट राति  बजे उड्ने दुबईबगदाद टिकट थियो उनीहरूसँग  तीन घन्टा ट्रान्जिटमा हामी कुर्दाकुर्दै बाँकी युवतीको पनि भिसा आइसकेको थियो  उनीहरू प्रफुल्ल मुद्रामा थिए र दुबई विमानस्थलमा झन्डै  घन्टा कुरेर इराक जान उत्साही थिए  एजेन्टलाई करिब  लाख रुपैयाँका दरले तिरेर गइरहेका उनीहरू राम्रो रोजगार पाउनेमा आशावादी थिए   
	हाउसमेड काम त सुरक्षित छैन भन्छन् नि  हामीले सोध्यौं  
	नेपालमा कहाँ छ सुरक्षा  कुन गरिबको श्रम र यौनशोषण भएको छैन हाम्रो देशमा  आक्रोशित मुद्रामा उनले भनिन् काम गरेर पैसा कमाउन चाहनेलाई किन रोक्छ सरकारले  
	नेपालमा विभिन्न संघसंगठन आमा समूह आदि छन् हामीले भन्यौं अब त शोषण गर्न सजिलो छैन नि  
	वाहियात कुरा  उनी झ्वाँक्किइन् पैसा हुनेविरुद्ध को बोल्न सक्छ नेपालमा  कुन पैसावालले यसो गर्यो उसो गर्यो भनेर कुनचाहिँ गरिबले उजुरी गर्न सक्छ  कुन धनीलाई प्रहरीले पक्रन सक्छ  कुन गरिबले न्याय पाएको छ अदालतबाट  तपाईंका कुरा आदर्शका मात्र हुन्  नेपालमा बस्नुभन्दा खाडीको हाउसमेड धेरै सुरक्षित छ  
	 
	हामीसँग कतारको टुरिस्ट भिसा थियो  अघिल्लोपल्ट जाँदा नचाहिएकाले होटल बुकिङको कागज मगाएकै थिएनौं  दुबईको ट्रान्जिटमा बोर्डिङ पास लिने बेला त्यहीं मागियो  छैन भनेपछि मिल्दैन भनियो  हामी अन्योलमा पर्यौं  अझ माथिल्ला तहमा कुरा गर्न आग्रह गरेपछि कर्मचारीले सोधे पैसा कति बोक्नुभएको छ  हामीसँग भएका डलर र ट्राभल चेक उनीहरूले सोचेभन्दा बढ्ता पाएपछि अनुमति पायौं  
	हामीलाई हाम्रै सरकारदेखि दुःख लाग्यो  पर्यटक भिसामा यात्रा गर्न प्रतिबन्ध लाइदिएर यति दरिद्र पारा देखाइदिएको छ खाडीका मुलुकले नेपाली पनि घुम्न आउँछन् भन्ने पत्याउनै छाडेको छ  कुनै देशका पर्यटकलाई देखाउन नभनिएको पैसा हाम्रो गनीगनी हेरियो  राज्यले निम्नकोटिको औकात देखाइदिँदा नागरिक संसारबाट हेपिन्छन् भन्ने उदाहरण यही हो   
	घुम्नु नागरिकको नैसर्गिक अधिकार हो  विश्वव्यापीकरणले संसारलाई साँघुर्याउँदै लगेको छ  बन्दव्यापार भेटघाट कार्यक्रम आदि कारण देशदेश जानु सामान्य बन्दै गएको छ  नेपालले  लाई नेपाल भ्रमण वर्ष तोकेको थियो  यो  लाई लुम्बिनी भ्रमण वर्ष भनेको छ  संसारभरिका नागरिकलाई घुम्न आउन आह्वान गरिरहेको छ  तर आफ्ना नागरिकलाई पर्यटक बनेर जान रोक लगाइरहेको छ  यो नागरिकमाथि अन्याय त होहो कूटनीतिक सम्बन्धका हिसाबले पनि किच्चक पारा हो   
	 
	नेपाल सरकारले खाडी मुलुकमा  वर्षभन्दा कमका महिलालाई हाउसमेडमा काम गर्न जान केही सातादेखि रोक लगाएको छ  यो पनि यस्तो अपरिपक्व निर्णय हो जसको प्रभाव खाडी आएपछि छर्लङ्ग हुन्छ  विमानस्थल सेटिङ गरेर अर्थात् त्यहाँका सबै विभागका कर्मचारीलाई खुवाएर छिर्ने महिलाको ताँती लागिरहेको छ  नागरिक सुरक्षाभन्दा कर्मचारीलाई खाने सजिलाका लागि यस्ता नियम बन्ने गरेका छन्  प्रतिबन्धित मुलुक इराक त आफ्नै विमानस्थलबाट महिला गइरहेका छन् भने खाडी पुग्न ठूलो कुरै होइन  बरु सही ढंगले जान चाहनेलाई यसले झमेला बढाएको छ  त्यही बहानामा पनि कर्मचारीले पैसा झार्ने बाटो खुलेको छ  यसलाई तुरुन्त सच्याउनुपर्छ  
"
