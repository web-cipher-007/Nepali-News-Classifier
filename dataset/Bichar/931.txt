किन पर्‍यो राजनीतिमा गाँठो दलहरूको लथालिंगलाई मिलाउन र नेताका निजी आकांक्षालाई उम्रन नदिन नागरिक तहको हस्तक्षेप हुन नसक्नु विडम्बना हो "
	मानिसमा पहिला इच्छा जागृति हुन्छ अनि इच्छालाई पूरा गर्न तर्कहरूको निर्माण गरिन्छ  यो भनाइ दर्शनिक फ्रायडको हो  संविधानसभापछि नेपालको राजनीति विचलनको बाटोमा जानुका धेरै कारणमध्ये एउटा कारण नेतृत्वको बास्ना हो  सत्य एकातिर छ नेतृत्वको भोकलाई पूरा गर्ने दिनहुँ तर्क निर्माण भइरहेका छन्  तर्क उद्योगको नेपालमा कुनै खाँचो छैन  किसिमकिसिमका तर्क उद्योग बेजोडले चलिरहेकै छन्  जतिसुकै राम्रा तर्कको पहाड खडा गरे पनि सत्य ढाकछोप हुँदैन   
	अहिले त्यागी सुशील कोइरालालाई प्रधानमन्त्री हुने इच्छा जागेको छ नजागोस् पनि कसरी  उनी सबैभन्दा पुरानो खान्दानी पार्टीका सभापति हुन्  गिरिजाप्रसाद कोइरालाकै घरमा डेरा सरेको  वर्षभन्दा बेसी भयो  त्यसैले त्यागको मैदानबाट बालुवाटारमा डेरा सर्ने आँकुरा पलाएका छन्  यस्तो आकांक्षालाई वैध नै मान्नुपर्छ  त्यागको मैदानमा प्रधानमन्त्रीको लालसाको वृक्ष उमि्रएको छ तर एउटा कुरा भने खुलेको छैन  सुशील कोइराला प्रधानमन्त्री हुने विधि र बाटो के हो   
	 बुँदो समझदारी इच्छाको यात्रा थिएन बाध्यकारी यात्रा हो  सात दलका लागि पनि यो बाध्यकारी थियो र माओवादीका लागि पनि  सात दलको धारणा माओवादीप्रति कस्तो थियो भन्न धेरै विश्लेषण गर्न जरुरी छैन  सात दलमध्येको एक दल जो अहिले माओवादीसँग एकता गरेको छ एकता केन्द्र त्यसले माओवादी जनयुद्धलाई फासीवादी युद्धको औपचारिक निर्णय गरेको थियो  भलै त्यसका नेता अहिले नारायणकाजी श्रेष्ठ कामरेड प्रकाश एमाओवादीका उपाध्यक्ष छन् र सरकारमा उपप्रधानमन्त्री पनि  राजनीतिमा यस्तो ठट्टा बिरलै पाइन्छ कामरेड प्रकाशको त जनयुद्धप्रति यस्तो धारणा थियो भने कांगेस र एमालेको कस्तो थियो होला  सहज अनुमान गर्न सकिन्छ  टाउकाको मूल्य तोक्नेभन्दा अर्को केही ठूलो नपाएर मात्रै कांग्रेस र एमालेले टाउकाको मूल्य तोक्ने नरम निर्णय गरेका थिए   
	उता माओवादी सबैलाई हराएर आफ्नो एकल राज्यको परिकल्पना रोल्पामा बसेर बुन्दै थिए  दुवैका सपनाहरूमाथि एउटा जबरजस्त सत्यले विजय गर्यो र बाह्रबुँदेको समझदारी बन्यो  मन नमिली नमिली यात्रा सँगै गर्नुपर्ने भयो  कहिलेकाहीं प्राविधिक रूपमा मिलेजस्तो देखियो तर त्यो देखिएको मात्र थियो  मिलेको थिएन  सहमतीय यात्रामा बेजोडका तर्क अगाडि सारिए  तिनका पछाडिको सत्य के हो भने एमाओवादीमा विभिन्न कारणले परिर्वतनको तिर्खा धेरै छ भने कसैलाई परिवर्तन बढी हुँदा त्यस सँगसँगै आफ्नो भूमिका खुम्चन्छ कि भन्ने पिर छ  संविधान बन्यो भने भोलिको आफ्नो स्थान के होला  भन्ने पिरले पूरै अवधि प्रभावित हुन पुग्यो  
	दलहरूको लथालिंगलाई मिलाउन र नेताका निजी आकांक्षालाई उम्रन नदिन नागरिक तहको हस्तक्षेप हुन नसक्नु हाम्रो सन्दर्भमा अर्को विडम्बना हो  गणतन्त्र आएपछि सबैभन्दा विभाजित कोही भयो भने त्यो नागरिक समाज भयो  एकाथरी नागरिक समाज सडकमा बसेर केही अग्रगतिका लागि क्रियाशील भयो तर त्यो निकै झिनो क्रियाशीलता थियो  खान्दानी कुलीन नागरिक समाज शितलनिवासमा प्रवेश गर्यो  अब लोकतन्त्रको रक्षा कहींबाट हुन्छ भने त्यो केवल राष्ट्रपतिबाट सम्भव छ भन्ने निष्कर्षमा पुग्यो र राष्ट्रपतिसँग अनेक साउती गर्यो  जसरी अहिले आम समाज परिर्वतनका पक्षमा र परिर्वतनको विपक्षमा विभाजित छ त्यसैगरी नागरिक समाज विश्लेषक र विज्ञहरू पनि विभाजित भए  आआफ्ना स्वार्थअनुसार शक्तिकेन्द्रमा जाने र उपदेश दिने काममा सबै लागे  सचेत खबरदारी सडकबाट हुन सकेन जसले गर्दा नेतृत्वको महत्त्वाकांक्षा बढ्दै गयो  नेतृत्वका नाजायज निजी महत्त्वाकांक्षालाई सडकको खबरदारीले मात्रै खुम्च्याउन सक्छ  जब सडक खाली हुन्छन् नेतृत्वको तानाशाही बढ्दै जान्छ  यसरी सडक खाली हुँदै जाँदा राजनीति मर्मबाट विचलित भयो  एजेन्डाहरू बिस्तारै सेलाउँदै गए  सडक खाली भएपछि एजेन्डाहरू चिसिँदै जाने नेतृत्वको रोग नेपालमा नागरिक समाजमा पनि सर्यो  हुन त आफैं प्रधानमन्त्री हुन कस्सिएका नागरिक अगुवा भएको देशमा तीप्रति आशा गर्नु सबैभन्दा ठूलो भ्रम हो   
	संविधानसभा निर्वाचनभन्दा अगाडिका एजेन्डाले नागरिकको सोच्ने शैलीमा व्यापक फेरबदल आयो  विभिन्न आन्दोलनले अधिकारको मैदानलाई फराकिलो बनायो र नागरिकको एक मात्र इच्छा अधिकार सम्पन्न हुने भयो तर नेताहरूले आफूले नागरिकलाई अधिकार दिनेजस्तो ठाने  अधिकार लिनेदिने कुनै बस्तु होइन  अधिकार कसैको निवासमा छ र त्यो जनतालाई दिइनुपर्छ ठानियो  अधिकार आन्दोलनको स्वाभाविक बाटो हो  नेतृत्व नागरिकको तुलनामा एक पाइलो अगाडि हुनुपर्नेमा निकै पछाडि धकेलियो  आन्दोलनले जनतामा जागरण ल्यायो तर नेतृत्वमा डर पैदा भयो  यो अनौठो हो र यसमा केही स्वार्थ मिसिएका छन्  यदि स्वार्थ मिसिएको छैन भने किन खुला ढंगले एजेन्डाकेन्दि्रत बहस छैन संविधानसभाबाट नछिनिएका वा छिनिएका मुद्दाहरूउपर  अबको राजनीतिक अवस्था के हुने  कसरी चाँडो निर्वाचनको प्रबन्ध गर्नेभन्दा बहस किन अन्त छ  भावी राज्यव्यवस्था अब कस्तो हुने  संविधानसभा निर्वाचनपछि पनि आकाशबाट पक्कै खस्दैन होला  संविधानको निर्माण संविधानसभाको निर्वाचनपछि होला तर भावी राज्यव्यवस्थाको चरित्र के हुने स्रोतको बाँडफाँडको परिस्थिति कस्तो हुने  सामाजिक न्यायको अवधारणालाई आत्मसात् गर्ने कि नगर्ने गरे कसरी गर्ने  यस्ता विषयमा छलफल नभएर बालुवाटारकेन्दि्रत छलफलले राजनीतिलाई कहीं पुर्याउँदैन   
	आफूलाई परिवर्तनको पक्षधर दाबी गर्ने एमाओवादीले भावी प्रधानभन्त्री यो र ऊ भन्न भन्दा ठोस एजेन्डामा बहस केन्दि्रत गर्न नसकिरहेको हो कि  त्यागी सुशील कोइराला प्रधानमन्त्रीको उम्मेदवार हुनुका नाताले अब ऐजेन्डा केन्दि्रत बहस र सहमतीय गोरेटोको खाका प्रस्तुत गर्ने जिम्मा सुशील कोइरालाको हो  तर कोइरालालाई लाग्दो हो यत्रो त्यागका अगाडि केको भावी रोडम्याप  उनका विचारमा प्रचण्ड बाबुराम झलनाथ सबैले त्यागको असुली गरिसकेका छन्  अब त्यागको असुल गर्ने पालो उनको हो  
"
