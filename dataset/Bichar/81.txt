किन बोली फेर्छन् नेताहरु मधेस र काठमाडौंको सम्बन्ध टुट्न सक्छ भनेर विवादास्पद बोलीका कारण सबैतिरबाट राजीनामाको माग भइरहँदा सूचना तथा सञ्चारमन्त्री जयप्रकाश गुप्ता बिहीबार प्रस्टीकरण दिन शीतल निवास पुगे  "
	मधेस र काठमाडौंको सम्बन्ध टुट्न सक्छ भनेर विवादास्पद बोलीका कारण सबैतिरबाट राजीनामाको माग भइरहँदा सूचना तथा सञ्चारमन्त्री जयप्रकाश गुप्ता बिहीबार प्रस्टीकरण दिन शीतल निवास पुगे  राष्ट्रपति रामवरण यादवले गुप्ताको नाम नकिटी तर राष्ट्रिय अखण्डता विरुद्ध बोल्ने मन्त्रीलाई कारबाही गर्न प्रधानमन्त्री बाबुराम भट्टराईलाई आग्रह गरेपछि उनले चर्को विरोध खेप्नुपर्यो र मधेसका  जिल्ला टुक्रिन सक्ने यस्तै विवादास्पद अभिव्यक्ति दिने शरदसिंह भण्डारीले जस्तै राजीनामा दिनुपर्ने दबाब पनि खेप्नुपर्यो  चारैतिरको विरोधपछि लिखित प्रस्टीकरणसहित शीतल निवास पुगेको गुप्ताले आफ्नो पूर्ववर्ती बोलीमा केही हेरफेर गरे  यसपटक उनले ठूला पार्टीले मधेसलाई अझै उपेक्षा गरेको र काठमाडौंको सत्तासँग मधेस असन्तुष्ट रहेको भन्ने अर्थमा बोलेको तर विखण्डन या विच्छेदको अर्थमा होइन भनेर सच्याए   
	राष्ट्रियताजस्तो संवेदनशील विषयमा विवादास्पद अभिव्यक्ति दिएर सच्याउने गुप्ता एक्ला नेता होइनन्  स्वयम् प्रधानमन्त्री बाबुराम भट्टराईले पनि हालै सञ्चारकर्मीसँग बोलेको विषयले विवाद निम्तिएर विरोध भएपछि त्यसलाई सच्याएका छन्  उनले चिनियाँ प्रधानमन्त्री फर्के लगत्तैको पत्रकार सम्मेलनमा हामी भारत र चीनबीच जीवन्त र गतिशील पुलका रूपमा रहेनांै भने दुईमध्ये एकमा मर्ज हुनसक्ने खतरा बढ्छ भनेर बोलिदिए  तर विपक्षी दल र विश्लेषकहरूले देश मर्ज हुने राष्ट्रियता विरोधी कुरा गरेको भन्दै आलोचना गरेपछि सच्याए भारत र चीन बीचमा दु्रतगतिमा भइरहेको आर्थिक विकासको छालले नेपालको अर्थतन्त्र डुबाउने सर्बमर्ज हुने खतरा छ भनेकोमा नियतवश वा नबुझेकाले आधामात्र टिपेर मर्ज प्रयोग गरियो  
	यसअघि प्रधानमन्त्री भएको  दिन पुगेपछि पनि उनले यसरी नै आफ्नो भनाइ फेरेका थिए   दिनभित्र शान्ति प्रक्रिया टुङ्ग्याउँछु भनेका उनले त्यस अवधिमा प्रक्रियामा अपेक्षाकृत प्रगति नदेखिएपछि सुरु गर्छु पो भनेको भन्दै कुरा फेरे  कतिसम्म भने हिजोआज उनका बोली यति धेरै फेरिएको छ कि प्रधानमन्त्री हुनुपूर्व अथवा भइसकेका सुरुवाती दिनसँग पटक्कै मेल खाँदैनन्  पूर्व प्रधानमन्त्री माधव नेपाललाई बिर्साउनेगरी उनले राजीनामा दिन्न मैदान छाडेर भाग्दिन जस्ता छवि नसुहाउँदा अभिव्यक्ति दिनथालेका छन्   
	प्रधानमन्त्री भट्टराई या मन्त्री गुप्ता पछिल्ला नजिरमात्रै  
	हुन्  हाम्रा अधिकांश नेताहरूको बोली लगाम नभएको घोडाजस्तै हुनथालेको छ  माओवादी अध्यक्ष पुष्पकमल दाहाल सबैभन्दा बढी बोली फेर्ने नेताका रूपमा दरिएका छन्  उनकै पार्टीका नेताहरू पनि अध्यक्षले दिनमा तीनचोटी कुरा फेर्छन् भनेर आलोचना गर्छन्   साउन  गते भूमिगत जीवनबाट सार्वजनिक जीवनमा आएयता उनका अभिव्यक्तिमा कन्सिसटेन्सी नदेखिनुले उनीमाथि औंला उठेको हो  स्वयम् उनी आफैंले पनि बोल्दा चिप्लिएको भनेर स्वीकारेका छन्  र बोलेका कुरा सच्याउने गरेका छन्   
	सबै पार्टीका सबै नेताहरूलाई एउटै बास्केटमा राखेर हेर्न नमिले पनि बोलीमा टिक्न नसक्नु कार्यकर्ता पंक्तिमा एउटा कुरा त्यस बाहिरका समुदायमा अर्को कुरा बोल्नु हाम्रा नेताहरूको आमप्रवृत्ति बनेको छ  अन्य देशका नेताहरूमा पनि बोली फेर्ने अथवा झूटो बोल्ने प्रवृत्ति नहुने होइन  सिकागो युनिभर्सिटीका राजनीतिशास्त्रका एकजना प्राध्यापक जोन मियरसेइमरले आफ्नो पुस्तक ह्वाइ लिडर लाइ नेता किन झूटो बोल्छन्  मा अन्तर्राष्ट्रिय राजनीतिमा विद्यमान झूटका प्रवृत्ति खोतलेका छन्  उनले धेरैजसो नेताहरूले आफ्ना नागरिकलाई वैदेशिक मामिला नीतिका विषयमा झूट बोलिरहेको पाएको बताएका छन् भने राष्ट्रराष्ट्रबीच पनि हातहतियार लगायतका संवेदनशील विषयमा झूटको प्रयोग हुने गरेको उनको ठहर छ  उनी केसम्म भन्छन् भने राज्य सञ्चालनमा रणनीतिक ढंगले झूटको प्रयोग गर्नसक्नु एउटा कला नै हो   
	तर के हाम्रो सन्दर्भमा पनि नेताहरूले झूटलाई रणनीतिक ढंगले उपयोग गर्न सक्छन्  किन हाम्रा नेताहरू बोलीमा टिक्न सक्दैनन् र बोली फेरिरहन्छन्  यसका पछाडि केही कारण छन्  एक हाम्रा नेतामा सार्वजनिक कार्यक्रम प्रस्तुत हुनुअघि के बोल्ने भन्ने गृहकार्य गर्ने प्रवृत्ति छैन  प्रधानमन्त्री अथवा पार्टी अध्यक्ष भइसकेका नेताले कतिपय संवेदनशील र राष्ट्रिय महत्त्वका विषयमा बोल्दा लिखित भाषण तयार गर्दा राम्रो हुन्छ  तर हाम्रो सन्दर्भमा त्यस्तो अभ्यास भएको पाइँदैन एक राजनीतिक टिप्पणीकार भन्छन्   
	दोस्रो मासको अनुकूलता र परिवेश हेरेर बोल्ने नेताहरूको विशेषता नै हो राजनीतिशास्त्रका प्राध्यापक कृष्ण खनाल भन्छन् मासको अनुकूलतामा बहकिँदा पनि नेताहरू फुस्कने गर्छन्  तेस्रो नेपाली नेताहरू बोल्दा चिप्लिनुमा उनीहरूमा विषयगत ज्ञानको कमी र दीर्घकालीन सोच नभएको पनि विज्ञहरू देख्छन्  घरेलु र पार्टी कार्यकर्ता खपतका लागि नेताहरू एउटा कुरा बोल्छन् भने त्यस बाहिरको मासलाई अर्कै कुरा बोलिरहेका हुन्छन्  जस्तो गएको फागुन  मा माओवादी अध्यक्ष प्रचण्डले जनअदालत मान्छु भन्नुको अर्थ हो उनी कार्यकर्ताको खपतका लागि बोलिरहेका छन् खनाल भन्छन् कार्यकर्ताको खपतका लागि बोलिएका कुरा बुझ्न कठिन पर्दैन  तर नेताहरू राष्ट्रिय महत्त्व र नीतिगत सवालमा पनि चुक्ने गर्छन्   
	किन त  उनको भनाइमा यो नेताहरूमा दीर्घकालीन सोच नहुनु र एजेन्डामा अन्योलता रहनुले हो  संविधान निर्माणकै सन्दर्भमा पनि नेताहरूको बोली फेरिरहनुले उनीहरू एजेन्डामै प्रस्ट नभएकाले हो भन्ने लाग्छ उनी अगाडि थप्छन् कहाँ पुग्ने भन्ने दृष्टिकोणको अभाव र भिजनरी नहुनुको परिणाम हो नेताहरूको गैरजिम्मेवार बोली  
	चौथो नेताहरूमा आफूले बोलेको कुराको जिम्मेवारी लिने प्रवृत्ति निकै कम हुनु र विगतका नजिरबाट पाठ नसिक्नु जस्तो शरदसिंह भण्डारीले तराईका जिल्ला टुक्रिन सक्ने भनेर बोलेका कारण राजीनामा दिनुपरेपछि गुप्ताले त्यसलाई पाठको रूपमा नलिएको देखियो  यस्ता विवादास्पद अभिव्यक्तिका थप कारण हुन्  एकजना अर्का टिप्पणीकार शब्दमा नेताले जे मन लाग्यो त्यही बोल्नु भनेको जनताप्रति जिम्मेवार र जवाफदेही नहुनु हो  
	नेताहरू जिम्मेवार ढंगले नबोल्नु कुरा फेर्नुमा आग्रह र मोलमोलाइको राजनीति मुख्य कारक हो कि यसका पछाडि नेतृत्वको मनोविज्ञानले पनि काम गरेको छ  नेपालमा नेताहरूको बोली बानीव्यवहारको हालसम्म कसैले पनि अध्ययन गरेको छैन  मनोचिकित्सकहरूले पत्रपत्रिकामा आउने नेताहरूका अभिव्यक्तिका आधारमा सम्बन्धित नेताको मनोविज्ञान केही हदसम्म विश्लेषण गर्न सक्छन्  तर आमरूपमा नेताहरूको झूटो बोल्ने प्रवृत्तिका विषयमा टिप्पणी गर्न अप्ठ्यारो हुने बताउँछन्  नेताले बोली फेर्ने अथवा झूटो बोल्ने कुरा स्वयम् त्यो नेताको मनोविज्ञान कस्तो हुन्छ भन्ने कुरामा निर्भर रहनसक्छ एकजना नोचिकित्सक डा सरोज ओझा भन्छन् हरेक नेताको फरक मनोविज्ञान हुने भएकाले यस पछाडिका कारण पनि फरक हुनसक्छन् जुन अध्ययनको विषय बन्न सक्छ  
	पत्रपत्रिकामा नेताहरूका अभिव्यक्ति हेर्दाचाहिँ उनलाई यसमा मनोवैज्ञानिकभन्दा राजनीतिक कारण नै बढी छ भन्ने लाग्छ  हाम्रा नेताहरू व्यक्तिकेन्दि्रत छन् र उनीहरूमा राष्ट्रिय भावनाको कमी छ  राष्ट्रियता पार्टी अनि व्यक्ति हुनुपर्नेमा पहिले व्यक्ति पार्टी अनि त्यसपछि मात्रै राष्ट्रियतालाई प्राथमिकतामा राखेको देखिन्छ डा ओझा भन्छन् छिमेकी मुलुक भारतमा नेताहरू चुनावका बेला एकअर्कालाई गालीगलौजमा उत्रे पनि राष्ट्रियताका मामिलामा एउटै बोली बोल्छन्  तर हामीमा त्यस्तो संस्कार छैन  जसले गर्दा नेतापिच्छे फरक बोली सुनिन्छ  
	नेतापिच्छे फरकफरक बोली राष्ट्रिय संवेदनशील विषयमा विवादास्पद टिप्पणी बोली फेर्ने बोलेको कुरा पूरा नगर्ने जस्ता प्रवृत्तिका कारण नेपाली नेताहरूको छवि र विश्वसनीयता खस्कँदै गएको छ  सर्वोच्च नेता गणेशमान सिंहले नेताले बोलेका कुरा र जनताले लगाएका नाराका विषयमा मेरा कथाका पानाहरू पुस्तकमा दुवै निरर्थक हुन् भनेका छन्  नेताका बोली कार्यार्न्वयन हुन्छ भन्ने कुरामा उनी विश्वस्त रहेनछन्  नेताका कुरा जनताले एक कानले सुनेर अर्को कानले उडाइदिन्छन्  त्यसैगरी नेताहरू पनि जनताले लगाएको नारा सुविधापूर्वक भुलिदिन्छन् सिंहले भनेका छन् भाषण नारा र कबुल नेता र जनता दुवै थरीले नभुल्ने हो भने त्यो सगरमाथाभन्दा ठूलो पहाड बनिसक्थ्यो र त्यसका सामुन्ने मानिस साह्रै होचा र बाउन्ने हुन्थे  उनी त नेताले भनेजसरी कबुल पूरा गरेको भए त पृथ्वीमा धेरै मासिन ईश्वर भइसक्ने थिए र यो उहिल्यै भूस्वर्ग हुन्थ्यो भन्ने ठान्दारहेछन्  पुस्तकको  पृृष्ठमा उनले व्यंग्य गर्न चुकेका छैनन् त्यही भुल्नेबिर्सने रोगले नेता र जनता स्वर्ग पुग्नबाट बचेका छन् 
"
