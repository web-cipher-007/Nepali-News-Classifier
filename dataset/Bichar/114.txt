एउटा बालकको डायरी"हिजो घरबाट दौडिएर स्कुल बस चढ्न चोक पुगेँ  बसमा खुट्टा टेक्ने ठाउँ थिएन  कोचिएर पसेँ  अग्लो बसमा तनक्क तन्किएर माथि समातेँ  झोलाले थिचेर जीउचाहिँ लचक्क थियो लेखनाथ पौडेलको कविताजस्तो  अर्थात् फलेको वृक्षको हाँगो नझुकेको कहाँ छ र  ""
	 
	हिजो घरबाट दौडिएर स्कुल बस चढ्न चोक पुगेँ  बसमा खुट्टा टेक्ने ठाउँ थिएन  कोचिएर पसेँ  अग्लो बसमा तनक्क तन्किएर माथि समातेँ  झोलाले थिचेर जीउचाहिँ लचक्क थियो लेखनाथ पौडेलकोकविताजस्तो  अर्थात् फलेको वृक्षको हाँगो नझुकेको कहाँ छ र  उपकारी गुणी व्यक्ति निहुरिन्छ निरन्तर  
	म पनि उपकारी गुणी व्यक्तिजस्तो निहुरिरहेको थिएँ  फल लाग्ने वृक्ष हुन सक्छु कि भनेर झुकिरहेको थिएँ  तर के गर्नु   वर्षको मान्छे ढाडको झोलामा  वटा किताब थिए  त्यति नै कापी  पानी टिफिन आदि  तालिममा खटिएको सैनिकजस्तो झोलाको भारी र गाडीमा झुन्डिने अभ्यास गर्दै म शिक्षाको भोक मेट्न स्कुल गइरहेको थिएँ  
	टर्निङ मा टाउको दुख्यो  पेट बटार्यो  बान्ता होलाजस्तो भयो  रिँगटा छुट्यो  शरीर थेग्नै गाह्रो भयो  
	अलि बिस्तारो हाँक्नुस् न ड्राइभर अंकललाई अनुरोध गरेँ  
	घरबाट पनि तैँ ढिलो आउने उहाँले थर्काउनुभयो तँलाई नै बिस्तारो हाँक्नुपर्ने  
	टाउको दुखेर गाह्रो भो मैले प्रस्ट्याएँ त्यही भएर  
	तैँ फुच्चेको दुख्दो रहेछ टाउको  उहाँले भन्नुभयो गाडीभरि तँ जत्रा कति छन् कसैको दुखेको छैन त  
	म चुप लागेँ  बोल्न सक्ने अवस्था पनि गुमिसकेको थियो  रिस उठेर कि के भएर हो उहाँले गाडी झन् छिटो हाँक्नुभयो  अर्को घुम्तीमा मेरो हात 
	खुस्कियो  उछिट्टएिर छेउको सिटमा टाउको बजि्रयो  समाउन ठड्याएको डन्डीमा ढाड ठोक्कियो  उभिएका अरू साथीलाई पनि जोडले धक्का लाग्यो  
	त्यसपछि के भयो मलाई थाहा छैन  बेलुका म अस्पतालमा थिएँ  बाबाआमा साथमा हुनुहुन्थ्यो  मेरो सिटी स्क्यान गरियो रे  ढाडको एक्सरे गरियो रे  मेरुदण्ड झन्डै भाँचिएको रहेछ  डाक्टरले एक हप्ता रेस्ट गर्नुपर्छ भन्नुभएको 
	छ  यो अवस्थामा पनि मलाई चिन्ता छ पढाइ बिगि्रयो के गर्ने  
	मलाई अर्को डर पनि छ एक हप्तापछि फेरि त्यही बस चढेर स्कुल 
	जानुपर्छ  किताबको त्यत्रै भारी बोक्नुपर्छ  मलाई त्यो सम्झँदै रिँगटा लाग्छ  सम्झन्छु किन यति धेरै किताब बोकाएको होला  मलाई त बोक्न मात्र भारी छ मेरा बाबाआमालाई पैसा तिर्न कति भारी होला  
	हाम्रो पढाइ कस्तो होला सम्झ्यो कि टाउको दुख्छ  कण्ठ गर्न नसकेर भोलिपल्ट सरमिसको चड्कन खानुपर्ने डरले रातभर निन्द्रा लाग्दैन  मेरा बाबाका पालामा आइएस्सीमा पढ्नुपर्ने कुरा अहिले  कक्षाको साइन्समा राखिएको छ  म्याथ उस्तै छ  कति त सरले नै पढाउन जान्नुहुन्न  र पाठ छोड्दै दगुर्नुहुन्छ  यस्तो पढेर हामी के फल लाग्ने वृक्ष हुन्छौँ होला त  
	शिक्षा पनि कति रंगीबिरंगी  एउटा स्कुलको किताब अर्कामा मिल्दैन  एउटा वर्षको अर्कामा चल्दैन  महँगोमा किनेको किताब जतनले पढेर अर्कालाई बेचौँ भन्दा पाइँदैन  छेपाराले रङ फेरेजस्तो किताब फेरिन्छन्  सुन्छौँ जसबाट बढी कमिसन पाउँछन् स्कुल मालिकले त्यही प्रकाशकको राख्छन् रे  जति नयाँ किताब बिक्यो स्कुल उति धनी हुन्छ रे  विद्यार्थीको भविष्यभन्दा स्कुल र प्रकाशकको व्यापार पो रहेछ हाम्रो शिक्षा  त्यसैको सिकार भइरहेका रहेछौँ हामी विद्यार्थी  
	स्कुलभित्रको शासनको त कुरै नगरौँ  यहाँसम्म कि कहिलेकाहीं पिसाबले च्याप्दा सरमिसले शौचालय जानसम्म दिनुहुन्न  पखालाले सताउँछ कक्षाबाट निस्कन पाइँदैन  शौचालय उस्तै हुन्छ परै दङदङी गन्हाउने  दुई मिनेट बस्दा टाउको दुख्छ  अनुशासनका नाममा यति धेरै शारीरिकमानसिक यातना दिइन्छ जुन भोग्नेलाई मात्र थाहा हुन्छ  
	आज बिहान अस्पतालबाट आएपछि बाबाले जिस्क्याउँदै सोध्नुभयो तिमीलाई यहाँ गाह्रो भयो अमेरिका गएर पढ्छौ त बेटा  
	मेरो त सातो उड्यो  यति गरिब देशमा त यस्तो कडा पढाइ छ मैले भनेँ बाफ रे अमेरिकामा कसरी पढ्नु  
	उहाँले इन्टरनेट खोलेर देखाउनुभयो  त्यहाँ सबै कुरा राखेको हुँदो रहेछ  अमेरिका र युरोपका कतिपय देशमा प्राथमिक तह अर्थात्  कक्षासम्म गहकिलो पढाइ हुँदैन रहेछ  थोरै किताब हुँदा रहेछन्  बानी व्यहोरा आचरण अनुशासन र नैतिकता सिकाइँदो रहेछ  खेल्न नाच्न गाउन बोल्नजस्ता अतिरिक्त क्रियाकलापमा पोख्त बनाइँदो रहेछ  एउटा कक्षालाई एक जना शिक्षक हुँदा रहेछन् जसले दिनभर विद्यार्थीलाई खुसी राख्दा रहेछन्  निमावि तहमा पुगेपछि बल्ल शिक्षकहरूले पढाउँदा रहेछन्  मावि तहमा पढाउन विशेषज्ञ राखिएका हुँदा रहेछन्  
	त्यो देखाएपछि बाबाले भन्नुभयो हामीकहाँ कस्तो उल्टो  
	विद्यार्थीलाई किताबको भारी बोकाउँछन्  ताल परे माविमा समेत एसएलसीवालाले पढाउँछन्  आफैँ जान्दैनन् अनि घोकाउँछन्  हप्काउँछन्  यातना दिन्छन्  कस्तो शिक्षा हो यो  
	मैले पनि बुझेँ  अन्यत्र व्यावहारिक शिक्षा दिँदा रहेछन् हाम्रामा घोकन्ते  अन्यत्र सेवा हुँदो रहेछ हाम्रामा व्यापार  त्यसैले विदेशीले हामीलाई भन्दा रहेछन् बाहिर हेर्दा हिरो किताबको किरो ज्ञानमा जिरो  
	
"
