कूटनीतिक गोप्यता र राष्ट्रिय सुरक्षा"कुनै पनि देशका लागि कूटनीतिक गोप्यता राष्ट्रिय सुरक्षा र स्वतन्त्रताका दृष्टिकोणले अत्यन्त संवेदनशील हुनुका साथै सर्वाधिक महत्त्वपूर्ण पनि हुन्छ  दुई पक्षीय असमझदारी मनमुटाव कटुता शीतयुद्ध वा युद्धका बेलामा मात्र होइन आफ्नो आर्थिकसामाजिक विकासको कार्यलाई गति दिँदै अघि बढ्ने शान्तिपूर्ण अवस्थामा पनि कूटनीतिक गोप्यताको महत्त्व उत्तिकै हुन्छ ""
	कुनै पनि देशका लागि कूटनीतिक गोप्यता राष्ट्रिय सुरक्षा र स्वतन्त्रताका दृष्टिकोणले अत्यन्त संवेदनशील हुनुका साथै सर्वाधिक महत्त्वपूर्ण पनि हुन्छ  दुई पक्षीय असमझदारी मनमुटाव कटुता शीतयुद्ध वा युद्धका बेलामा मात्र होइन आफ्नो आर्थिकसामाजिक विकासको कार्यलाई गति दिँदै अघि बढ्ने शान्तिपूर्ण अवस्थामा पनि कूटनीतिक गोप्यताको महत्त्व उत्तिकै हुन्छ  आजको प्रसंग भने मित्रराष्ट्र चीनको स्वशासित क्षेत्र तिब्बतको स्थानीय सरकारद्वारा ल्हासामा नेपाली महावाणिज्य दूतावास र आवासीय भवनहरू बनाउने सहमति भएको विषयका बारेमा चर्चा गर्न लागिएको छ  
	तिब्बतको राजधानी ल्हासामा हाल नेपालको मात्र महावाणिज्य दूतावास रहेको छ  हालको भवन पुरानो भएकाले चीन वा नेपाल कसको पहलमा हो कुन्नि तिब्बती सरकारले महावाणिज्य दूतावासका अतिरिक्त नेपाली कूटनीतिक कर्मचारीहरूको आवासका लागि थप दुई भवन समेत बनाइदिन लागेको समाचार सार्वजनिक भएको छ  निर्माण लागत जम्मा दुई करोड रुपैयाँ मात्र हुने बताइएका ती तीन कूटनीतिक भवनहरू कुनै पनि देशको लागि आतिथ्य प्रदान गर्ने देशले बनाइदिन लागेको सम्भवतः यो पहिलो र एकल उदाहरण हुनसक्छ  तिब्बत सरकारले बनाइदिने भनिएका प्रस्तावित भवनहरूको मोडेल र नक्साहरूसमेत परराष्ट्र मन्त्रालयमा प्राप्त भई स्वीकृतिसमेत भइसकेको व्यहोरा क्रान्तिकारी एवं खाँटी राष्ट्रवादी एमाओवादी पार्टीका उपाध्यक्षसमेत रहेका उपप्रधान एवं परराष्ट्रमन्त्री स्वयंले सगौरव जानकारी दिएका छन्  साथै उनले प्रस्तावित उक्त भवनहरूको निर्माण सम्पन्न गर्न आवश्यक स्वीकृति प्राप्तिका लागि अर्थ मन्त्रालयमा पठाइसकेको खुलासा पनि गरेका छन्  
	हाल नेपालमा सरकारका साथै परराष्ट्र र अर्थ मन्त्रालयहरू समेतको नेतृत्व एमाओवादी पार्टीले नै गरिरहेको छ  राष्ट्रिय स्वाधीनता स्वतन्त्रता र आत्मसम्मानको आवाज बुलन्द गर्दै कुनै पनि विदेशी प्रभुका सामु नझुक्ने उद्घोष गर्ने पार्टीका उच्च नेतृत्व वर्गले वीर पूर्खाहरूको त्याग तपस्या र बलिदानका साथै बुद्धिमत्तापूर्ण नेतृत्वबाट सदा स्वतन्त्र रहिआएको हाम्रो मातृभूमिको इज्जत प्रतिष्ठा मान सम्मान र स्वाभिमानलाई जाबो दुई करोड रुपैयाँको भिखमा परिणत गर्ने लज्जास्पद कुप्रयास गर्दै छन्  यस्तो दरिद्र र मगन्ते नेतृत्व वर्गले आज सम्पन्न र स्वावलम्बी नयाँ नेपालको नक्सा कोर्ने विडम्बनापूर्ण अवस्था सिजर्ना भएको छ  राष्ट्रको आत्मसम्मानमा गहिरो चोट पुर्याउने सरकारी नेतृत्व वर्गको त्यस्तो दरिद्र मानसिकता र गैरजिम्मेवार निर्णय खेदजनक त छ नै त्यस्तो निर्णय वा कार्य कुनै पनि स्वाभिमानी राष्ट्रप्रेमी नेपालीका लागि कदापि स्वीकार्य हुन सक्दैन  
	कूटनीतिलाई राष्ट्रिय स्वतन्त्रता र सुरक्षा अक्षुण राख्ने पहिलो सशक्त माध्यमका रूपमा स्वीकार गरिएको छ  जब कुनै दुई देशका बीच उत्पन्न हुने अविश्वास र असमझदारीलाई कूटनीतिका माध्यमबाट निराकरण गर्न सकिँदैन तब ती देशबीच कटुता र मनोमालिन्य उत्पन्न भई युद्धसमेत हुनसक्ने अवस्था सिर्जना हुन जान्छ  अर्कातिर कूटनीतिक सुझबुझ भएका व्यक्तिहरूको नेतृत्वमा सञ्चालित सरकारबाट भने युद्धको त कुरा परै जाओस् अविश्वास वा कटुता उत्पन्न हुनु अगावै सम्बन्ध सुधार गर्ने अथक प्रयास भई उनीहरूबीचको सम्बन्ध पूर्ववत् सुमधुर भएका धेरै उदाहरण भेटिन्छन्  
	दुई ठूला र शक्तिशाली मुलुक भारत र चीनबीच रहेको नेपालजस्तो सानो मुलुकको निमित्त आफ्नो राष्ट्रिय सुरक्षा र स्वतन्त्रता भौगोलिक अखण्डताका साथै आत्मसम्मान अक्षुण राख्ने कार्यमा सन्तुलित कूटनीति एउटा सशक्त र प्रभावकारी माध्यम रहेको तथ्य बोध गर्नु आवश्यक छ  कूटनीतिक कला र सुझबुझ नभएका आलाकाँचा लहडी व्यक्तिहरूको काँधमा देशको नेतृत्व पुग्दा राष्ट्रिय सुरक्षा र स्वाधीनतामा धक्का पुग्न जान्छ  यसै तथ्यलाई मनन गर्दै विश्वका सबैजसो देशमा सरकार र विदेश मन्त्रालयको जिम्मेवारी सुम्पिँदा ठूलो सतर्कता अपनाउने गरिन्छ  अमेरिकामा राष्ट्रपतिपछिको सबभन्दा शक्तिशाली भनौं वा प्रभावशाली पद नै सेक्रेटरी अफ स्टेट हुन्छ भने चीनमा पनि राष्ट्रपति प्रधानमन्त्रीपछि परराष्ट्रमन्त्रीको भूमिकालाई उच्चतम रूपमा स्वीकार गरिएको पाइन्छ  यी दुई देशका परराष्ट्रमन्त्रीहरू आआफ्नो देशमा मर्यादा क्रममा समेत अग्रणी स्थानमा पर्छन् तर हाम्रो परराष्ट्र मन्त्रालयले भने ल्हासास्थित नेपाली नियोगको भवन र कर्मचारी आवासगृह निर्माण गर्न मित्र राष्ट्र चीनको तिब्बत सरकारलाई गुहारेर कूटनीतिक अपरिपक्वता मात्र होइन दुवै देशका बीच रहिआएको सुमधुर सम्बन्धमा समेत शंकाउपशंका र अविश्वास उत्पन्न हुन सक्ने जोखिमयुक्त कदम चाल्न लाग्दै छ  त्यस्तो कार्यले कूटनीतिक गोप्यताको सर्वाधिक महत्त्वपूर्ण पक्षलाई गौण बनाउनुका साथै राष्ट्रिय सुरक्षा र मर्यादामा समेत गम्भीर आँच पुग्ने खतरा रहन्छ  मित्र राष्ट्र चीन र नेपालबीचको सम्बन्ध समानता एक अर्काप्रतिको सम्मान परस्पर विश्वास र सहयोगका आधारमा विकसित एवं विस्तारित हुँदै आएको छ  फलस्वरूप दुई देशबीचको सम्बन्ध सुमधुर एवं समस्यारहित रहँदै आएको छ  यो तथ्य दुवै देशका सरकार र जनताका लागि सन्तोष र खुसीको विषय हो तर यदाकदा हाम्रो परराष्ट्र नीति सञ्चालनमा देखिने अपरिपक्वताका कारण भविष्यमा पनि दुई देशबीचको न्यानो र विश्वासिलो सम्बन्ध सोही अनुरूप अघि बढेको हो वा होइन भन्ने कुरामा शंका उत्पन्न हुन थालेको छ  यस सन्दर्भमा आफ्नो थैलीको मुख राम्ररी बाँध्नु साथीलाई दोष नलगाउनु भन्ने प्रख्यात नेपाली उखानभित्र निहित कूटनीतिक मर्म बुझ्नु नितान्त आवश्यक देखिन्छ  
	नेपालचीनबीचको बहुआयामिक सम्बन्धका विविध पक्षलाई अहिले थाती राख्दै ल्हासामा तिब्बती सरकारको सहयोगमा बनाउन लागिएका प्रस्तावित भवनहरू र त्यससँग जोडिएको नेपाली पक्षको कूटनीतिक गोप्यताको विषयलाई नियालौं  आफ्नो राष्ट्रिय हित र स्वार्थको जगेर्ना गर्दै तिनको विकास एवं विस्तार गर्नु नै कुनै पनि देशको विदेशनीतिको मूल उद्देश्य हुन्छ  तिब्बतमा अंग्रेजी र नेपाली बोल्न र लेख्न जान्ने एउटा ठूलो समुदाय विद्यमान छ  ल्हासामा कूटनीतिक नियोगका नाममा नेपालको मात्र महावाणिज्य दूतावास भएका कारण संसारका विभिन्न देशका कूटनीतिक एवं गैरकूटनीतिक व्यक्तिहरू ल्हासा भ्रमणका क्रममा नेपालसँगको मित्रता र सद्भावका कारण नेपाली नियोगमा आउने भेट्ने र कुराकानीसमेत गर्ने गर्छन्  त्यस्तो भेटघाट र कुराकानीको विषय सधँै भलाकुसारीमा मात्र सीमित नभई स्थानीय एवं बाह्य राजनीतिक सामाजिक आर्थिक धार्मिक एवं सांस्कृतिक पक्षसँग सम्बन्धित पनि हुन सक्छन्  नियोगको दैनिक कार्यका साथै नेपालबाट हुने उच्चस्तरीय भ्रमणका क्रममा हुने आपसी सल्लाह छलफलका अतिरिक्त आगन्तुक विदेशीहरूसँगको भेटघाट र कुराकानीको गोप्यता राख्न सक्नुमा नै नेपालको राष्ट्रिय हित एवं स्वार्थ संरक्षण हुने कुरा स्वतःसिद्ध छ तर तिब्बत सरकारले बनाइदिने भनिएका प्रस्तावित कूटनीतिक भवनहरूबाट यी र यस्ता कूटनीतिक छलफलको गोपनीयता रहला  प्रश्न गम्भीर एवं संवेदनशील छ  नेपालको भूराजनीतिक स्थिति नेपालभारतबीचको खुला सिमाना चीनको सुरक्षा चासो र तिब्बतको संवेदनशीलता जस्ता विषयलाई विचार एवं मनन गर्दा त्यस्ता कूटनीतिक भवनहरू आफ्नै स्रोत साधन परिचालन गरी आफैं निर्माण गर्नु सर्वथा उचित हुन्छ  यसमा कसैको दुईमत नहोला   
	उच्चस्तरीय विदेश भ्रमणसम्बन्धी गतिविधि र विदेशी राजदूतावास भवन निर्माण वा तिनको कूटनीतिक गोप्यताका विषयमा भए गरेका केही चर्चित प्रसंगहरूको उल्लेख गर्नु यहाँ सान्दर्भिक नै हुने छ  
	बिपी कोइरालाको आत्मवृत्तान्तअनुसार उहाँ प्रधानमन्त्रीका रूपमा पचास वर्षअघि चीन भ्रमणमा जाँदा बेइजिङको एक सुन्दर अतिथि गृहमा बस्नुभएको थियो  सोही अतिथि गृहमा कुनै समय भारतीय प्रधानमन्त्री जवाहरलाल नेहरू पनि बसेका रहेछन्  चीनले उक्त अतिथि गृहभित्र आफूले गरेका कुरा सुन्ने कुनै संयन्त्र पो राखेको छ कि भनी विदेशीहरूसँग कुरा गर्दा बाहिर बगैंचामा गई प्रधानमन्त्री नेहरूले कुरा गर्ने गरेको प्रसंग आफूले सुनेको चर्चा पनि त्यहाँ उल्लेख भएको पाइन्छ  
	सन्  मा बेलायती प्रधानमन्त्री टोनी ब्लेयर भारतको भ्रमणमा जाँदा उनलाई बस्ने व्यवस्था गरिएको होटेलको कोठामा त्यहाँ भएका वार्तालाप सुन्न सकिने शक्तिशाली यन्त्रहरू जडान गरिएको रहेछ  उक्त तथ्य उनका सुरक्षा अधिकारीहरूले पत्ता लगाएपछि ब्लेयर उक्त कोठा छाडी अर्कै कोठामा बस्न गएको कुरा उनका सञ्चार तथा रणनीतिक निर्देशक एलेस्टर क्यापवेलले उल्लेख गरेका छन्  
	अमेरिकी राष्ट्रपति जर्ज डब्लु बुसले फेब्रुअरी  मा चीनको दुईदिने औपचारिक भ्रमण गर्दा आफ्नो राष्ट्रिय हित र कूटनीतिक गोप्यता कायम राख्नकै लागि चीनको सरकारी अतिथि गृहमा बसेनन्  उनी बेइजिङस्थित अमेरिकी राजदूतावास नजिकै रहेको एक सुविधासम्पन्न होटेलमा बसेको यथार्थ पनि यहाँ उल्लेखनीय देखिन्छ  
	यी बाहेक ब्रसेल्सस्थित युरोपियन युनियन जस्तो युरोपेली राष्ट्रहरूको साझा संस्थाको मुख्यालयमा समेत विद्युतीय गोप्य संयन्त्र भेटिएका थिए  फ्रान्स जर्मनीका साथै अन्य प्रतिनिधिहरूले प्रयोग गर्ने कार्यालय कक्षहरूमा पनि त्यहाँ हुने महत्त्वपूर्ण छलफलहरूको अगि्रम जानकारी लिन राखिएका गोप्य विद्युतीय सञ्चार उपकरणहरू मार्च  मा फेला परेका थिए  
	त्यस्तै जेनेभास्थित संयुक्त राष्ट्रसंघको सभाकक्ष जस्तो विश्वको साझा मञ्चमा समेत गोप्य सूचना संकलन गर्ने उद्देश्यले राखिएका विद्युतीय संयन्त्र फेला पर्नु कम आश्चर्यको विषय होइन  उक्त तथ्य सन्  मा पत्ता लागेको थियो  
	विकसित एवं शक्तिशाली देशहरूका साथै अन्य कतिपय देशहरूले पनि आफ्नो राष्ट्रिय स्वार्थ प्रवर्द्धन गर्न र सामरिक आर्थिकसामाजिक एवं सांस्कृतिक प्रभाव विस्तार गर्नका लागि पनि अर्काे देशका कूटनीतिक नियोगहरूमा गोप्य संयन्त्र राख्ने गरेको पाइन्छ  यस सन्दर्भमा भए गरेका केही चर्चित प्रसंगहरू पनि उत्तिकै रोचक एवं मननीय देखिन्छन्  हेरौं ती सम्बन्धी केही विवरण ःशीतयुद्धकालमा अमेरिका र तत्कालीन सोभियत संघले एक अर्काको राजधानी मस्को र वासिङटन डिसीमा राजदूतावास भवन निर्माण गर्ने समझदारी सन्  मा नै गरेका थिए  अमेरिकाले सन्  मा मस्कोमा स्थानीय श्रम र सामग्रीकै प्रयोग गरी आफ्नो आठतले भवन करिब  करोड डलरको लागतमा बनाउन थाल्यो  सन्  मा उसले निर्माण गरेको उक्त भवनमा सोभियत पक्षले धेरै ठाउँमा गोप्य विद्युतीय उपकरणहरू जडान गरेको पत्ता लगाए  उक्त नियोगका विभिन्न कक्षमा हुने छलफल र कुराकानी सीधा कम्युनिस्ट पार्टीको मुख्यालयमा पुग्ने व्यवस्था गरेको रहेछ  सो पत्ता लागेपछि  करोड डलरको लागतमा पूर्णतः अमेरिकी श्रम र सामग्रीको प्रयोेग गरी सन्  मा  
	उक्त भवन पुनर्निर्माण गरिएको तथ्य यहाँ विशेष उल्लेखनीय देखिन्छ  
	त्यस्तै ओटावामा सोभियत संघको निर्माणाधीन दूतावास भवनमा क्यानडाले गुप्त संयन्त्र राखेको पाइएको थियो भने सन्  मै मस्कोस्थित तत्कालीन पश्चिम जर्मनीको दूतावास भवनमा पनि धेरै विद्युतीय गोप्य संयन्त्रहरू फेला परेका थिए  क्यान्वेरास्थित चिनियाँ दूतावासमा पनि अस्टे्रलियाको सरकारले त्यस्तै संयन्त्र राखेको चिनियाँहरूले पत्ता लगाएका थिए भने लन्डनस्थित पाकिस्तानी दूतावासमा पनि सन्  मा गुप्त संयन्त्र राखेको फेला परेको थियो  
	दूतावास भवन विदेशी उच्चस्तरीय पाहुनाले प्रयोग गर्ने र बस्ने स्थान उपहारहरू आदानप्रदान गर्दासमेत तिनमा पाइने भेटिने गुप्त संयन्त्रभन्दा फरक राष्ट्राध्यक्षले प्रयोग गर्ने हवाईजहाजका विभिन्न कक्षमा समेत शक्तिशाली गुप्त संयन्त्र राखिएको तथ्यसमेत सार्वजनिक भएका छन्  चिनियाँ राष्ट्रपतिको प्रयोगका लागि विश्वविख्यात अमेरिकी बोइङ कम्पनीसँग सम्झौता गरी निर्माण गर्न लगाइएको विशेष विमानको सुरक्षा जाँच गर्दा त्यसमा सत्ताइस वटा शक्तिशाली गुप्त संयन्त्र राखिएको तथ्य सन्  मा खुलासा भएको थियो  
	करिब दुई वर्षअघि नेपाल सरकारले विश्वमा प्रयोग भई आए जस्तै मेसिनकै सहायताले त्यहाँ भएका विवरण पढ्न सक्ने पासपोर्ट एमआरपी छाप्न लागेको थियो  भारतीय पक्षले सहुलियत दरमा नेपालका लागि त्यस्तो पासपोर्ट छाप्ने प्रस्ताव गर्दा कतिपय सुरक्षा र राष्ट्रिय महत्त्वका व्यक्तिहरूको भ्रमण र व्यक्तिगत विवरणसमेत भारतीय गुप्तचरको पहुँचमा पुगी नेपालको राष्ट्रिय हित र सुरक्षामा प्रतिकूल असर पर्छ भनी भारतलाई छाप्न नदिएको यथार्थ पनि यहाँ स्मरण गर्नु सान्दर्भिक हुनेछ  
	यी माथिका विवरण र तथ्यहरू केलाउँदा परम्परागत रूपमा मानिस विशेषतः महिलाहरूको सहायताले अर्काे देशको गोप्य जानकारी लिने वा पैसाको प्रलोभनमा पारी सम्बन्धित देशका महत्त्वपूर्ण सूचना र तथ्यांक हात पार्ने कार्य अझै कायम रहेकै देखिन्छ  साथै आधुनिक प्रविधिको माध्यमबाट त्यस्तो सूचना प्राप्त गर्नु अझ सरल र भरपर्दाे हुने भएकाले गुप्त संयन्त्रको बिगबिगी संसारभरि नै बढ्दै गएको देखिन्छ  यी तथ्यहरू समेतलाई मनन गरेर मात्र ल्हासामा बनाउने भनिएका कूटनीतिक भवनहरू निर्माण गर्ने निर्णय गरिनु राष्ट्रियहित अनुकूल हुन्छ  सित्तैमा पाउँदा अलकत्रा पनि खाने मनस्थिति राख्ने हो भने त्यसको परिणाम कत्तिको भयावह हुनसक्छ भन्ने कल्पना पनि अहिले गर्न सकिँदैन  
	जाबो दुई करोड रुपैयाँ लिने छुद्र मानसिकता राखी राष्ट्रिय हित र स्वाभिमान दाउमा राख्न खोज्ने सरकार र मन्त्रीको महान् विचार हो भने रत्नपार्कमा झोला थापी नेपाली जनताबाटै उक्त दुई करोड उठाएर दरिद्र मानसिकता भएको सरकारलाई टक्र्याउने कार्यमा अग्रसर हुन सबै राष्ट्रप्रेमी नेपाली जनतालाई आह्वानसमेत गर्छु  यस्तो गम्भीर राष्ट्रिय हितसम्बन्धी विषयमा प्रतिपक्षी पार्टीहरूको ध्यान नजानु पनि त्यत्तिकै दुःखद विषय पनि हो  
	 
	
"
