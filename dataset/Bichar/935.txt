भत्किँदै आर्थिक अनुशासनश्रम नगरी ज्याला र लगानी नगरी प्रतिफल आउँदैन  यो सामान्य विषयका लागि"
	श्रम नगरी ज्याला र लगानी नगरी प्रतिफल आउँदैन  यो सामान्य विषयका लागि अर्थशास्त्रको ठूलो अध्ययन जरुरी पनि छैन नत व्यवस्थापन नै पढ्नुपर्छ  तर पनि यस सामान्य सिद्धान्तलाई बेवास्ता गरी रातारात धनी बन्नेहरुको संसारमा कमी छैन   
	यस्तो प्रवृत्ति सरकारी र निजी क्षेत्र दुवैतिर फैलिँदै गएको छ  धेरैजसो सरकारी कर्मचारी र नेता श्रम नगरी ज्याला खोजिरहेका छन् भने व्यवसायी लगानी नगरी प्रतिफल खोज्दैछन्  एउटा आदर्श समाजमा सरकारी कर्मचारीले यसरी रकम कमाए भ्रष्ट भनिन्छ भने व्यवसायीले गर्ने अनियमितता ठगी हो  यो दुवै प्रवृत्तिको मारमा भने सर्वसाधारण जनता पर्ने हुन्  जनताले उपभोग गर्ने सेवा र वस्तुको बिक्रीवितरणको अधिकार राज्य नियन्त्रित संस्थामा हुँदा त्यसको चरम दुरुपयोग भएको र सर्वसाधारणले राहत नपाएको भन्दै नेपालले उदारीकरणको नीति लिएको हो  जहाँ निजी क्षेत्रको प्रवेश र उनीहरु बीचको प्रतिस्पर्धाले सस्तो र गुणस्तरीय सेवा पाइने अपेक्षा गरिएको थियो  धेरै हदसम्म त्यो सही पनि भयो  तर खुला बजार अर्थव्यवस्था विकसित नहुँदै सुरु भएको आन्तरिक सशस्त्र द्वन्द्वले त्यसलाई भत्काइदियो  युद्धका बेला न्यायको खोजी कसैले गर्न सक्ने भएनन्  ज्यानै गइरहेका बेला गुणस्तरीय सेवा र वस्तु नियाल्ने हिम्मत कसैसँग थिएन   
	 को आन्दोलनपछि जसरी राजनीतिमा दुई ध्रुव देखिए त्यसैगरी आर्थिक व्यवस्थामा पनि अन्यौल बढ्न थाल्यो  दीर्घकालीन लगानी गरेर नाफा कमाउन सकिनेमा व्यवसायीहरु ढुक्क हुन सकेनन्  पहिले द्वन्द्व र त्यसपछि माओवादीको अस्पष्ट नीतिले लगानीलाई प्रोत्साहित गरेन  वैयक्तिक सम्पत्तिको अधिकारदेखि चन्दा लगायतका विषयले व्यवसायीलाई निरुत्साहित गर्यो  यसकारण तत्काल फाइदा लिन सकिने उपायको खोजी हुनथाल्यो  रेमिट्यान्सले बजारमा नगद प्रवाह बढाउनुका साथै बैंकिङ क्षेत्रको विस्तार गरिदिएकै थियो  उद्योगधन्दा कृषि र मूल्य अभिवृद्धिमा सघाउ पुर्याउने सेवा क्षेत्र नभएका बेला च्याउसरि उमि्रएका वित्तीय संस्था र सहकारीलाई सही ढंगबाट नाफा कमाउन कठिन हुँदै गयो  सहकारीलाई राजनीतिक दलहरुले पनि आफ्नो मुख्य मुद्दा बनाए  निश्चित भूगोल र समुदायका मान्छे सहकार्य गरेर अर्थोपार्जन गर्नुपर्ने मान्यता राख्ने सहकारीलाई बैंक वित्तीय संस्था जसरी चल्नेगरी विस्तार गरियो   
	वित्तीय क्षेत्र नबुझेका वा निहित स्वार्थ बोकेर छोटो समयमा धनी हुने समूह वित्तीय क्षेत्रमा प्रवेश गर्न थाल्यो  दैनिक कार्यसञ्चालनको जिम्मा पाएका संस्था प्रमुखहरुलाई अत्यन्त धेरै रकम दिएर बढी नाफा कमाउन प्रोत्साहित गरियो वा उनीहरु आफै त्यतातिर लागे  त्यसपछि यिनै संस्थाले लगानी नगरी नाफा कमाउने उपाय सुझाइदिए  त्यसमा अलि महत्वाकांक्षी युवाहरु अन्धाधुन्द रूपमा पौडिन थाले  हो यहीनेर अनुशासन गुम्यो  वित्तीय संस्थाले अनुशासन मिचेर लगानी गरे र लिनेले मस्ती गर्यो   
	अर्थशास्त्रीय सिद्धान्तले सरकारले गर्ने जथाभावी खर्च र त्यसले निम्त्याउने मूल्यवृद्धिलाई चरम अनुशासनहीनता भन्छ  जसले आम सर्वसाधारणलाई असर गर्छ  सर्वसाधारणको रकम सुरक्षा गर्नुपर्ने वित्तीय संस्थाको अनुशासनहीनताले पनि ठूलो समूह प्रभावित हुने हुँदा चिन्ताको विषय हो  न वित्तीय संस्थाले श्रम गर्नुपर्यो न ऋण लिनेले लगानी नै गर्नुपर्यो  सर्वसाधारणको पैसा लगाइयो र नाफा खाइयो  तर सिद्धान्त विपरीत भएकैले केही ठूला सहकारी र हाउजिङका व्यवसायी भाग्दै हिँड्नुपरेको छ  उनीहरुले लाख कोसिस गरे पनि उम्किने ठाउँ छैन  किनभने यो कसै व्यक्तिले नभई अर्थतन्त्रले गरेको सुधार करेक्सन हो  तर यसको अर्थ अब यस्ता अपराध समाजमा हुँदै हुँदैनन् भन्ने होइन   
	हाम्रोजस्तो सानो र अति कम विकसित मुलुकमा यस्ता गतिविधिको सुधार हुन केही समय लाग्छ  विकसित देशमा सन्तुलन मिलाउने संयन्त्र बलियो हुँदा धेरै मानिस नठगिई यस्ता अनियमितता नियन्त्रण हुन्छन्  करेक्सन जहाँ पनि हुन्छ मात्र समय लाग्ने हो   
	कहिले करेक्सन नभएको जस्तो लाग्ने अनियमितता सरकारी संयन्त्रभित्रको हो जसलाई भ्रष्टाचार भनिन्छ  जस्तो प्रधानमन्त्री बाबुराम भट्टराईबाट सुरुमा धेरै अपेक्षा थियो  तर उनी नै इतिहासकै सबैभन्दा भ्रष्ट सरकारको नेता बन्ने खतरा बढेको छ  उनको जगजगी छ  मिडियाले जतिसुकै लेखे पनि उनलाई मतलब छैन  जस्तो माथिल्लो त्रिशूली  एको क्षमता बढाउने विषय  सम्भवतः उनी अबको मन्त्रिपरिषद बैठकमा उक्त प्रस्ताव पास गर्छन्  मुलुकलाई  अर्ब रुपैयाँको व्ययभार बोकाउँछन्  उनी र उनी निकटकाहरुको स्वार्थपूर्तिका लागि गरिने निर्णयको बोझ हामी सबैले बोक्नुपर्छ  चीनबाट थप अनुदानमा जहाज ल्याउने र त्यससंँगै किन्ने भनेर झुक्याएर साना जहाज खरिद प्रक्रिया पास गरेको सरकारलाई अहिले कठिन भएको छ  वाषिर्क अनुदान भित्रैबाट जहाज ल्याउन चीनले भनेपछि अर्थलाई पत्र पठाउन कठिन भएको हो  यसमा प्रधानमन्त्री अर्थ वा पर्यटन मन्त्रीलाई घाटा छैन  मात्र चक्रपथ विस्तारको काम रोकिन्छ  यससँगै उक्त अनुदान रकम खर्च गर्ने भनिएको हिमाली जिल्लामा सडक पुग्दैन  सास्ती जनतालाई हुन्छ भने यसमा लिप्तलाई मस्ती हुन्छ  यसमा लागेकाहरुले विना श्रम ज्याला पाउँछन्  जुन निक्कै आकर्षक हुनेछ  यस्ता गतिविधिलाई तत्काल कारवाही गर्नेगरी स्थापना भएको अख्तियार दुरुपयोग अनुसन्धान आयोग पनि सरकारका सामु निरीह छ  किनभने तिनै प्रधानमन्त्रीले आफ्नो मान्छेलाई सचिव बनाएर पठाएकाले अंकुश लाउन नसक्ने अडकल गर्न थालिएको छ  उत्तरदायित्व र जवाफदेहिता बिनाको सरकारी संयन्त्र र लगानी नगरी नाफा खोज्ने व्यवसायीका बीच सर्वसाधारण थिचिएका छन्  नठगिई सेवा वा वस्तु उपभोग गर्नसके भनेर ढुक्क हुने अवस्था छैन  यस्तो अवस्थामा सर्वसाधारणले मुख ताक्ने भनेको सरकार नै हो  सरकार नै सर्वसाधारणको हित हेर्न चाहँदैन भने पिल्सिनुको विकल्प छैन   
	 
"
