नेपाली राजनीतिको सैद्धान्तिक पुनर्गठननेपाली राजनीतिको सैद्धान्तिक पुनःगठन आजको आवश्यकता हो "
	नेपाली राजनीतिको सैद्धान्तिक पुनःगठन आजको आवश्यकता हो  यसका लागि राजनीतिका दार्शनिक स्रोतहरूको विश्लेषण गर्नु महत्वपूर्ण हुन्छ  राजनीतिसँग सम्वन्धित केही प्रश्नमा रचनात्मक विमर्श र विश्व अनुभवको संश्लेसण अर्को आवश्यक काम हो  राज्यको चरित्र कस्तो बनाउने  सामाजिक तथा आर्थिक अन्तरविरोधहरूको समाधान कसरी हुन्छ  मानवीय मनोविज्ञानको व्यवस्थापन कसरी गर्ने  देश र मान्छेको जीवन कसरी समुन्नत बनाउने  राजनीति गर्नेका लागि यी निकै महत्वपूर्ण प्रश्न हुन्  यिनै प्रश्नको समाधानका लागि राजनीतिक दर्शन सिद्धान्त राजनीतिक मोडल र अभियानहरू बनाइएका छन्  माक्र्सवाददेखि उदारवादसम्मका थेसिसहरूको राजनीतिक अर्थ पनि यिनै प्रश्नहरूसंँग जोडिन्छ  राजनीति गर्नेहरूका लागि ज्ञान यसैकारण महत्वपूर्ण हुन्छ  तर नेपाली राजनीतिमा ज्ञान निर्माणको प्रक्रिया सुस्त लाग्छ  हामीकहाँ नवीन विचारहरूको खोजी अध्ययन र आविष्कारको संस्कृतिले अझै आकार लिएको छैन  नेपाली समाजलाई हेर्ने विश्लेषण गर्ने र बदल्ने राजनीतिक दृष्टिकोण हाम्रै ज्ञान र अनुभवमा आधारित छैनन्  त्यसो त हाम्रो राजनीतिले ज्ञान निर्माण र प्रयोगको प्रक्रियामा प्रवेश गरेकै छैन  बरु यो त सूत्रहरू घोक्ने र थोपर्ने पुरातन विधिबाटै चलिरहेको छ  नेपाली राजनीतिलाई सही दिशा दिने नवीनतम् सैद्धान्तिक आधारहरूको अभाव हाम्रो सन्दर्भमा डरलाग्दो क्राइसिस हो   
	यही क्राइसिसबाट अगाडि जान नेपाली राजनीतिमा मौलिक चिन्तन बहस र ज्ञानको आवश्यकता खड्किएको छ  यसका लागि मुख्यतः दुईवटा दार्शनिक आधारहरूको विश्लेषण पहिलो सर्त हो  उदारवाद र माक्र्सवादको विश्लेषण  उदारवादका पिता जोहन लक हुन्  बेलायत उदारवादी अर्थराजनीतिक चिन्तनको मक्कामदिना हो  यसैगरी माक्र्सवाद विश्व राजनीतिको अर्को विशाल धुरी हो  यी दुई विचारधाराहरूले विश्व अर्थराजनीतिलाई सिञ्चित गरेका छन्  यिनीहरू दुई फरक राजनीतिक विश्व दृष्टिकोणहरू हुन्  माक्र्सवाद निजी सम्पत्तिको अन्त्य चाहन्छ  राजनीतिको आधार उत्पादन सम्वन्धलाई मान्छ  माक्र्सका लागि मान्छेको भन्दा सर्वहारा वर्गको महत्व धेरै छ  वर्गीय अन्तरविरोध माक्र्सवादको मूल विषय हो  माक्र्सका अनुसार साम्यवाद सम्भव छ  जहाँ राज्यको विलोप अवश्यम्भावी हुन्छ  यो सबै प्रक्रियालाई अगाडि बढाउन सर्वहारा वर्गले क्रान्ति गर्छ  तर माक्र्सवादको ठीक विपरीत जोहन लक निजी सम्पत्तिको प्रबर्द्धनमा विश्वास गर्छन्  बजारलाई अर्थराजनीतिको मूलतत्त्व ठान्छन्  नेपाली राजनीतिमा गहिरो प्रभाव दिने यी दृष्टिकोणहरूलाई कसरी बुझ्ने  यसैका आधारमा नेपाली राजनीतिको सैद्धान्तिक पुनःगठन अगाडि बढाउन सहयोग पुग्नेछ  यिनै दुई राजनीतिक दर्शनहरूमाथि चिन्तन आलोचना अनुसन्धान र नवीनताको खोजीले मात्र नेपाली राजनीतिको पुनःगठन सम्भव छ   
	माक्र्सवादका अनुसार समाजमा वर्गहरू हुन्छन्  वर्गीय अन्तरविरोधहरू हुन्छन्  वर्गीय शोषणहरू हुन्छन्  यसर्थ वर्ग संघर्ष हुन्छ  यसैले माक्र्सवाद वर्गीय अन्तरविरोध हल गर्ने विज्ञान हो  यसैका आधारमा संसारभर जबर्जस्त वर्ग संधर्षहरू चर्काइए  सन्  मार्च  को पेरिस विद्रोह यसको पहिलो अभ्यास थियो  नेपालमा विसं  सालदेखि नेपाली कम्युनिष्टहरूले यही विश्वासमा राजनीति गरिरहेका छन्  माक्र्सले जे भने त्यो सही हो  तर उनले सम्पूर्ण सही भने त  समाजमा वर्गहरूमात्र छैनन् जातहरू पनि छन् जातहरू मात्र छैनन् क्षेत्रीय विभेदहरू पनि छन्  समाजमा स्वतन्त्रताको आकांक्षा पनि छ  यौन पनि छ  रोग पनि छ  फरकफरक क्षमताहरू पनि छन्  मान्छेका असीमित आकांक्षाहरू पनि छन्  समाजमा वर्ग वर्ग संधर्ष र वर्गीय अन्तरविरोधहरू बाहेक अन्यलाई देख्न नसक्नु माक्र्सको सीमा थियो  समाजमा जाति भाषा क्षेत्र र लिंगसँग सम्वन्धित अन्तरविरोधहरू पनि महत्वपूर्ण हुने रहेछन्  समाजको शक्ति सम्वन्ध वर्गीयमात्र हुँदैन  हरेक व्यक्ति र व्यक्तिका प्रवृत्तिहरू फरक हुन्छन्  समाजमा विभिन्न आयाम र अन्तरविरोधहरू हुन्छन्  सबै खाले अन्तरविरोधहरूलाई नदेख्नु र त्यसको समाधान नदिनु माक्र्सवादको सीमा हो  माक्र्सवाद वर्गीय अन्तरविरोधहरूको समाधान हुनासाथ अरु सबै विषयको समाधान हुन्छ भन्ने ठान्छ  तर विश्व राजनीतिक अनुभवहरूले यो मान्यतालाई आजसम्म पुष्टि गरेको देखिएन  यसर्थ अर्थराजनीतिमा वर्गमात्र देख्नु माक्र्सको कमजोरी थियो  यसैगरी उदारवादी चिन्तक जोहन लकले निजी सम्पत्तिको सुरक्षामात्र देखे  उनले त्यसको क्रूरता देख्न सकेनन्  यो उनको कमजोरी थियो  यही प्रवृत्ति नेपाली राजनीतिमा पनि देख्न सकिन्छ   
	नेपाली राजनीतिमा समाजवाद अर्को महत्वपूर्ण प्रस्ताव हो  उदारवादीहरूले राजनीतिक समाजवादको बहस गर्छन्  माक्र्सवादीहरू समाजवाद निर्माणमा आर्थिक न्यायलाई जोड दिन्छन्  कम्युनिष्टहरू समाजवाद सर्वहारा वर्गले निर्माण गर्ने प्रचार गर्छन्  तर यी सबै राजनीतिक प्रस्तावहरूमा भ्रमहरू छन्  माक्र्सवादी दृष्टिकोणअनुसार सर्वहारा वर्गले समाजवाद निर्माण गर्छ  समाजवादमा व्यक्तिगत सम्पत्ति निरुत्साहित हुन्छ  के यस्तो सम्भव छ  निजी सम्पत्तिको आकांक्षाविना मान्छेले कसरी प्रगति गर्छ  किन उत्पादनमा सहभागी हुन्छ  मान्छेको प्राकृतिक चरित्र नै अन्वेशन गर्ने उत्पादन गर्ने सुखभोग गर्ने हो  कमाउने हो  कमाउन मान्छेलाई प्रेरित गर्ने विषयहरू उसका निजी आकांक्षाहरू हुन्  उसका निजी सपनाहरू हुन्  मान्छेलाई स्वाभाविक चरित्रबाट अगल गरेर अरुका लागि काममा लगाउन सकिँदैन  यस्तो सोभियत संघमा पनि भएन नत चीनमा भयो  माक्र्सवादी प्रस्तावले मान्छेको मनोविज्ञानलाई बुझ्न सकेन  माक्र्सवादमा यही कमजोर भयो  त्यसो त समाजवाद कुनै खास वर्गको मात्र व्यवस्था होइन  यो त मान्छेका लागि हो  त्यसैले यसको निर्माण कुनै एक वर्ग जात वा अधिनायकत्वबाट हुँदैन  समाजवाद असल मान्छेहरूले बनाउँछन्  सर्वहारामात्र असल हुँदैन  सर्वहारामात्र असल हुन्छ भन्नु राजनीतिक बेइमानी हो  यस्तो एकलकाँटे विश्वासले समाजवाद निर्माण हुँदैन  राज्यको भूमिकालाई अलग गरेर समाजवादको कुरा गर्ने उदार समाजवादी अभिमतको पनि अर्थ खासै सान्दर्भिकता देखिँदैन  
	त्यसो त कम्युनिष्टहरू समाजवादलाई लक्ष्य मान्दैनन्  उनीहरूको अन्तिम लक्ष्य साम्यवाद हो  साम्यवाद यस्तो व्यवस्था हो जहाँ वर्ग राज्य र राजकीय प्रक्रियाहरू विलोप हुन्छन्  समाज समृद्ध हुन्छ  यो स्वर्ग हुन्छ  तर कहिले   
	कसरी  के यस्तो होला नै  माक्र्सवादले राजनीतिमा सपनाहरूको खेती लगाउँछ  साम्यवादको सपना देखाउँछ  एकदिन वर्गहरूको विलोप हुन्छ  वर्गहरूको विलोप हुनासाथ समाजमा अन्तरविरोध र द्वन्द्वहरू समाधान हुन्छन्  त्यसपछि राज्यको आवश्यकता पर्दैन  पुलिस सेना अदालत चाहिँदैन  साम्यवाद आउँछ  तर हिजोका अनुभवहरूले के बताउँछन् भने कम्युनिष्ट व्यवस्थाले वर्गहरूको विलोप गर्दैन बरु रुपान्तरण गर्छ  सोभियत संघदेखि नेपालसम्मको अनुभव यही हो  समाजमा अन्तरविरोधहरू कहिल्यै सकिँदैनन्  यिनीहरूको समाधान कहिल्यै हुँदैन  अन्तरविरोधरहित समाज बन्नै सक्दैन  राज्यले यसको व्यवस्थापन निरन्तर गरिरहनुपर्ने हुन्छ  यसका अतिरिक्त राज्यले शिक्षा स्वास्थ्य सामाजिक न्याय लगायत मानव विकास र समृद्धिको समेत व्यवस्थापन गर्छ  यसर्थ राज्य सधै आवश्यक हुन्छ  समग्र मानव सभ्यता निर्माणमा राज्यको भूमिका निकै महत्वपूर्ण हुन्छ   
	कम्युनिष्टहरूले राजनीतिमा मानवतालाई कहिल्यै प्राथमिकता दिएनन्  पुँजीवादीहरूले वर्गको कुरा कहिल्यै उठाएनन्  उदार पुँजीवादीहरू मान्छे स्वतन्त्रताको भोग गर्न जन्मिएको मान्छन्  माक्र्सवादीहरू मान्छे संघर्ष गर्न र सामूहिकता निर्माण गर्न हो भन्ने ठान्छन्  तर मान्छे स्वतन्त्रता पनि चाहन्छ संघर्ष पनि गर्छ र समाज पनि बनाउँछ  यसका लागि उसलाई प्रेरित गर्ने तत्त्वहरू असीमित हुन्छन्  मान्छेलाई सूत्रमा बुझ्न सकिँदैन  राजनीतिलाई पनि सूत्रमा बुझ्नु भूल हुनेछ  तर माक्र्सवादी र उदार पुँजीवादीहरू दुवैले राजनीतिलाई सूत्र बनाए  यही सूत्रको जगमा उभिएर नेपाली राजनीति चलिरहेको छ  यो निकै ठूलो राजनीतिक भूल हो  यसलाई फेर्न आवश्यक छ  यस्तो राजनीतिक आधारहरू निर्माण गर्न आवश्यक छ जसले मान्छेलाई सर्वोपरी स्थान दिन सकोस्  मान्छेका आवश्यकता सपना र महत्वाकांक्षाहरूलाई सम्बोधन गर्न सकोस्  मानवीय समाजवाद निर्माणका आधारहरू बनाउन सकोस्  नेपाली राजनीतिलाई मौलिक चिन्तन र रचनात्मक प्रवृत्तिहरूबाट सजाउन सकोस्   
	 
	 
	 
"
