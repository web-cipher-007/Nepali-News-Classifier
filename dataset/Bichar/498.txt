विमानस्थल निजीकरण"बिना टेन्डर बिना प्रतिस्पर्धा बिना गृहकार्य सरकारी सम्पत्तिको निजीकरण गर्न खोज्नु भनेको अनैतिकताको पराकाष्ठा हो  ""
	बिना टेन्डर बिना प्रतिस्पर्धा बिना गृहकार्य सरकारी सम्पत्तिको निजीकरण गर्न खोज्नु भनेको अनैतिकताको पराकाष्ठा हो  निजीकरण भित्रैदेखि राजनीतिक निर्णय हो  राजनीतिक निर्णय यसकारणले हो कि यो प्रक्रियाले सार्वजनिक अथवा जनताको सम्पत्ति व्यक्ति वा व्यक्तिगत कम्पनीलाई हस्तान्तरण कार्य गर्छ  सार्वजनिक सम्पत्ति बेच्दा कार्यान्वयन गर्ने निकाय अर्थात सरकारले सर्वप्रथम जनताको स्वीकृति लिनुपर्छ र बेच्ने प्रक्रिया पारदर्शी र सम्पत्तिको अधिकतम मूल्य प्राप्त गर्ने प्रक्रिया अपनाउनुपर्ने मात्र होइन प्रक्रियाबारे जनता एवं सहभागी हुनखोज्ने सबैले थाहा पाउनुपर्छ   
	सबैखाले सरकारी सम्पत्तिको निजीकरण एकैखाले नहुन सक्छ  तैपनि साधारणतया निजीकरण कार्यको अनुभवबाट एउटा प्रक्रिया अपनाइएको पाइन्छ  यो प्रक्रियाको थालनी सबैभन्दा पहिला निजीकरण गर्ने वा नगर्नेबारे राजनीतिक निर्णयबाट सुरु गरिन्छ  राजनीतिक निर्णय भन्नाले सरकार वा मन्त्रिपरिषद्ले यस्तो निर्णय गर्छ  निजीकरण गर्ने निर्णय गरिसकेपछि निजीकरण केका लागि गर्न लागिएको हो स्पष्ट गरिन्छ  सम्पत्ति बेच्ने हो कि कम्पनी भए कम्पनीको पूरा वा आंशिक सेयर बेच्ने हो कि व्यवस्थापन करारमा दिने हो  का बारे सरकार स्पष्ट हुनुपर्छ  व्यवस्थापन करारमा दिंदा पनि व्यवस्थापनको कार्यमात्रै निजीकरण गर्ने हो कि निजीकरणपश्चात् लगानीकर्ताले थप लगानी पनि गर्ने हो त्यसबारे पहिल्यै निर्णय गर्नुपर्छ  यति कार्य पूरा गरिसकेपछि सम्पत्ति हस्तान्तरण गर्ने हो भने कुनै स्वतन्त्र व्यावसायिक लेखापरीक्षकद्धारा मूल्यांकन गरिनुपर्छ  यस्तो मूल्यांकनको नतिजा सरकारले कसैलाई थाहा नदिई छातीभित्र लुकाएर राखेर निजी क्षेत्रबाट व्यवस्थापनका लागि प्रस्ताव आह्वान गर्न सक्छ वा न्यूनतम सेवा शुल्क सरकारलाई तिर्ने सर्त राखी सबैभन्दा बढी सेवा शुल्क तिर्न तयार हुने निजी क्षेत्रलाई व्यवस्थापन हस्तान्तरण गर्न सक्छ   
	निजी क्षेत्रले व्यवस्थापन करारको साथसाथै थप लगानी गर्ने हो भने कुन क्षेत्रमा कति लागतको लगानी कति वर्षमा गर्ने हो भनी सरकारले पहिल्यै मूल्यांकन गरी टेन्डर माग गर्दा निजी क्षेत्रलाई स्पष्ट तोकिदिनुपर्छ  संसारभरि सरकारी सम्पत्तिको बेचबिखन व्यवस्थापन हस्तान्तरण वा सरकारले निजी क्षेत्रबाट खरिद गर्ने वस्तु वा सेवा सबैभन्दा आर्थिक रुपले लाभजनक पारदर्शी र समय अनुकूल बनाउने कार्य भनेको प्रतिस्पर्धी टेन्टरमार्फत हो  यस्तो टेन्डर राष्ट्रिय वा अन्तर्राष्ट्रिय दुवै किसिमको हुनसक्छ   
	यहाँनेर स्मरणीय कुरा के छ भने टेन्डर आह्वान गर्दा सबै कुरालाई स्पष्ट पारी कुनै एउटा कार्यको लागिमात्र प्रतिस्पर्धा गराइन्छ  यसलाई अंग्रेजीमा जिरोइङ भनिन्छ  धेरै कुरामा एकैपटक प्रतिस्पर्धा गराउन खोजियो भने टेन्डरको मूल्यांकन कार्य एकदम कठिन र जटिल हुन आउँछ  प्रत्येक कार्यको वित्तीय मूल्यांकन गर्न असंभवजस्तै हुन्छ  उदाहरणका लागि विमानस्थल व्यवस्थापन निजीकरण पनि गर्ने र विमानस्थलको स्तरोन्नतिका लागि लगानी पनि गर्न लगाउने जस्ता कार्यहरु एउटै टेन्डरबाट आह्वान गर्दा दुबैको मूल्यांकन गर्न कठिन हुन्छ  व्यवस्थापन करारमा मात्र दिने हो भने कति शुल्क सरकारलाई दिने हो भनी प्रतिस्पर्धा गराउन सकिन्छ  तर त्यसैमा स्तरोन्नतिका लागि पनि कार्य गर्न लगाउने हो भने दुइटैलाई एउटैमा मिसमास गर्दा यी दुबै कार्यको मूल्यांकन गर्न गाह्रो हुन्छ  एउटा प्रतिस्पर्धीले शुल्क धेरै दिन्छु भन्ला अर्कोले स्तरोन्नतिका लागि महंगो मूल्य माग्यो भने कम शुल्क तिरी स्तरोन्नतिको कार्यसमेत कम खर्च बेहोर्ने प्रस्तावसंग दाँज्न कठिन हुन्छ  यसैले चाहे राष्ट्रिय होस् वा अन्तर्राष्ट्रिय होस् टेन्डर आह्वान भनेको एउटा कार्यका लागिमात्र जिरोइङ प्रतिस्पर्धा गराइनुपर्छ   
	सरकारी सम्पत्तिको व्यवस्थापन करारमा दिँदा नेपालजस्तो देशमा मात्र होइन विकसित देशहरुमा समेत हुने गरेको भ्रष्टाचारबारे यहाँ स्पष्ट गर्नु सान्दर्भिक हुन्छ  यस किसिमको निजीकरण प्रक्रियामा सम्पत्ति प्रयोग गरेबापत सरकारलाई एकमुष्ठ रकम दिने कुरामा प्रतिस्पर्धा त होला तर निजीकरणपश्चात् निजी क्षेत्रले त्यस्तो सम्पत्ति अरुलाई प्रयोग गर्न दिएबापत उठाउने शुल्कबारे साधारणतया उल्लेख गरिएको हुँदैन  जसका कारण देखाउनका लागि सबैभन्दा बढी सेवा शुल्क सरकारलाई दिने प्रतिस्पर्धा त गराइयो भनिन्छ तर व्यवस्थापन लिनेले सम्पत्ति उपयोग गरेबापत उठाउने शुल्क मनोमानी रुपले बढाएको कार्यमा भने कसैको ध्यान गएको हुँदैन  उदाहरणका लागि काठमाडौं महानगरपालिकाले आकासे पुलको निर्माणका लागि प्रतिस्पर्धा त गराएको हुन्छ तर पुलमुनि स्थापना हुने पसलको बहाल भने पुल निर्माण गर्ने निजी क्षेत्रले मनोमानी रुपमा शुल्क उठाएकोमा कसैको ध्यान जाँदैन  सरकारी निजी क्षेत्र साझेदारी कार्यक्रमभित्र हुने भ्रष्टाचारको यो लुकाइएको ठूलो नमुना हो   
	त्रिभुवन अन्तर्राष्ट्रिय विमानस्थलको व्यवस्थापन निजी क्षेत्रलाई शुल्कमा प्रतिस्पर्धा गराई सबैभन्दा बढी शुल्क तिर्नेलाई जिम्मा त दिइएला जिम्मा दिइएको भोलिपल्टदेखि विमानस्थलमा अवतरण गर्ने उड्ने पार्किङ गर्ने ग्राउन्ड ह्यान्डलिङ शुल्क बढायो भने त्यो शुल्क कसरी प्रतिस्पर्धी भयो  उसै त त्रिभुवन अन्तर्राष्ट्रिय विमानस्थल प्रयोग गर्ने विमान कम्पनीहरुले अहिले नै महंगो शुल्क तिरिरहेका छन्  यदि निजीकरणपछि पुनः शुल्क बढ्यो र विमानस्थलमा विमानहरु नै अवतरण गर्न र उड्न छोडे भने के होला  सेवा शुल्कबापत सबैभन्दा बढी पनि तिर्ने र प्रदान गरिएको सेवा पनि गुणस्तरीय र सबैभन्दा सस्तो गराउने कार्य एकैपटक प्रतिस्पर्धा गराउने औजार भनेको कार्यदक्षतामा आधारित व्यवस्थापन करार हो   
	यस्तो करार के हो  भनी बुझ्नका लागि काठमाडौं उपत्यकाको खानेपानी वितरणका लागि आव  र  मा कार्यान्वयन गर्न खोजिएको व्यवस्थालाई हेरे पुग्छ  एसियाली विकास बैंकले मेलम्ची खानेपानी आयोजनामा लगानी गर्नुअघि काठमाडौं उपत्यकाको खानेपानी वितरण कार्यमा व्यापक सुधारका लागि व्यवस्थापन करारमा दिनुपर्ने सर्त राखेको थियो  यस्तो करारका लागि अनुभवसिद्ध अन्यत्र खानेपानी वितरणमा संलग्न यथेष्ट प्राविधिक कर्मचारी एवं वित्तीय अवस्था मजबुत भएको कम्पनीलाई दिने सुझाव राखेको थियो  यो कार्यका लागि सबैभन्दा पहिला सरकारले काठमाडौं उपत्यकाको खानेपानी वितरणको स्थिति वितरण प्रणाली चुहावट आदिको पूर्वअध्ययन गरी गर्नुपर्ने सुधारको फेहरिस्त तयार गरेको थियो  तत्पश्चात् आफूमा क्षमता नभएका कारण अन्तर्राष्ट्रिय परामर्शदाताको सेवा उपयोग गरी  सय पृष्ठभन्दा बढीको बिड डकुमेन्ट तयार पारेको थियो   
	यो डकुमेन्टमा खानेपानीको हालको वितरणस्थिति गर्नुपर्ने सुधारबारे स्पष्ट उल्लेख गरिएको थियो  व्यवस्थापन करारमा लिन चाहनेले तोकिएको समयावधिमा दिनको कति लिटर पानी प्रत्येक धारामा र कुन गुणस्तरको उपलब्ध गराउनुपर्ने भनी सर्त राखेको थियो  यो सर्तभन्दा कम भएमा व्यवस्थापन जिम्मा लिनेले हर्जाना तिर्नुपर्ने र बढी सेवासुविधा उपलब्ध गराएमा बोनस दिने अथवा कार्यदक्षताका आधारमा हर्जना वा थप बोनस दिने व्यवस्थापन करारका लागि प्रस्ताव तयार गरिएको थियो  यति हुँदाहुँदै पनि पानीको शुल्क बढाउने कार्यमा भने एउटा कानुनद्धारा नै व्यवस्था गरिएको स्वतन्त्र खानेपानी महसुल निर्धारण आयोगको गठनसमेत गरिएको थियो  आयोगको स्वीकृतिबेगर व्यवस्थापन लिने कम्पनीले शुल्क बढाउन पाउने थिएन  खानेपानी जस्तो अत्यावश्यक वस्तुलाई समेत निजीकरण गराउन खोजियो भनी राजनीतिक स्तरसम्म ठूलो स्वर आउन थालेपछि यो प्रक्रिया अवरुद्ध हुनपुगेको थियो  राजनीति नगर्ने काठमाडौ उपत्यका खानेपानी लिमिटेडका कर्मचारी साथीहरु यस्तो अवसर गुमेकोमा अहिलेसम्म पनि चिन्ता व्यक्त गरिरहेका छन्   
	समाजमा दुवै थरीका मान्छे हुन्छन् असल पनि र खराब पनि  त्यसैगरी निजी क्षेत्रका उद्यमीव्यवसायी पनि असल र खराब दुवै थरीका हुन्छन् सक्षम र असक्षम पनि हुन्छन्  एकथरी मानवीय सोच र बुद्धि लगाएर समाजमा धन सिर्जना गर्दै पैसा कमाउने हुन्छन् भने अर्कोथरी सरकारी मान्छेलाई पट्याई मिहेनत नै नगरी पैसा कमाउने पनि हुन्छन्  जुनकुनै पनि समाजको उन्नति असल उद्यमीको संख्या बढाउँदै छलछाम गरी कमाउनेको संख्या घटाउँदै गएमा मात्र हुनसक्छ  नेपालको अहिलेको राजनीतिक अस्थिरता नीतिगत अन्योलता आफ्नो घोषणापत्रमा भन्ने एकथरी र गर्ने अर्कोथरी अनैतिक सोच भएका राजनीतिक दलहरुका अवस्थामा कोही पनि सक्कली स्वदेशी उद्यमी त परैजाओस् विदेशी लगानीकर्ता आउनु भनेको तिनलाई कुनै पनि हालतमा असली उद्यमी ठान्न सकिंदैन  निजी क्षेत्रको कुरा गर्दा अंग्रेजीमा फ्लाइ वाइ नाइट इन्टरपि्रनर अथवा रातिराति प्लेन चढेर आई राति नै काम फत्ते गरी भोलिपल्ट बिहान प्लेन चढेर र्फकने उद्यमीहरु प्रशस्तै पाइन्छन्  रातको समयमा आफ्नो काम फत्ते गर्नेलाई यहाँ उल्लेख नै गर्न नसकिने हुन्छ  यस्तै खाले व्यवसायीलाई बिना टेन्डर बिना प्रतिस्पर्धा बिना गृहकार्य सरकारी सम्पत्तिको निजीकरण गर्न खोज्नु भनेको अनैतिकताको पराकाष्ठा हो  त्रिभुवन अन्तर्राष्ट्रिय विमानस्थलको व्यवस्थापन करारमा नै दिने हो भने पनि उल्लेख गरिएका सबै कार्यहरु सरकारले पूरा गर्नु अनिवार्य सर्त हुनेछ   
	 
"
