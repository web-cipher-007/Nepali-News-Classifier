संघीयताको भूराजनीतिक आयामनेपालको संविधान निर्माणमा सर्वाधिक ठूलो चुनौती बन्यो संघीयताको विवाद "
	नेपालको संविधान निर्माणमा सर्वाधिक ठूलो चुनौती बन्यो संघीयताको विवाद  अन्त्यमा यही विवाद नै संविधानसभा विघटनको औपचारिक कारकसमेत बन्न पुग्यो  यद्यपि संविधानसभा विघटन एउटा उद्देश्यमूलक योजनाको मातहत गरिएको थियो र नियत नै विघटनका पछाडिको मुख्य कारक थियो  यस विषयमा कसैलाई भ्रम थियो भने पनि यसबीच ती भ्रमका पर्दा हटिसकेका छन्   
	राज्य पुनर्संरचना नयाँ संविधानको मुख्य अन्तरवस्तु थियो र संघीयता राज्य पुनर्संरचनाको एउटा महत्वपूर्ण अङ्ग  अनि संघीयताको समग्र बहसमा पहिचानको प्रश्न एउटा अंशमात्रै थियो र पहिचानभित्र पनि जातीय पहिचान त अंशको पनि अंशमात्रै  तर चिसो भनेकै कोकाकोला भन्ने विज्ञापनजस्तै राज्य पुनर्संरचनाको बहस यसरी बरालियो कि संविधान भनेको पहिचान हो र पहिचान भनेको एकल जातीय पहिचान भन्ने ढिपी जबर्जस्त रूपमा अगाडि आयो  अनि एकल जातीय पहिचान हुँदैन भने बरु संविधानसभा भर्सेलामा परे परोस् भन्ने ठाउँमा पुग्यो  समाजको एउटा हिस्सामा रहेका संघीयतासम्बन्धी यही खण्डित अतिरञ्जित या प्रायोजित बुझाइ र अर्को हिस्सामा उत्पन्न भएको असुरक्षाभावले नेपाली समाज गएको वैशाखजेठताका अभूतपूर्व तनावमा फँस्न पुग्यो  
	आज पनि राज्य पुनर्संरचना संघीयता र पहिचानसम्बन्धी अन्यौल बाँकी नै छन्  स्पष्टता हासिल नगरी नयाँ निर्वाचनमा गयौं भने पनि त्यसबाट वाञ्छित परिणाम आउने सम्भावना न्यून हुनेछ  अबको चुनाव अझ बढी जातीयक्षेत्रीयसांस्कृतिक अतिको जगमा सम्पन्न हुनेछ र त्यस्ता कन्स्िटच्युएन्सीबाट निर्वाचित प्रतिनिधिहरू अझ बढी कठोर र सम्झौताहीन हुनेछन्  सामाजिक विद्वेष र तिक्तताको जगमा खडा भएको संविधानसभाले संघीयताको विवाद टुङ्ग्याउने सम्भावना झनै कठिन हुनेछ  तर राजनीतिक नेतृत्वको ध्यान यस विषयमा गएजस्तो देखिँदैन  
	अनि संघीयताका बाह्य आयामबारे पनि गम्भीर छलफल हुनसकेन  विश्वव्यापीकरणको आजको युगमा कुनै एउटा मुलुक विशेषमा हुने राजनीतिक परिवर्तनले विश्व राजनीतिलाई प्रत्यक्षप्रच्छन्न प्रभाव पार्छ नै  त्यसमाथि नेपालजस्तो संवेदनशील भूराजनीतिमा अवस्थित मुलुकका राजनीतिक आयाम र राज्य ढाँचाले छिमेकीहरूको ध्यानाकर्षण गर्छ र जबर्जस्त चासो जगाउँछ जुन स्वाभाविकै हो  तर गएका चार वर्षमा संघीयताका बाह्य आयामबारे कमै बहस भयो  यसका अवसर र चुनौतीबारे कमै ध्यान गयो  
	गतवर्ष ओबामाले रिब्यालेन्सिङ एसियाका नाममा अमेरिकी विदेश नीतिमा महत्वपूर्ण परिवर्तन ल्याए  यसको पर्याप्त व्याख्या त गरिएको छैन तर यसको निहितार्थ अब अमेरिकाको मुख्य ध्यान एसियाप्रशान्त क्षेत्रमा केन्दि्रत हुनेछ भन्ने नै हो  गत जूनमा यो पंक्तिकार लगायत दुई दर्जन मुलुकका प्रतिनिधिहरूसँगको भेटमा अमेरिकी प्यासिफिक कमाण्डका उपप्रमुख प्याटि्रक डि्रस्कोलले हवाइस्थित आफ्नो कमाण्ड हेडक्वार्टरमा अमेरिकी सैन्यशक्ति कसरी त्यस क्षेत्रमा केन्दि्रत हुँदैछ भन्ने कुरा सविस्तार बताएका थिए  उद्देश्य एसियामा तनाव कम गर्नु हो भनिए पनि साउथ चाइना सी लगायत क्षेत्रका विभिन्न संवेदनशील भूभागमा बढ्न थालेको तनावले त्यस तर्कलाई खण्डित  
	गर्छ  स्वाभाविक छ नयाँ अमेरिकी रणनीतिभित्र चीनको बढ्दो आर्थिकराजनीतिकसामरिक प्रभाव रोक्ने कुरा केन्द्रविन्दुमा छ  यस परिप्रेक्ष्यमा अमेरिकाको राडार स्त्रिनमा नेपालको रणनीतिक अवस्थिति उच्च प्राथमिकतामा छ भन्ने कुरा सहजै अनुमान गर्न सकिन्छ  
	गतवर्ष भारतको एउटा थिंक ट्याङ्क ले ननअलाइनमेन्ट  नामक नीतिपत्र सार्वजनिक गर्यो  निकै महत्वपूर्ण मानिएको यस दस्तावेजमा विश्वशक्ति बन्नका लागि भारतले अवलम्बन गर्नुपर्ने विदेश नीतिबारे सविस्तार सुझाइएको छ  दक्षिण एसियाका छिमेकीहरूसँगको सम्बन्धको विविध आयामबारे सघन चर्चा गदर्ैै यसमा भारतप्रायः सबै छिमेकी मुलुकको आन्तरिक राजनीतिको एउटा कारक रहेको भविष्यमा पनि रहिरहने यस क्षेत्रमा ठूला शक्तिहरू विशेष गरेर चीनको प्रभाव विस्तार हुँदै गरेकोले स्थिति थप जटिल बन्दै गएको र यसलाई रोक्न प्रतिरणनीति आवश्यक भएको उल्लेख गरिएको छ  यो प्रतिरणनीतिका प्रभाव नेपालभारत सम्बन्धमा आगामी दिनमा गम्भीर रूपमा पर्नेछ   
	आफ्ना वरिपरि अमेरिकाको बढ्दो सैन्य उपस्थितिबाट सशङ्कित चीनले पनि यस बीचमा आफ्ना रणनीतिमा काफी परिमार्जन गरिरहेको छ  एकातिर तिब्बत उइगुर लगायत संवेदनशील क्षेत्रमा देखापरेका समस्यामा बाह्य शक्तिले खेल्न नपाउन् भन्ने कुरामा सजगता र अर्कातिर आफ्नो सीमा क्षेत्रलाई सुदृढ गर्ने रणनीतिमा चीनले जोड दिइरहेको कुरा हु जिन्ताओको गत वर्षको चर्चित वक्तव्यमा पनि उल्लेख छ  आफ्नो संवेदनशील क्षेत्र तिब्बतसँग जोडिएको हुनाले चीनको विदेश नीतिमा नेपालसँगको सम्बन्ध उच्च प्राथमिकतामा पर्नु स्वाभाविकै हो  
	यस बाहेक युरोपको चासो पनि नेपालमा ह्वात्तै बढेको छ  शान्ति लोकतन्त्र र विकास औपचारिक एजेन्डा भए पनि युरोपको चासो धर्म नेपालचीन सम्बन्ध र यहाँको राजनीतिक ढाँचामा समेत देखिन्छ  राज्य र राजनीतिक दलहरूसँगको विधिवत् सम्बन्धका अलावा विभिन्न सामाजिक समूहसँगको सम्बन्धलाई युरोपले निकै सघन र व्यापक बनाएको छ  नेपाली राजनीतिका कतिपय बहस त्यस सम्बन्धबाट गहिरोगरी प्रभावित छन्  
	यसका अलावा विगत केही वर्षयता हामी अमेरिका भर्सेज चीन भारत भर्सेज चीन चीन भर्सेज युरोप र भारत भर्सेज पाकिस्तानको द्वन्द्वको नजानिंँदो छायामा पर्न थालेका छौं  सही ढङ्गले यी द्वन्द्वहरूमा आफ्नो अवस्थिति र भूमिका स्पष्ट पार्न नसक्ने हो भने हामी यात त्यस्ता प्रोक्सी वारको बीचमा स्यान्डविचजस्तै च्यापिनेछौं या दुईतिरको तानातानमा च्यातिने खतरामा पर्नेछौं  
	निश्चय नै नेपाल सार्वभौमसत्ता राज्य हो र हाम्रो राजनीतिक भविष्यको फैसला गर्ने सम्प्रभु शक्ति हामी नेपाली नै हौं  तर आजको युगमा तपाई विश्व सन्दर्भ र भूराजनीतिप्रति निरपेक्ष र निष्पृह रहेर अगाडि बढ्न सक्नुहुन्न  आफ्नै लालपुर्जा भएको घडेरीमा आफ्नै कमाइको होस् कि बैङ्कको ऋण आफ्नै स्रोतबाट आफ्नो घर बनाउँदा त छिमेकीसँग मुचुल्का बनाउनुपर्छ र झ्याल कता फर्काउने भन्ने जस्ता कुरामा समेत त्यसको प्रभाव पर्छ भने हाम्रोजस्तो संवेदनशील भूराजनीतिमा बसेको मुलुकले आफ्नो ढाँचा तय गर्दा यसका जटिलता छिमेकीहरूका चासो र आफ्ना सम्भावनालाई अधिकतम उपयोग गर्न सकिने पक्षमा विचार पुर्याउनैपर्छ  यी बाह्य आयामले हाम्रो राजनीतिक बहसलाई कुन हदसम्म प्रभावित गर्न सक्छन् र प्रभावका कुन पक्ष विचारणीय र कुनचाहिं अवाञ्छित छन् भन्नेबारे हामीले गहिरो विश्लेषण गर्न सक्नुपर्छ  
	अमेरिकाको नेपाल सम्बन्ध निकै हदसम्म उसको चीनसँगको प्रतिस्पर्धा र उसको वामपन्थी आन्दोलनप्रतिको अरुचिबाट प्रभावित छ  सेप्टेम्बर  को घटनापछि आतङ्कवाद विरोधी युद्धको विश्व रणनीतिले समेत प्रभावित पारेको द्विपक्षीय सम्बन्धमा अहिले तिब्बती शरणार्थीको मुद्दासमेत जोडिएको छ  प्रकट नगरे पनि ऊ नेपालको राज्य ढाँचा यस्तो बनोस् जहाँ खालि काठमाडौंसँग मात्रै होइन प्रादेशिक सरकारसँग समेत चीनसम्बन्धी आफ्नो रणनीतिमा प्रत्यक्षअप्रत्यक्ष साझेदारी समन्वय र लाभ उठाउन सकियोस् भन्ने चाहन्छ  
	मधेसलाई एउटा बफर जोनका रूपमा हेर्न चाहने सुरक्षा र जलस्रोत लगायत प्रश्नमा आफ्नो प्रभाव विस्तार गर्ने र नेपालको राजनीतिक मुद्दामा आफ्नो वैध या औपचारिक उपस्थिति स्थापित गर्ने भारतको स्पष्ट चाहना देखिन्छ  तर पछिल्लो समय नेपालको संघीयताको बहसले जातीय स्वरूप लिंदै गएपछि त्यसको भारतीय भूमिमा पर्नसक्ने सम्भाव्य प्रभाव र त्यसले त्यहाँ पृथकतावादी आन्दोलनलाई बल पुर्याउने कुराबाट भारत सशङ्कित भएको देखियो  पूर्वराजदूत शिवशङ्कर मुखर्जीले नेपालको जातीय संघीयताको बहसलाई ठाडै स्क्यान्डनेभियन मुलुकको एजेन्डा भनेर आलोचना गरे  
	आफ्नो उदाउँदो आर्थिकसामरिक शक्तिबाट सशङ्कित पश्चिमा मुलुकहरू हरेक हिसाबले आफूलाई कमजोर गर्न चाहन्छन् भन्ने बुझाइमा रहेको चीन नेपालमा बढिरहेको भारतीय र पश्चिमा प्रभावबाट अलि बढ्तै संवेदनशील देखिन्छ  त्यसैले एक मधेस एक प्रदेशको एजेन्डामार्फत भारतले र जातीय प्रदेश तथा धार्मिक आवरणमा पश्चिमाहरू नेपालमा आफ्नो प्रभाव विस्तार गर्न चाहन्छन् र तिब्बती संवेदनशीलताका दृष्टिले यो स्थिति चुनौतीपूर्ण हुन्छ भन्ने ठम्याइमा पुगेको चीन अन्ततः यस्तो सङ्घीय ढाँचाबारे मुखै खोल्ने ठाउँमा पुग्यो  त्यसै पनि केन्द्रीकृत काठमाडौंलाई समेत कहिलेकाहीं चुनौती बन्ने गरेको स्वतन्त्र तिब्बतका गतिविधिहरू भोलि तिब्बतको सीमा जोडिनेगरी ससाना प्रादेशिक इकाइ बन्दा र त्यहाँ नेपालमा गर्भधारण गरेर अमेरिकाका बच्चा जन्माउने खालको राजनीति हावी हुँदा पर्ने अप्ठ्यारोलाई चीनले अनुमान गर्न नसक्ने कुरै भएन  
	फलतः हाम्रा छिमेकी या मित्रराष्ट्रहरूका यस्तै जायजनाजायज चासो आशङ्का र सरोकारहरू पनि संघीयताको विषयलाई पेचिलो बनाउने कारक बन्न  
	पुगे  हामीले हाम्रा छिमेकी या मित्रहरूका जायज चासोलाई सही ढङ्गले सम्बोधन गर्ने गलत कुरालाई खुलस्त ढङ्गले अस्वीकार गर्ने र कृपया हाम्रो ढाँचा हामी आफैंलाई तय गर्न दिनोस् हामी हाम्रो भूमि कुनै पनि अर्थमा तपाईहरूको विरुद्ध प्रयोग हुन र हाम्रोतर्फबाट कुनै अप्ठ्यारो पार्न दिँदैनौं भनेर आश्वस्त तुल्याउन सकेनौं  संघीयताको बहसमा न आन्तरिक रूपमा सम्बन्धित प्रदेशमा बस्ने सबैलाई निश्चिन्त तुल्याउन सकियो न पहिचान र सम्भाव्यताको समुचित सन्तुलन मिलाइयो नत बाह्य आयामलाई हेर्दै नेपालको अधिकतम हितलाई हेरेर नै उपयुक्त ढाँचा मिलाउन नै सकियो  फलतः यही असफलता नै संविधानसभा विघटनको औपचारिक कारण बन्न पुग्यो संघीयताको बहस जारी नै छ  भविष्यमा हामीले विगतमा बिर्सिइएका या उपेक्षा गरिएका यी समग्र पक्षलाई ध्यानमा राखेर अगाडि बढ्न र यस्तो ढाँचा निर्माण गर्न सक्नुपर्छ जुन ढाँचा एकैसाथ आन्तरिक रूपमा सबै जनताको समानतालाई सुनिश्चित गर्न सक्षम होस् र अर्कातिर बाह्य आयामलाई पनि हेक्का राख्दै नेपाललाई विदेशी शक्तिहरूको द्वन्द्वको छायामा पर्नबाट जोगाउन सकोस् 
"
