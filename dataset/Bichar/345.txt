संघीयता विवाद जनमतमा लैजाऔं"संघीयताको विवाद टुंग्याउने सबभन्दा राम्रो र प्रजातान्त्रिक उपाय जनमतसंग्रह हो जो संसद्को चुनावसँगै गर्न सकिन्छ ""
	सर्वोच्च अदालतले संविधानसभाको म्याद तीन महिना थप्ने सरकारी प्रस्ताव तुहाइदिएपछि जेठ  भित्र पूर्ण संविधान नआउने पक्का भयो  दुई वर्षमा लेखिसक्नुपर्नेमा चार वर्षमा समेत संविधानका मूलभूत र संवेदनशील विषयहरूमा राजनीतिक दलहरू एकमत हुन नसक्नु नेताहरूको कमजोरी र नेपालीको दुर्भाग्य हो  राजनीतिक दलहरूले विगत चार वर्षको बढी समय सरकार बनाउने र गिराउने काममै खर्च गरे  वास्तवमा सर्वोच्च अदालतले संविधानसभाको अवधि  जेठ  भन्दा बढाउन नहुने निर्णय गरेपछि मात्र संविधान बनाउने गम्भीर कसरत सुरु भयो र संघीयताको मुद्दा सबभन्दा जटिल बनेर आयो  
	 सालमा प्रजातन्त्रको बहालीपछि तत्कालीन राजदरबार सक्रिय भएकाले नेपालीले पूर्ण प्रजातन्त्रको अनुभव गर्न पाएका  
	थिएनन्   सालपछि पनि दुईतीन वर्षउप्रान्त नेताहरूको कमजोरी र माओवादी द्वन्द्वले गर्दा पुनः राजसंस्था नै सक्रिय हुने परिस्थिति आयो  राजा वीरेन्द्रको हत्या र ज्ञानेन्दको राज्यारोहणपछि त प्रजातन्त्र नै धरापमा पर्यो   सालमा गणतन्त्रको बहालीपछि लोकतन्त्रको अनुभूति गर्न पाएर खुसी भएका र आफ्नो संविधान आफैं लेख्न संविधानसभाको चुनावमा उत्साहपूर्वक सहभागी भएका नेपाली आज निरन्तर बन्द हडताल र द्वन्द्वका कारण निराश भएका छन्  
	अहिले विभिन्न जातजाति तथा व्यावसायिक समूहहरूले आआफ्नो हकहितको र निजी तथा वर्गीय स्वार्थको सुरक्षा गर्न नेताहरूलाई दबाब दिइरहेका  
	छन्  आफ्नो जाति तथा वर्गको स्वार्थबाहेक कहीँ कसैले सम्पूर्ण देशको हकहितमा सोचेका छैनन्  यस्तो अवस्थामा अन्तिम समयमा माओवादीलगायतका शीर्षनेताहरूले  गैरजातीय प्रदेशहरू राष्ट्रपति  
	तथा प्रधानमन्त्रीको कार्यविभाजन र संवैधानिक अदालतको स्थापनामा लेनदेनका आधारमा समष्टिगत सहमति गरे  यी सहमतिले कतिपय जातीय वर्गलाई असन्तुष्ट तुल्यायो   
	धेरैले यस्तो स्थिति ल्याएकामा माओवादीलाई दोष दिन्छन्  संविधानसभामा सबभन्दा ठूलो संख्या भएका माओवादीले दोष अन्यत्र पन्छाउँछन्  वास्तवमा संघीयतामा देखापरेको पछिल्लो अवरोधको जिम्मा माओवादी कित्तामै जान्छ  माओवादीले आफूले चाहेअनुसार जातीय प्रदेश नपाएपछि गैरजातीय प्रदेशविरुद्ध आफ्ना कार्यकर्ता र सहयोगीलाई भड्कायो  भारतले पनि मधेसी नेताहरूलाई मधेसमा बहुराज्यीय सहमतिविरुद्ध भड्कायो  यही नै हो हाल चर्किएको द्वन्द्व र ध्रुवीकरणको मुख्य कारण   
	मुख्य दलहरूले कुनै ठोस आधार अध्ययन र सम्बन्धित जातीय समूहहरूसँग व्यापक सरसल्लाहबिना पाँचतारे होटलमा बसेर गरेका निर्णयहरू जनतालाई मान्य हँुदैनन् भन्ने बुझ्नुपर्ने हो  त्यो नबुझिदिँदा आज देशभर बन्द र विद्रोह भइरहेका छन्  जनजातिहरूले जातीय राज्यको मागेर विद्रोह गर्दै छन् भने तराईका बाहुन क्षेत्री यादव र कायस्थहरू तथा पहाडका बाहुन क्षेत्री सन्यासी र दशनामीहरू गैरजातीय राज्यको माग गर्दै सडकमा निस्किएका छन्   
	मुलुकलाई     वा  नै प्रान्तमा विभाजित गरे पनि  जातीय पहिचान भएको देशमा सबैको चित्त बुझ्दैन  राउटे र दराईजस्ता ससाना समूहले पनि आफ्नै राज्य खोज्नु यसको प्रमाण  
	हो  सबैको चित्त बुझाउन  प्रान्त बनाउनुपर्ने हुन्छ जुन आर्थिक र व्यावहारिक दृष्टिकोणबाट सम्भव छैन  मुलुकले यति धेरै प्रान्तहरूको खर्च धान्न सक्दैन  अल्पमतीय जातीय पहिचानका राज्यले जातीय समूहहरूका बीचमा झैझगडा बढाउन सक्छ  जस्तैः प्रस्तावित  
	नेवाः राज्यमा नेवारहरू  प्रतिशत छन् भने बाहुनक्षेत्री 
	करिब  प्रतिशत  पहाडमा ताम्सालिङबाहेक अन्य सबै क्षेत्रहरूमा पनि यस्तै अवस्था छ  तराईमा केही सीमित क्षेत्रमा बाहेक कुनै जातजातिको बाहुल्य छैन  सबै जातजातिहरू छरिएर बसेका छन्  प्रान्तहरूमा अल्पमतले बहुमतमाथि आफ्ना भाषा संस्कृति र शासन लाद्ने हो भने बहुमतले त्यसविरुद्ध संघर्ष गर्नेछ  यसरी बहुमतलाई बेवास्ता गरेर बनाइएका अल्पजातीय प्रान्तहरू कलह र हिंसाका चपेटामा पर्नेछन्   
	विगत केही दिनमा अल्पमतले बहुमत जातिविरुद्ध गरेका विस्फोटक नाराबाजी र बहुमतले थारू संग्रहालय तोडफोड गरेका जस्ता घटनाले प्रान्त विभाजन कति संवेदनशील र हिंसाजन्य मुद्दा हो भन्ने स्पष्ट  
	पार्छ  यदि यसलाई समझदारी र बुद्धिमानीपूर्वक निराकरण गरिएन भने नेपालमा पनि युगोस्लाभिया र रुवान्डामा जस्तो लडाइँ हुन सक्छ भन्ने धेरै विश्लेषकहरूको राय छ  यस्तो लडाइँ भएमा मुलुक तहसनहस त हुनेछ नै धेरै नेपाली नेताले सर्वेली र रुवान्डाली नेताहरूले जस्तै अन्तर्राष्ट्रिय अदालतमा मुद्दासमेत बेहोर्नुपर्नेछ भन्नेबारे विश्लेषकहरूले पटकपटक लेखिसकेका छन्  अन्तर्राष्ट्रिय कानुनले कमजोर  
	मुलुकका शक्तिक्षीण नेताहरूलाई पछ्याउँछ भन्ने हाम्रा अगुवाहरूले पनि बिर्सन मिल्दैन   
	अहिले बहुमत र अल्पमतका नेताहरूले जनतालाई भड्काएर आन्दोलित बनाउने होइन सम्झाएर शान्त पार्ने कोसिस गर्नुपर्छ  तिनीहरूले बहुमत र अल्पमत तथा जनजातिहरूका परस्परविरोधी मागहरूबीच सामञ्जस्य ल्याउन उनीहरूबीच व्यापक वार्ता गरीगराई समझदारी बनाउने प्रयास गर्नुपर्छ किनभने प्रान्तीय विवादमा एकपटक हिंसा भड्कियो भने जातजातिबीच माराकाट हुनेछ र नेपालको राजनीतिक परिस्थिति छिट्टै नेताहरूको पकडबाहिर जानेछ   
	अल्पसंख्यक जातिहरूको सशक्तीकरणका लागि राजनीतिक अधिकार दिन जरुरी छ तर त्यतिले मात्र पुग्दैन  उनीहरूलाई राज्यका स्रोत र अवसरहरूमा समानुपातिक पहुँच दिनु पनि आवश्यक हुन्छ  आर्थिक क्षमताबिनाको राजनीतिक अधिकार सुकेको उखुजस्तो हुन्छ जसले जिब्रोलाई जिस्क्याएर असन्तुष्टि मात्र बढाउँछ  अल्पसंख्यक जातिहरूको आर्थिक सशक्तीकरणका लागि विद्यमान स्रोत र अवसरको समानुपातिक वितरण र नयाँ स्रोत र अवसरको विस्तार गर्नु नितान्त जरुरी हुन्छ   
	तर मुलुक हिंसा र द्वन्द्वको चपेटामा परेपछि विद्यमान स्रोत र अवसरसमेत खुम्चिन्छन् तिनीहरूको विस्तार हुने त कुरै आएन  यो कुरा अन्य मुलुकहरूको र नेपालकै द्वन्द्वको अनुभवले स्पष्ट पारेकै छ  माओवादी द्वन्द्व सुरु भएपछि नेपालको शान्तिसुरक्षा खर्च ह्वात्तै बढेको थियो विकास गतिविधि घटेका थिए र सन्  देखि  प्रतिशतमा भएकोे विकास स्वाट्टै  प्रतिशतमा झरेको थियो  
	आफ्नो साधारण खर्च धान्न नसक्ने प्रान्त कमजोर केन्द्रका आशामुखी र अस्थिरताका केन्द्र हुन्छन्  त्यसैले प्रान्त विभाजन गर्दा सम्बन्धित क्षेत्रका प्राकृतिक स्रोत र आर्थिक क्षमतामा निकै विचार पुर्याउनुपर्छ जुन हालसम्म भएको छैन साथै जति धेरै प्रान्तहरू भए जनताका काँधमा त्यति नै करको भार बढ्छ जसलाई गरिब जनता र अविकसित आर्थिक अवस्थाले धान्न सक्दैनन्  हाल जातीय पहिचानका राज्यको माग गर्ने सबैजसोको उद्देश्य आआफ्नो वर्गलाई बढीभन्दा बढी रोजगारीको अवसर दिलाउने भन्ने छ जस्ाका लागि आर्थिक क्षमता विस्तार गरिनुपर्छ  भइरहेकालाई फ्याँक्न सकिन्न नयाँ रोजगार सिर्जना गर्न स्रोत चाहिन्छ  यस विषयमा नेताहरूले अर्थविज्ञहरूसँग छलफल गरी निक्र्योलमा पुग्न नितान्त जरुरी छ  
	संविधान छिट्टै लेखियोस् भन्ने चाहना सबै नेपालीमा थियो र छ  संविधानसभाको प्ाटकपटक बढाइएको अवधिमा पनि संविधान लेखन कार्य समाप्त भएन  तर एकथरी नेपालीहरू अहिलेको भयावह अस्थिरतामा संविधान जारी भए देशलाई अहित हुने भए पनि आफूलाई तत्काल राजनीतिक फाइदा हुने देखेर बन्द हडताल र असन्तोषको वातावरण सिर्जना गरिरहेका  
	थिए  माओवादीको दोहोरो भाषा बोल्ने प्रवृत्तिले आगोमा घिउ थप्ने काम गरेको थियो  सर्वाेच्च अदालतको पछिल्लो आदेशले राजनीतिक दलहरूलाई नयाँ सिराबाट सोच्न बाध्य पारेको छ   
	जातजातिबीच राजनीतिक सहमति र आर्थिक क्षमताको विश्लेषणबिनाको संघीयता विद्वेषपूर्ण हिंसाजनक र आर्थिक रूपले खोक्रो हुनेछ  तर बन्द हडताल र असन्तोषबाट अत्तालिएर संविधानसभाको म्याद गुज्रनु अगावै हडबडमा अधकल्चो संघीयतासहितको संविधान जारी गरेर संकट र रक्तपात निम्त्याउनुभन्दा सहमति भएका विषयजति समावेश भएको संविधान समयमै निकाल्ने र संघीय मुद्दालाई जनमत संग्रहमा लैजाने वा संसद्ले टुंग्याउने व्यवस्था गर्नु उपयुक्त हुनेछ  संविधानसभाको म्याद थप गर्न भएको प्रयास सरासर गलत थियो किनभने त्यो गैरसंवैधानिक र सर्वोच्च अदालतको निर्णयविपरितसमेत हुन्थ्यो  
	संघीयताको विवाद टुंग्याउने सबभन्दा राम्रो र प्रजातान्त्रिक उपाय जनमत संग्रह हो  यस्तो जनमत संग्रह संसद्को आगामी चुनावसँगै गर्न सकिन्छ  संयुक्त राज्य अमेरिकामा आवधिक चुनावसँगै प्रान्त सरकारहरूले विभिन्न्ा विषयमा प्रस्ताव प्रपजिशन का रूपमा यस्ता जनमत संग्रह गर्छन्  यसो गर्दा मतपत्र छाप्नेबाहेक थप समय र स्रोत आवश्यक पर्दैन  दोस्रो विकल्पका रूपमा संघीयताप्रति स्पष्ट प्रतिबद्घता किटान गरी अहिले नयाँ संविधान जारी गरी संघीयताको विस्तृत स्वरूप विकास गर्ने जिम्मा रूपान्तरित संसद्लाई वा नयाँ चुनावपछिको संसद्लाई दिन सकिन्छ जसले गर्दा संघीयताको मुद्दा ओझेल पर्दैन   
	बरु ढिलो होस् तर राम्रो होस्  हडबडमा गडबड काम गरेर मुलुकलाई जातीय द्वन्द्वमा नहोमियोस्   
	लेखकहरू पूर्वसचिव हुन्  
	 
	 
	 
	 
	
"
