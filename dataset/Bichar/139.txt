कूटनीतिक असफलतातर्फ नेपालविश्वको गति बारे नेपाल बेखबर छ "
	विश्व तीव्र गतिमा अघि बढिरहँदा नेपाल ती विकासप्रति बेखबर छ  त्यतिमात्र होइन अन्तर्राष्ट्रिय समुदायको सद्भाव र सकारात्मक चासो रहँदा पनि नेपालले त्यसको लाभ लिनसकेको छैन  बरु उल्टै घरेलु द्वन्द्वको छायामा विदेश सम्बन्ध र कूटनीति प्रभावित छ  परिणाम एकपछि अर्का लाजमर्दा घटना भएका छन्  जसले नेपालको छवि धुमिल भएको छ   
	पछिल्ला दिनमा त्यस्तो प्रवृत्ति बढ्दो छ  हेरौं   
	पहिलो उदारण हो भारतका लागि प्रस्तावित राजदूत राम कार्की एगि्रमो नयाँदिल्लीबाट नआउनु  मंसिर  मा सहमतिका लागि नाम पठाइएकोमा अहिलेसम्म पनि स्वीकृत भएर नआउनुको अर्थ प्रस्ट छ आतिथ्य प्रदान गर्ने छिमेकी भारतले कार्कीलाई नेपाली राजदूत मान्न अस्वीकार गर्नु   
	यति प्रस्ट हुँदाहुँदै नेपाल सरकारले औपचारिक रूपमा भारत सरकारसँग कार्की प्रकरण बन्द गरी नयाँ सम्भावनाविकल्पमा जानुपर्नेमा द्विपक्षीय सम्बन्ध प्रभावित पार्ने गरी मुद्दा अल्झाइरहनु गलत छ  परराष्ट्रमन्त्री नारायणकाजी श्रेष्ठले चार महिना हुँदा पनि एगि्रमो नआउनुलाई सामान्य स्थितिको सूचक नरहेको कान्तिपुरलाई बताएका छन्  स्वयं विभागीय मन्त्रीले गम्भीरता महसुस गरिसकेपछि पनि कूटनीतिक च्यानलमार्फत यो च्याप्टर बन्द गर्न नलाग्नु विडम्बनापूर्ण छ  
	स्वतन्त्र राष्ट्रले आफ्नो सरकारको प्रतिनिधित्वका लागि पठाएको व्यक्तिलाई अर्को राष्ट्रले अनुमोदन नगर्नु कूटनीतिक सहजताभित्र पर्दैन  तर यो असहजकता मूल कारण भारत होइन नेपाल भएको देखिन्छ  प्रस्तावित राजदूत कार्कीकी श्रीमती भारतकै एक प्रान्त सिक्किम सरकारको जागिरे भएको जान्दाजान्दै सिफारिस किन गरियो  अथवा भारतीय अदालतका अभियुक्त हुन् कार्की भन्ने जानकारी माओवादी सरकारलाई थाहा थियो भने किन प्रस्ताव गरेको  यो कूटनीतिक अपरिपक्वता र राजनीतिक क्षुद्रताबाहेक केही होइन  किचन क्याबिनेटभित्र पर्ने कार्कीले केही नपाएपछि टाढिएको सार्वजनिक भएपछि प्रधानमन्त्री बाबुराम भट्टराईले राजदूतमा सिफारिस गरेको यथार्थ हो  सायद प्रधानमन्त्रीलाई थाहा थियो कि कार्कीलाई भारतले मान्ने छैन  
	भारतका असल मित्र प्रधानमन्त्री भट्टराई र पार्टीकै उपाध्यक्ष रहेका विभागीय मन्त्री श्रेष्ठलाई कार्की र उनको पारिवारिकराजनीतिक पृष्ठभूमि थाहा थिएन भनेर कसरी पत्याउने  थाहा हुँदाहुँदै सिफारिस किन गरेको  यस्ता गम्भीर प्रश्न छन्  कान्तिपुरकै अन्तर्वार्तामा मन्त्री श्रेष्ठले कार्की श्रीमतीको सिक्किमको जागिरबारे थाहा नभएको र उनीसँग सोधेपछि मात्र थाहा भएको बयान दिएका छन्  झुटको यो पराकाष्ठा हो   
	दोस्रो उदाहरण हो पर्यटन तथा नागरिक उड्डयनमन्त्री लोकेन्द्र बिष्ट मगरको भिसा प्रकरण  जर्मनीमा आयोजित पर्यटनसम्बन्धी कार्यक्रममा भाग लिन जाने क्रममा भिसा नभएपछि उनी युएईको अबुधाबी विमानस्थलमा रोकिए  अन्ततः त्यहाँस्थित नेपाली दूतावासका कार्यवाहक राजदूत दीपक अधिकारीको छोटो समयको प्रभावकारी कूटनीतिक पहलबाट भिसा पाएपछि मुख्य कार्यक्रम नभ्याए पनि गन्तव्यसम्म पुगी फर्केका छन्  अबुधाबी विमानस्थलमा त्यहाँका अध्यागमन अधिकारीले पक्राउ गरेर नेपाल सुपुदर्गी गर्न लागेको भन्ने जस्ता तानतुने रिपोर्ट आउँदा मन्त्रीमात्र होइन आम नेपालीको प्रतिष्ठा धुलिसात भएको छ  मिडिया प्रोपोगान्डा कुनै कर्नरबाट भयो भन्ने ठाने पनि मन्त्रीको कूटनीतिक पासपोर्टमा भिसा नभएको सत्य हो जसको अर्थ हुन्छ नेपाली मन्त्री र प्रशासनको तदर्थवादी सञ्चालन  राज्यव्यवस्था समितिको बैठकमा यो मुद्दाले औपचारिक प्रवेश पाउँदा मन्त्रीको राजीनामा मागिएको छ जुन उचित छ  पासपोर्टमा भिसा छछैन भन्ने पल्टाएर नहेर्ने मन्त्रीले बाह्य विश्वसँगको सम्पर्क र सञ्जाल कसरी निर्माण गर्न सक्छन्  त्यस अर्थमा सामथ्र्य र नैतिक दृष्टिकोणमा पनि उनले पदत्याग गर्दा उचित हुन्छ  त्यस्तै प्रश्न पर्यटन सचिव स्वकीय सचिव र नेपाली अध्यागमनका अधिकारीका हकमा पनि लागू हुन्छ  मन्त्रीका अनुसार सम्मेलन हुने  दिन पहिला सचिवलाई पासपोर्ट भिसा र टिकट व्यवस्था गर्न निर्देशन दिएका थिए र सातौं पटकसम्म के हुँदै छ भनेर सोधेका पनि थिए  तर किन सचिव र उनको सचिवालयले यस्तो गम्भीर लापरवाही गर्यो  उनीहरूलाई पनि नेपालको कूटनीतिक बेइज्जती हुने तहको यो हर्कतका लागि सांकेतिक दण्डित गरिनुपर्छ ताकि स्थायी सरकारले आफूलाई पुनरावलोकन गर्न सकोस्   
	तेस्रो उदारण हो एएफसी च्यालेन्ज कपमा सेनाको खेलाडी अपहरण काण्ड  यो घरेलु मामिलामात्र होइन अन्तर्राष्ट्रिय मामिला हो  किनभने नेपाल एसियाली फुटबलको प्रतिस्पर्धामा थियो र नेपालका खेलाडी प्रशिक्षक थिए बेलायती ग्राहम रोबर्टस  आइतबार मध्यराति राइफलधारी सेनाले गोदावरीस्थित होटल भ्युबाट सुतिरहेको बेला प्रशिक्षक र एन्फाको सहमतिबिना कोर्टमार्सल धम्की दिएर विकास मल्ल र राजु तामाङलाई फिर्ता लग्यो  सैन्य प्रवक्ता रमिन्द्र क्षेत्रीले च्यालेन्च कप प्रतिष्ठामा मात्र सीमित भएको र नेपालको संभावना समाप्त भएकाले र पहिलो दक्षिण एसियाली आर्मी स्पोर्टसमा श्रीलंकासँग खेल्न आवश्यक परेकोले फिर्ता लगेको बयान ढिलो गरी दिएका छन्  उता एएफसीमा नेपालले शून्य गोल गरेकोमा निराश भएका प्रशिक्षक रोबर्टसले सेनाको उक्त व्यवहारलाई अपहरणमात्र नभनी  औं शताब्दीको संज्ञा दिएका छन्  उनको निष्कर्ष छ नेपालका सेना निकै शक्तिशाली छ  नेपाली फुटबलको स्तर उकास्न आएका यी बेलायती नागरिकले खेलको सन्दर्भलाई राष्ट्रिय सुरक्षा अंगको व्यवहार र प्रवृत्तिसँग अनिच्छापूर्वक जोड्न खोज्नु आक्रोशको अभिव्यक्तिमात्र होइन यथार्थको संकेत पनि हो  पछिल्लोपटक प्रधानसेनापति छत्रमान गुरुङ निहित स्वार्थवश सेनाको व्यावसायिक क्षमतालाई दाउमा राख्न उद्यत भएको देखिन्छ चाहे त्यो लडाकु समायोजनको मुद्दा होस् वा रक्षा मन्त्रालयलाई बाइपास गर्ने समायोजन प्रस्ताव होस्  
	फिफाको अनुसार खेलाडी फिर्ता लानु सर्वमान्य नियम विपरित हो  अन्तर्राष्ट्रिय मान्यता छाडौं खेलाडी फिर्ता लाँदा पनि प्रशिक्षक र एन्फाको सहमति लिन सकिन्थ्यो  तर सेनाले त्यो कुनै प्रक्रिया अपनाएन र लग्यो  के यसको अर्थ रोबर्टसले भनेजस्तो नेपालमा सेना निकै शक्तिशाली भएको सन्देश होइन र  यो मुद्दामा राज्यव्यवस्था समितिको हस्तक्षेप उचित छ  सेनाले औपचारिक रूपमा यस्तो गम्भीर घटनामा गल्ती महसुस गर्नुपर्छ र प्रक्रिया नपुर्याएकोमा सार्वजनिक वक्तव्य जारी गर्नुपर्छ  अन्यथा यस्ता प्रवृतिले खेलाडी निरुत्साहित हुनेमात्र होइन अन्तर्राष्ट्रिय छविसमेत खस्किनेछ सेना र देशको पनि  
	चौथो उदाहरण हो संयुक्त राष्ट्रसंघका महासचिव वान की मुनको बैसाख  मा हुने भनिएको नेपाल भ्रमण र त्यसलाई रोक्ने कथित नागरिक अभियान  नेपाल सरकारले गठन गरेको बृहत्तर लुम्बिनी विकास राष्ट्रिय निर्देशक समितिको साता अघिको बैठकमा महासचिव बान नेपाल आउने तय भएको जानकारी संस्कृतिमन्त्री गोपाल किरातीले दिएका थिए  माओवादी अध्यक्ष पुष्पकमल दाहाल संयोजक रहेको समितिले गौतमबुद्धको जन्मस्थल लुम्बिनीलाई अन्तर्राष्ट्रियस्तरको धार्मिक पर्यटकीय स्थल गराउने निर्णय गरेको थियो भने दाहालले न्युयोर्कसमेत पुगी बानलाई भ्रमणको निम्ता दिएका थिए   
	राष्ट्रसंघले महासचिवको भ्रमणबारे औपचारिक जानकारी नगराएको अवस्थामा भ्रमण हुनेनहुने वा भ्रमण भए पनि लुम्बिनी विकास वा नेपालको शान्ति प्रक्रिया मुख्य एजेन्डा बन्ने प्रस्ट छैन  लुम्बिनीको विकास र बौद्धधर्मश्ाान्ति धर्मप्रतिको महासचिवको चाहना एकातिर छँदैछ तर त्योभन्दा महत्वपूर्ण नेपालको शान्ति प्रक्रिया हो  त्यस अर्थमा यतिबेला बान नेपाल भ्रमणमा आउँदा शान्ति प्रक्रिया पहिलो र लुम्बिनी साइडलाइन को एजेन्डा बन्नुपर्छ  त्यस्तो अवस्थामा दाहाल समिति होइन परराष्ट्र मन्त्रालय सक्रिय बन्नुपर्छ  राजदूतलाई जुत्ता हान्ने अराजक संस्कृतिमन्त्री किरातीले कसरी बानको भ्रमण सफल पार्न सक्छन्  यसमा सरोकार पक्ष गम्भीर बन्नुपर्छ  नागरिक अभियानले भ्रमणको औपचारिक प्रक्रिया र एजेन्डाबारे प्रश्न उठाउनु उचित हुन्छ तर भ्रमणलाई रोक्ने प्रयास गर्नु गलत छ  किनभने भ्रमण आफैमा उपलब्धिमूलक हुन्छ यदि त्यसमा राष्ट्र एकीकृत भयो भने  अन्यथा महासचिव काठमाडौं उत्रदा विरोधका स्वर र संकेत देखिएमा नेपाल कूटनीतिक छविमा तुवाँलो लाग्नेछ  यसतर्फ दाहाल र नागरिक अभियान सचेत हुनुपर्छ  
	चार घन्टाकै लागि भए पनि चीनका प्रधानमन्त्री नेपाल भ्रमण आए र अब भारतीय प्रधानमन्त्री पनि भ्रमणमा आउने जानकारी परराष्ट्रमन्त्री श्रेष्ठले दिएका छन्  शक्तिशाली छिमेकका शक्तिशाली व्यक्तिको भ्रमणले नेपालको अन्तर्राष्ट्रिय महत्त्वलाई सार्वजनिक गर्छ  यो सकारात्मक पाटो हो  तर नेपाली संक्रमणकाललाई बेवास्ता गरी कथित सहमति र अनुभव भ्रमणका नाममा स्वीजरल्यान्ड लगायतका विदेश यात्रामा जाने सांसदनेतालाई नोटिसमा राख्नुपर्छ  लडाकु समायोजनलाई टुंगो लगाउनुपर्ने बेला विशेष समितिमै रहेका र पार्टीका जिम्मेवार पदमा रहेका र अन्य बेला आफूलाई विद्वान्को कोटीमा राख्न खोज्नेले देशको प्राथमिकताको निर्धारण गर्नु नसक्नु आश्चर्य हो  फेरि विदेश भ्रमणबाट सिकेर त्यसलाई नेपाली संक्रमण व्यवस्थापन गर्न उनीहरूले के सहयोग  
	गरे  यो प्रश्न अनुत्तरित छ  सभामुख सुवास नेम्बाङले जेठ  नजिकिँदै गरेको कारण युगान्डामा हुने अन्तरव्यवस्थापिका संघ आईपीयु को बैठकमा नजाने निर्णय गरेको अवस्थामा सांसदनेतामा त्यस्तो सोच नआउनु उदेकलाग्दो छ  
	यी उदाहरणले भन्छन् नेपालले आफ्ना गलत र अपरिपक्वताका कारण अन्तर्राष्ट्रिय छवि गुमाउँदैछ  त्यतिमात्र होइन यस्तै व्यवहार र विभाजनले घरेलु संक्रमणकाल नियन्त्रणबाहिर जाने खतराको पनि संकेत गरिरहेको छ  तर सुरुङको अन्त्यमा बत्ती निभिसकेको भने छैन  यसमा नेतृत्वको ध्यान जानुपर्छ   
	 
	 
	 
	 
	 
	 
	 
	 
	 
	 
	 
	
"
