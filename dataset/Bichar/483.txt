बाँकी लडाकुको समायोजन संवेदनशीलता"गिरेको मनोबल कुण्ठा र ग्लानि बोकेर बस्न बाध्य पूर्वलडाकुहरुको ""
	गिरेको मनोबल कुण्ठा र ग्लानि बोकेर बस्न बाध्य पूर्वलडाकुहरुको व्यवस्थापनमा अब ढिलाइ गर्नै हुन्न  
	अन्तिम वर्गीकरणपश्चात् समायोजन रोजेर बसेका पूर्वलडाकुहरूको असार  गते सुरू भएको समायोजनका लागि छनौट प्रक्रिया  गते अवरूद्घ हुनु अनपेक्षित थिएन  नेपाली सेनाले सातबुँदे सहमतिको आधारबाट विचलित हुन नमिल्ने र पूर्वलडाकुहरूको फरक र नयाँनयाँ मागका कारण छनौट प्रक्रिया अवरूद्घ हुनु स्वाभाविक थियो  पूर्वलडाकुहरूको उमेर तथा शिक्षाको विवाद मुख्यजस्तो देखिए पनि लडाकुहरूको छनौट प्रक्रियाप्रति उनीहरूको सोचाइ बुझाइ र चाहनाअनुसार अपेक्षित हिसाबले सम्मानजनक हुन नसक्नु नै मुख्य कारण भएको बुझ्न गाह्रो छैन  
	समय बलवान हुन्छ र छ  यसैले त अनमिनले प्रमाणित गरेपश्चातको माओवादी सेनाका लडाकुहरूको उच्च हौसला दम्भ विश्वास र आशा अहिले आएर हतास कुण्ठा अनिश्चितता दोधार ग्लानि र निराशामा परिणत भएको छ  अनमिनको प्रमाणीकरणमा  हजार  सय  को संख्यामा रहेका लडाकु अन्तिम छनौट प्रक्रियासम्म आइपुग्दा  हजार  सय  मा सीमित हुनपुग्नु पनि समय र परिस्थितिकै खेल हो  कुनै बेला माओवादी सेना कहीं कतै समायोजन हुने हैन बरू दुवै सेना मिलाएर नयाँ राष्ट्रिय सेना बनाउने भन्नेजस्तो आत्मविश्वास बोकेको लडाकुलाई माओवादी पार्टीले बेलैमा व्यवस्थापन गर्न नदिएकाले आज लडाकुहरू यो विचल्लीमा आइपुग्नु परेको हो  
	माओवादीको उपयोगको नीतिमा व्यक्तिप्रयोग समुदायप्रयोग समूहप्रयोग र संस्थाप्रयोगको अभ्यास अन्तर्गत लडाकुहरू पनि एक किसिमको प्रयोगमा पर्नगएका हुन्  व्यक्तिप्रयोगको ज्वलन्त उदाहरण त नेपाली सेनाबाट अवकाशपछि माओवादी पार्टीमा लागेका एकजना पूर्वजर्नेलको केही साताअघि इटहरीमा आयोजित पत्रकार सम्मेलनमा आएको अभिव्यक्तिबाट पनि प्रष्ट हुन्छ  खोज्ने नै हो भने यस्ता उदाहरण धेरै नै भेटिन्छन् र अझै पनि कतिपय व्यक्ति तथा समुदायहरू जानीनजानी फसिरहेका छन्  वास्तवमा शान्ति प्रक्रियाको कडीको रूपमा रहेको सेना समायोजनको मुद्दा र यसको प्रक्रियामा माओवादी पार्टी र अन्य स्टेकहोल्डरहरूको आआफ्नै स्वार्थका कारण पीडित हुन पुगेकाचाहिं पूर्वलडाकुहरू हुन्  यसमध्ये पनि सबभन्दा विचल्लीमा परेका अन्तिम घडीसम्म समायोजन रोजेर अझै क्यान्टोनमेन्टमा रहेका  हजार  सय  लडाकुहरू नै हुन्  
	 चैत  गते समायोजन रोजेर बसेका लडाकुका  शिविर र हतियार लगायत सुरक्षासमेत नेपाली सेनाले जिम्मा लिएपछि पूर्वलडाकुहरूले गर्दै आएको दैनिकी रोलकल फौजी परेड प्रशिक्षण खेल तथा गस्ती र सेन्ट्री ड्युटी आदि बन्द भएको र अधिकांशजसो लडाकुहरू विदामा घर गएको अवस्था छ  सेनाको नियन्त्रणमा आएको भने पनि शिविरको सुरक्षाबाहेक पूर्वलडाकुहरूको खटनपटन वा चेन अफ कमाण्ड अझै पनि माओवादी कमाण्डरहरूकै तजविजमा चलेको छ  एउटै शिविरमा नेपाली सेना र पूर्वलडाकुहरू बसे तापनि फरक रासनभत्ता र अलग मेस तथा विनाकाम र अनिश्चित भविष्य आदिका कारण पूर्वलडाकुहरू गिरेको मनोबल कुण्ठा र ग्लानि बोकेर बस्न बाध्य छन्   
	 वैशाख  गतेको विशेष समितिको बैठकले पारित गरेको लडाकुका लागि भनी संक्रमणकालीन आचारसंहिता अहिले पूर्वलडाकुहरूका लागि बोझजस्तै भएको छ  जेठ  पछिको स्थिति र एमाओवादी दुई समूहमा विभाजित भएपछि त अन्यौल झनै बढेको र धेरैजसो लडाकुहरू स्वैच्छिक अवकासमा जाने मानसिकतामा पुगेको बुझन्िछ  यही संवेदनशीलता बुझेर पनि विशेष समितिको बैठक बस्नसक्ने अवस्था नभएको कारण प्रधानमन्त्री आफैंले निर्णय गरी समायोजन प्रक्रिया अगाडि बढाउन निर्देशन दिएका हुन् र त्यसै बमोजिम नेपाली सेनाले प्रारम्भिक नापजाँंचको प्रकृया सुरू गरेको हो  परिस्थितिवश विशेष समितिको बैठकबिनै समायोजन प्रकृया अगाडि बढाउँंदा विशेष समिति सचिवालयलाई समेत संलग्न नगराउनुचाहिं माओवादी पार्टी र प्रधानमन्त्रीको पेलेरै लाने निति र मिचाहा प्रवृत्तिको परिणति हो  भलै केही प्रकृया नियम आदि नमिले पनि पूर्वलडाकुहरूको अवस्थालाई सम्बोधन गर्नैपर्ने भएकोले हालको यो कदमलाई जायजै मान्नुपर्ने हुन्छ  शान्ति प्रकृयाको लागि अर्बौ रूपैयाँ खर्च भइसकेको अवस्थामा अब अरू दुईअढाई अर्ब खर्च गरेर यो बांँकी समस्यालाई सधैका लागि समाधान गर्नु नै सबैको हितमा हुनेछ   
	सेना समायोजनको मुद्दा अहिले यो अवस्थामा पुग्दासम्म कसैले वा कुनै पक्षले पनि जित वा हारका हिसाबले सोच्नु निरर्थक हुनेछ  यो अवस्था व्यक्तिविशेष वा पार्टीविशेषको चाहना वा अडानको कारण आएको नभई समय परिस्थितिले ल्याएको हो  शान्ति सम्झौतापछिको  महिनाभित्र समायोजन प्रकृया पुरा भएको भए एउटा अवस्था हुने थियो केही वर्ष अघिसम्म भएको भए अर्कै अवस्था हुने थियो भने सेनाभित्र नयाँ महानिर्देशनालय खडा भई समायोजन भएको भए अर्कै अवस्था हुने थियो   
	एमाओवादीले सुरूदेखि नै नेपाली सेनालाई कमजोर पार्ने घुसपैठ गर्ने भित्रभित्रै विभाजन ल्याउने अनेक आकर्षण देखाएर आफ्नो अनुकूल मान्छे बनाउने मौका हेरी अनेक ढंगबाट नाडी छाम्ने र बेलाबखत सेनालाई संस्थागत हिसाबमै पनि तारिफ आदि गरी आफूसमर्थक बनाउने प्रयास गरेको देखिएकै छ  यस्तो प्रयासमा कहीं कतै केही सानातिना सफलता हासिल गरे पनि नेपाली सेनाको स्थापित संस्कारका कारण यसलाई विचलित भने गराउनसकेका छैनन्  केही महिनादेखि एमाओवादी र सेनाबीच सेना समायोजनको विषयमा भएको सम्पर्कबाट शंकाको लाभ लिने एउटा चतुर प्रयास माओवादी अध्यक्ष प्रचण्डले गरेको देखियो  नेपाली सेना एमाओवादी पार्टीविरूद्ध जाँदैन भन्ने सार्वजनिक अभिव्यक्ति दिई सेना माओवादीपरस्त भएको भन्ने सूचना प्रवाह गर्ने धृष्टतासम्म गर्न भ्याए  यस्तो संवेदनशील विषयमा सेनाले बडो युक्तिसंगत ढंगबाट समय लिएर व्यावहारिक विज्ञप्ति निकाली सैनिक नेतृत्वले देखाउनपर्ने कूटनीतिक परिपक्वता देखायो   
	यति हुँदाहुँदै पनि अहिलेको परिस्थितिमा समेत केही पूर्वलडाकुहरू भने समायोजनमा आउने नै छन् र तिनीहरूको उचित व्यवस्थापन राज्यले गर्नुपर्ने हुन्छ  सायद यो संख्या एक पूर्वकमाण्डरको आंँकडाअनुसार पाँच सयको हाराहारीमा मात्र हुनसक्ने देखिन्छ  यसरी समायोजनमा आउने पूर्वलडाकुहरू मुख्यतः दुई किसिमका हुनसक्ने र अलग उद्देश्य लिएर आउने सम्भावना छ  एकथरी विद्रोह र शिविरको अनिश्चित जीवनबाट आजित भई सुनिश्चित भविष्यका लागि जागिर खाने उद्देश्यले सेनामा भर्ती हुन आउने र अर्कोथरी भनेको पार्टीले निश्चित भूमिका तोकी समायोजनमा पठाउने लडाकुहरू हुनसक्ने देखिन्छ   
	माओवादी पार्टीको अन्तिम लक्ष्य वा अभीष्ट र तिनले विगतमा सेनामा प्रभाव जमाउन भएगरेको अनेक प्रयासहरूको विश्लेषण र मूल्यांकन गर्दा उनीहरूले यो प्रयास अझै छाड्ने देखिंदैन  यस्तो प्रयासको नयांँ रणनीतिक स्वरूप भनेको पार्टी तथा विचारप्रति दृढ समर्पित र कर्मठ केही लडाकुलाई सेनामा समायोजनमार्फत प्रवेश गराई पार्टी एजेन्टका रूपमा स्थापित गर्ने पनि हुनसक्छ  यही उद्देश्यले सेनामा प्रवेश गर्ने पूर्वलडाकुहरू पछिसम्म पनि हरेक किसिमको परिस्थितिमा मिल्नसक्ने मानसिकता बनाई आउने हुनाले तिनीहरूको व्यवहार हाउभाउ रहनसहन आदि सबै संस्थामैत्री देखिन सक्छ  यस्ता स्मार्ट व्यक्तिहरू सेनाको महत्वपूर्ण स्थानमा समेत पुग्नसक्ने भएकोले नेपाली सेनाबारे भित्रैबाट वास्तविकता बुझ्नसक्ने तथा सेनाको तागत तथा कमजोरीबारे जानकारी लिनसक्ने हुन्छन्  यसरी संवेदनशील सूचना केन्द्रहरूमा समेत पहुँच हुनसक्ने भएकोले उनीहरू पार्टीका लागि निरन्तर सूचना प्राप्त गर्ने स्रोतको रूपमा स्थापित हुनसक्छन्  
	सेनाभित्र नयाँ महानिर्देशनालय खडा गरी  हजार  सय पूर्वलडाकुलाई समायोजित गर्ने योजना असड्ढल भएपछि सेनाको समर्थनबिना धेरै कुरा गर्नगराउन नसकिने वास्तविकता बुझेका माओवादीको दूरगामी तयारी र अभीष्टलाई हेर्दा यस्तो नहोला भन्न सकिंदैन  यसैले सेनाले सबै सम्भाव्य परिस्थितिको मूल्यांकन गर्दै समायोजित हुने पूर्वलडाकुहरूका सम्बन्धमा विशेष अनुगमनको व्यवस्था गर्नैपर्छ  यो सेनाभित्रको सुरक्षाको अनिवार्य अभ्यास भएकोले यसलाई पूर्वाग्रही व्यवहार भनेर सोच्न मिल्दैन  
	यदि सबै पूर्वलडाकुहरूले समायोजन नै रोजेनन् भने त राम्रै हुने भयो न रहे बांँस न बजे बाँसुरी भनेजस्तो नेपाली सेनालाई पनि हाइसञ्चो नै हुने भयो  जेजस्तो भए तापनि अहिलेको तरल राजनीति र संक्रमणकालबाट गुजि्ररहेको नेपालमा नेपाली सेनाको भूमिका महत्वपूर्ण भएको छ र अझ बढ्न सक्छ  सेनाको धर्म भनेको निस्वार्थ तथा गैरराजनीतिक चरित्र कुनै समूह वा विचारबाट अलग राष्ट्रिय हितका लागि दृढ देश र जनताप्रति वफादार तथा राष्ट्रिय तथा अन्तर्राष्ट्रिय स्तरमा व्यावहारिक रक्षा कूटनीतिको अवलम्बन गर्ने क्षमता नै हो  देशमा परिआउँंदा अन्तिम शक्तिको रूपमा पहरेदारी गर्नसक्ने र सबै नेपालीको आशा र भरोसाको विश्वास केन्द्रको रूपमा स्थापित हुनसक्नु नै आजको नेपाली सेनाको मूलकर्म र चुनौती दुवै हो   
	लेखक नेपाली सेनाका पूर्वसहायक रथी तथा नेपाल  
	इन्स्िटच्युट फर स्ट्राटेजिक स्टडिजका निर्देशक हुन् 
"
