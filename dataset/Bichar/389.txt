बदनियतले सिर्जना गरेको संकट पहिचानको द्वन्द्वलाई चर्काइरहेर लाभ हासिल गर्ने माओवादीको बदनियत नै संविधानसभा अवसानको मुख्य कारण हो "
	संविधानसभाबाट संविधान जारी गरेर सधैं संविधान दिवस का रूपमा स्मरणमा रहनुपर्ने जेठ  अब कालो दिनका रूपमा सम्झिइनेछ  यो दुखान्तको कारक र कारणको खोजी जारी नै छ तर संविधान वनाउने जिम्मेवारी बोकेको सिंगो संविधानसभाले नै मूलतः यो दोषको भारी बोक्नुपर्छ  यद्यपि पीडा र आक्रोशको आवेग घटेपछि भने संविधानसभाको नियम प्रक्रिया र दलको संरचनाले निर्धारण गरिदिएको भूमिकाको कसीमा प्रत्येक सदस्यको उचित मूल्यांकन होला  
	शान्ति प्रक्रियाका अन्य सम्पूर्ण काम सकेर र नयाँ संविधानका आधारभूत सिद्धान्तमा सहमति गरेपछि मात्रै संविधानसभाको निर्वाचन गर्नुपर्छ भन्ने त्यतिबेलाको माग अन्तरिम संविधानले निर्दिष्ट गरेअनुसार राज्यको पुनर्संरचना आयोग अविलम्ब गठन गरिनुपर्छ भनेर हामीले गरेको प्रस्ताव र संविधानसभाको अवमूल्यन गरी केही मठाधीशको हातमा सिंगो प्रक्रिया सुम्पन हुँदैन भनेर संविधानसभाभित्र निरन्तर गरेको संघर्षलाई दबाब आन्दोलन बनाउन सकेको भए सायद संविधानसभा असफल हुँदैनथ्यो होला भन्ने थकथकी भने सधैं रहने नै भयो  
	आत्मसमीक्षा संविधानसभाको अवसानलगत्तै बसेको कांग्रेसको बैठकमा संविधानसभा निर्वाचनपछिको चार वर्षको अवधिमा हाम्रो आफ्नो र अन्य सबै समूह र शक्तिको भूमिकाबारे समीक्षा गरेर मात्र अगाडि बढ्नुपर्ने धारणा राखेको थिएँ  संविधानसभाको निर्वाचन परिणाम अपेक्षाविपरीत भएकाले हाम्रो आत्मविश्वासमा ठूलो पहिरो गयो  तत्पश्चात् हामीले गर्नैपर्ने केही काम गर्न सकेनौं तर गर्नै नहुने धेरै काममा अनावश्यक फस्यौं  आफ्नै अगुवाइबाट प्राप्त उपलब्धिका बारेमा बताउन त चुक्यौं नै गर्दै नगरेका अपराधको दोष बोकाउँदा समेत प्रतिरोध गर्न सकेनौं   
	संविधानसभालाई जनआन्दोलनले मूलतः तीनवटा मार्गदर्शन गरेको थियो  पहिलो नयाँ संविधान सम्पूर्ण रूपमा लोकतन्त्रका सर्वव्यापी मूल्यमा आधारित हुनुपर्छ  दोस्रो सामाजिक न्यायको संवैधानिक बन्दोबस्त गर्दै समतामूलक समाजको जग हाल्नुपर्छ  तेस्रो सबै समुदाय क्षेत्र वर्ग भाषा धर्म संस्कृति एवं पहिचानको शासनमा समान अधिकार तथा आत्मसम्मानसहितको साझेदारी र स्वामित्व रहने संवैधानिक व्यवस्था हुनुपर्छ  यी तीन विषयमध्ये अघिल्लो दुई विषयलाई स्थापित गर्न संविधानसभाभित्र र बाहिर हामीले कठिन संघर्ष गरेका छौं  संविधानको अपरिवर्तनीय धारामा लोकतन्त्रका सारभूत मूल्यमान्यतासँगै संघीयता पनि राख्नुपर्छ भन्ने अडान तेस्रो विषयमा हामी इमानदार रहेको प्रमाण हो  तर यो विषयको नेतृत्व गर्न भने हामी हिच्किचाएकै हो   
	हाम्रासामु लोकतन्त्रलाई सामेली कसरी बनाउने नेपाली परिचयको पुरातन परिधिलाई कसरी विस्तारित गर्ने पहिचानको सम्मान र सम्बोधनको आकांक्षालाई व्यवस्थापन गर्दै कसरी शासनमा साझेदारी र स्वामित्व स्थापित गर्ने समाजमा सहअस्तित्वको भावलाई कसरी बलियो बनाउने भन्ने चुनौती थियो  लोकतन्त्रको आधारभूत मूल्यलाई अस्वीकार गर्नेसँग यी प्रश्नको सही उत्तर हुनै सक्दैनथ्यो तर जसले उत्तर दिन सक्थ्यो उसले खोजी नै गर्न चाहेन  यसरी अग्रसरता लिनुपर्ने विषयमा हामीले देखाएको उदासीनताले माओवादीलाई संघीयताको विमर्शको अपव्याख्या गर्दै संविधानसभा नै समाप्त पारिदिने आधार दिलायो   
	पहिचानको माओवादी नारा संविधानसभा निर्वाचनलगत्तै  जेठ  गते बुद्धनगरमा सम्पन्न केन्द्रीय बैठकबाट सरकारमा गएर सेना न्यायालय र प्रशासनिक निकायमाथि पहुँच बढाउँदै जनवादी सत्ता कब्जाका निम्ति वातावरण बनाउने निर्णय गरेको माओवादीले न शान्ति प्रक्रिया टुंग्याउने कुनै प्रतिबद्धता जनाएको थियो न त पहिचानसहितको संघीयताको बारेमा कुनै संकल्प नै गरेको थियो  त्यसबेलादेखि आजसम्मको अवधिमा माओवादीका बैठकहरूमा पारित दस्तावेज प्रचण्डले देशभित्र वा बाहिर सार्वजनिक गरेका विचार बन्दकोठामा माओवादी नेताहरूले दिएका गोप्य प्रशिक्षणबाट चुहिएका सामग्रीहरूलाई पुनः अध्ययन गर्ने हो भने पनि छर्लंग हुन्छ संघीयता र पहिचानप्रतिको उसको प्रतिबद्धता खोक्रो रणनीति मात्र हो  
	 जेठ  गते मुख्य दलहरूका बीचमा संविधानका मिल्न बाँकी सबै विषयहरूमा सहमति भयो  तर भिन्नभिन्न मागसहित सञ्चालित आन्दोलनहरूले सहमतिमा लिपिबद्ध प्रदेशको संख्या र नामका बारेमा तीव्र असन्तुष्टि व्यक्त गरेपश्चात् संविधान जारी गर्न एउटै मात्र बाटो देखेर कांग्रेसले प्रस्ताव गरेको थियो संविधान निर्माणका सन्दर्भमा भएका समझदारीहरूका आधारमा संविधानसभाबाट संघीय लोकतान्त्रिक गणतन्त्रको संविधान जारी गर्ने नयाँ संविधानमा संघीय आयोगको व्यवस्था गर्ने राज्य पुनर्संरचना समिति र आयोगका फरक मतसहितका प्रतिवेदनमा टेकेर पहिचानलाई पहिलो आधार र सामथ्र्यलाई दोस्रो आधार मान्दै आयोगले तीन महिनाभित्रमा रूपान्तरित संसद्मा प्रदेशहरूको संख्या सीमा र नाम प्रस्तावित गर्ने जसलाई अहिलेकै शक्तिसन्तुलन रहेको संसद्को दुई तिहाइले अनुमोदन गर्नुपर्ने तर यो प्रयोजनमा संसद्का कुनै पनि सदस्यलाई पार्टीले ह्वीप लगाउन नपाउने  तीन महिनाभित्रै आयोगले प्रतिवेदन बुझाउनुपर्ने भएकाले संघीयताको मुद्दा पछाडि धकेलिएला कि भनेर कोही सशंकित पनि हुनु पर्दैनथ्यो  संघीय लोकतान्त्रिक गणतन्त्रको संविधान जारी गर्न मद्दत पुग्ने कांग्रेसको यस्तो प्रस्तावलाई माओवादीले संघीयताविरोधी भन्दै अस्वीकार गर्यो  
	माओवादी जसरी पनि संविधानसभालाई समाप्त गर्न उद्यत छ भन्ने लागेपछि जेठ  गते अनौपचारिक रूपमा कांग्रेसले हिमाल पहाडमा  र तराईमा  प्रदेशसहित  प्रदेशको नक्सा प्रस्तुत गरेको थियो  प्रदेश नामकरणको निर्णय गर्ने अन्तिम अधिकार प्रदेशसभालाई दिने गरी हालका लागि तिनको नाम बहुजातीय लिम्बुवान तमोरबहुजातीय किरात कोसीजस्तो राख्ने भनी प्रस्ताव गरिएको थियो  मधेसी मोर्चाले उक्त प्रस्ताव अस्वीकार गर्नु अपेक्षित भए पनि पहिचानविरोधी भन्दै माओवादीले समेत उक्त प्रस्तावमा छलफल नै गर्न मानेन  यहाँ स्मरणीय कुरा के छ भने  प्रदेशको उक्त नक्सा माओवादीले संविधानसभा निर्वाचनमा जनतासँग मत माग्न प्रस्तुत गरेको नक्साको फोटोकपी नै थियो  यसबाट प्रमाणित हुन्छ कि पहिचानको मुद्दा माओवादीका लागि केवल एउटा रणनीति मात्र थियो  
	द्वन्द्व चर्काउने रणनीति जातीय धार्मिक भाषिक र सांस्कृतिक विविधता हाम्रो नैसर्गिक अवस्था र लोकतन्त्रका निम्ति अलौकिक सामाजिक पुँजी हो  तर जातलाई शासनको आधार बनाइयो भने त्यो लोकतन्त्र हुन सक्दैन र विविधताको यो अवस्थालाई आत्मसात् गर्न सक्दैन भने त्यस्तो लोकतन्त्र सार्थक हुन सक्दैन  संविधानसभाको प्रत्येक विषयगत समितिले यो अवधारणालाई स्विकारेकाले नै संविधानका धेरै भागमा विभिन्न समुदायको विशेष अधिकारको व्यवस्थादेखि प्रत्येक तहको निर्वाचनमा सबैको प्रतिनिधित्व सुनिश्चित गराउन मिश्रति प्रणाली अवलम्बन गर्ने प्रस्तावमा सहमति बनेको थियो  आगन्तुक र रैथानेको निरर्थक बहसले हामीलाई कहीं नपुर्याउने भएकाले त्यसका आधारमा कुनै पनि खालको विभेदकारी संरचना नबनाउने तर भाषा संस्कृति प्राकृतिक स्रोतसाधनलगायतमा समुदायको अधिकारलाई सुनिश्चित गर्ने विषयमा पनि सहमति भई नै सकेको थियो  संघीयतालाई तीन प्रमुख र अन्तरसम्बन्धित सवालहरू पहिचान र सहभागिता समतामूलक र समावेशी विकास शक्ति विकेन्द्रीकरण र निक्षेपणको सम्बोधन गर्ने माध्यम बनाउने सहमति भएकाले नै तीन तहको संरचनामा प्रदेश निर्माणका लागि पहिलो आधार पहिचान र दोस्रो आधार सामथ्र्यलाई बनाउने सर्वसम्मत निर्णय गरिएको थियो  
	यसरी हाम्रो विविधताको यथोचित सम्बोधनको करिब टुंगिसकेको संवैधानिक प्रबन्ध अन्तिम दिनमा आएर निरूपण गर्नै नसकिने विषयजस्तो कसरी बन्न पुग्यो  पहिचानको द्वन्द्वलाई चर्काइ रहेर लाभ हासिल गर्ने माओवादीको बदनियत नै यसको मुख्य कारण थियो  एउटा समुदायलाई उत्पीडक बनाएर तिनमा भय र त्रास पैदा गर्ने अनि अर्को समुदायलाई उत्पीडित भनेर परिभाषित गरी तिनमा घृणा र प्रतिशोधको भावनालाई विस्तार गरेपछि संघीयताको विमर्शलाई अपव्याख्या गर्न माओवादीलाई अति सहज भयो  समाज जातीय राज्य तथा एकल पहिचान वा बहुपहिचानको पक्ष र विपक्षमा विभाजित हुनु यसैको परिणाम थियो  वास्तवमा नेपालमा न कसैले जातीय राज्य मागेका थिए न त जातीय राज्य बनाउन नै सकिन्थ्यो  नेपालका सन्दर्भमा प्रदेश जति बनाए पनि त्यो बहुजातीय नै हुने भएकाले बहुपहिचान समेटिएकै हुन्छ  भूगोल र जातिविशेषका आधारमा कसैसँग विशेषाधिकार नरहने अवस्थामा प्रदेश नामकरण कुनै पनि जाति समुदाय भाषाका आधारमा बनाए पनि केही फरक पर्दैनथ्यो  तर विभिन्न समुदायमा नियोजित ढंगले विस्तार गरिएको भय र प्रतिशोधको भावनाले अन्ततः यस्ता कुनै पनि विषयको सहज व्यवस्थापन हुन असम्भव भयो  
	महागुरुकै पदचिह्नमा  सालमा राप्ती क्षेत्रको प्रशिक्षण सकेर र्फकने क्रममा प्रचण्ड सँगै रहेका भरत दाहालले प्रचण्डको भनाइ उद्धृत गर्दै नेपाल साप्ताहिकमा लेखेका थिए रोल्पा रुकुमका मगरहरू परम्परागत रूपमै एकापसमा लड्न भिड्न सिपालु छन्  एउटा समूहले अर्को समूहलाई निम्तै दिएर लड्ने उनीहरूको परम्परा नै छ  उनीहरूको यो लडाकुपनमा राजनीतिक रङ मिसाई उक्साइदिने हो र लड्न पठाउने हो भने जनयुद्ध सफल हुन्छ  भट्टराईको सरकार निर्माणका क्रममा मधेसी मोर्चालाई पनि त्यसैगरी उपयोग गरिएको छर्लङ्ग भइसकेको छ  संविधान निर्माणका लागि केही दिन मात्रै बाँकी रहँदा जेठको पहिलो साता ब्राह्मण क्षत्री समुदायका प्रतिनिधिलाई उनले मुलुकको खास राष्ट्रवादी तपाईंहरू हो तपाईंहरूको संघर्षमा मेरो साथ छ  अघि बढ्नुहोस् भनेर धाप दिए  त्यसलगत्तै आदिवासी जनजातिलाई उनले भनिदिए सडक संघीयता र पहिचानविरोधीले कब्जा गर्न थाले मलाई भित्र एक्लै लड्न पनि गाह्रो भयो  तपाईंहरू सडकमा जानुहोस्   
	यद्यपि प्रचण्ड र उनका अनुयायीहरूले नेपालमा गरिरहेको यस्तो हर्कत मौलिक भने होइन  तिनका गुरु लेनिनले रूस साम्राज्यभित्र र प्रभाव क्षेत्रमा रहेका मुलुकका थुप्रै जातीय समुदायलाई आफ्नो भाग्य आफैंले कोर्न पाउने चाहेका बेला छुट्टएिर जान सक्ने जस्ता असीमित अधिकार दिएर बोल्सेभिक क्रान्ति तिर आकषिर्त गरेका थिए  पछि स्तालिनकालमा प्रायः सबै अल्पसंख्यक जाति क्रूर दमनको सिकार भए र संघीयताको आवरणमा अत्यन्त केन्द्रीकृत शासनको अभ्यास थालियो  सर्वहाराको अधिनायकत्वका नाममा सर्वसत्तावादी शासनमा विश्वास गर्नेहरूसँगको सहयात्रा तत्कालीन सोभियत संघका विभिन्न जातिका लागि जसरी महँगो साबित भयो नेपालका जनजाति र मधेसी समुदायले बेहोर्ने नियति पनि त्योभन्दा फरक नहुने कुरा निश्चितै छ  
	अन्त्यमा संविधानसभामा आगो झोसेर मुस्ताङ गाडीमा चुनावी यात्रामा हिँड्नुभएका प्रधानमन्त्रीको गाडीको हावा फुस्किनासाथ अहिलेको संवैधानिक संकटबाट बाहिर निस्कने ठाँउ बनिहाल्छ  तर नेपालको राजनीतिक परिदृश्यमा देखा परेका पहिचानको द्वन्द्वको उचित सम्बोधन नगर्ने हो भने राजनीतिक संकट झन् गहिरिँदै जानेछ  न लेनिनका नेपाली संस्करणहरूसँग न त अन्ध जातिवादी अभियन्ताले बोकेको घृणा र विद्वेषको पोकाभित्र यस्तो विषयलाई सम्बोधन गर्ने कुनै उपाय छ  विश्व इतिहास साक्षी छ यस्तो संवेदनशील विषयमा जहाँजहाँ बाहिरका मित्रहरूलाई निम्तो दिइएको छ देश खरानी नै भएको छ  त्यसैले राजनीतिक विश्लेषक सिके लालले भनेझैं लोकतन्त्रको आवेस्टनभित्र मात्रै पहिचानको द्वन्द्वात्मक राजनीतिलाई सम्मानको समन्वयात्मक राजनीतिमा रूपान्तरण गर्न सकिन्छ  लोकतान्त्रिक शक्तिले मात्रै यो ऐतिहासिक चुनौतीको व्यवस्थापन गर्ने सामथ्र्य राख्छ  
	तसर्थ लोकतान्त्रिक आदर्श र गौरवशाली इतिहास बोकेको कांग्रेसको काँधमा पुनः एकपटक मुलुकको राजनीतिक संकटको निकास खोज्ने जिम्मेवारी आएको छ  यसका निम्ति सबैभन्दा पहिला कांग्रेसले नेपाली समाजमा पहिचान र आत्मसम्मानका खातिर चलिरहेका आन्दोलन र मुखरित भएका आवाज एवं नवीन अपेक्षाहरूको आलोकमा आत्मपरीक्षण गर्नु जरुरी छ  त्यसको प्रतिबिम्बन पार्टी संगठन संरचना निर्णय प्रक्रिया नेतृत्व सबैतिर समान रूपमा अनुभूत हुन सकेमा मात्र पार्टीले सही अर्थमा मुलुकको संकट समाधानको अगुवाइ गर्न सक्छ  दरिलो आत्मविश्वास बोकेर कांग्रेसले अविलम्ब मधेसी थारू जनजाति दलित खसआर्यलगायत अन्य अल्पसंख्यक समुदायसँग संवादको नयाँ शृंखला प्रारम्भ गर्नुपर्छ  यस्तो संवादले कांग्रेसका यी समुदायहरूसँग विश्वासको नयाँ सम्बन्ध र माओवादीको बदनियतले यी समुदायकै बीचमा टुट्न लागेको सद्भावलाई पनि पुनस्र्थापित गर्न सघाउनेछ  अनि मात्र नेपाली कांग्रेसले बहुलवादमा आधारित संघीय लोकतन्त्रको सीमाभित्र विविधताबीचको एकता आम नेपालीको सच्चा राष्ट्रियता भन्ने नाराका साथ समृद्ध नेपालतर्फ सबैलाई सँगै अगाडि बढाउन सक्नेछ   
	लेखक कांग्रेस केन्द्रीय सदस्य हुन्  
	 
"
