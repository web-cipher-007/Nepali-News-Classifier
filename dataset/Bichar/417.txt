  सधैँ बल्झिरहने घाउ जेठ  गतेको साँझसम्म पनि मेरो आत्माले यही "
	 जेठ  गतेको साँझसम्म पनि मेरो आत्माले यही भनिरहेको थियो हरहालतमा संविधान आउँछ आउनैपर्छ  जबकि महत्वपूर्ण ठाउँमा बसेका मानिसहरूबाट म सुन्दैथेँ संविधान आउँदैन भित्रभित्रै ठूलठूला खेलहरू भइरहेका छन्  तर त्यो कुरा स्वीकार्न मेरो मन तयार थिएन  अन्ततोगत्वा त्यही भयो जुन मैले मानेको थिइन  सत्ता प्राप्तिको सानो राजनीतिक आकाङ्क्षाले मुुलुकलाई कति ठूलो जुवाको दाउमा लगाउन सक्छ भन्ने कुराको ज्वलन्त उदाहरण बनेको छ संविधानसभाको दुःखद् समाप्ति   
	संविधान निर्माणको काम  प्रतिशतभन्दा बढी सकिएको थियो  नमिलेका विषयबाहेक जेठ  गते मस्यौदा तयार थियो  त्यो मस्यौदा टेबुल गर्न दिनभर कसरत पनि नभएको होइन  तर मस्यौदा टेबुल गरेर संविधानसभाका सदस्यहरूलाई मुलुकका लागि आफूले लिएको जिम्मेवारी र आफूले खाएको नुनको सोझो गर्ने न्यूनतम जिम्मेवारीसमेत पूरा गर्न दिइएन  शीर्ष नेताहरूले विवाद सल्टाउने नाममा समग्र संविधानसभाकै अधिकार र जिम्मेवारी अपहरण गरेर संविधानसभा परिसरभन्दा बाहिर पुर्याए  र संविधानसभाको अवसान कस्तो नाटकीय ढङ्गबाट गराइयो भने त्यसको अन्तिम बैठकसम्म बस्न दिइएन   
	म संविधानसभाका सबै सदस्यलाई रत्ति पनि दोष दिन तयार छैन  किनभने हामीले गर्नुपर्ने काम गरेकै थियौं  चार वर्षको दौरान जति पनि सभासद्हरूसँग मेरो सम्पर्क भयो औपचारिकअनौपचारिक रूपमा अन्तरङ्ग छलफल भए त्यसक्रममा अत्यन्त कममात्र दिगो र गतिशील संविधानको विपक्षमा थिए  सबै सभासदले संविधान बनाएरै केही गरेको अनुभूतिका साथ घर फर्किने अभिलाषा बोकेका थिए  समस्या थियो भने त्यही साँघुरो राजनीतिसँग गाँसिएका मुद्दा थिए पार्टीभित्रका गुट र गुटभित्रका नेताहरू थिए सामूहिक स्वार्थका लागि एक ठाउँमा उभिन नसक्ने संस्कृति थियो   
	म यस्तो संविधानसभाको सदस्य रहेँ जसलाई  प्रतिशत काम सिध्याउँदासमेत इतिहासले सधैँ धिक्कारिरहने भयो  त्यो घाउ कहिल्यै नमेटिनेगरी मेरो मनमा रहने नै भयो  त्यसभन्दा ठूलो कुरा नेपालले राजनीतिक मुद्दा सल्टाएर साँच्चिकै नयाँ आवरण र वातावरणमा सन्तुलित र गतिशील विकास गर्ने सम्भावना तत्काललाई टर्न पुग्यो  अत्यधिक विकासको रफ्तारमा रहेका भारत र चीन बीचको मुलुक त्यत्तिकै रफ्तारमा विकास गर्ने सम्भावना बोकेको र त्यही गतिमा अगाडि बढ्न सक्ने नेपालका सम्पूर्ण अवसर तत्कालका लागि चकनाकचुर भएको दृश्य आफ्नै आँखाले हेर्न म बाध्य भएको छु   
	संविधानसभाका माध्यमबाट संविधान लेख्ने विगत  दशकदेखिको जनआकाङ्क्षा पूरा गर्ने अत्यन्त महत्वपूर्ण जिम्मेवारी र ऐतिहासिक अवसर पाएकोमा आफूलाई गौरवान्वित ठान्दै चार वर्षमा मैले यो प्रक्रिया अगाडि बढाउन संविधानसभाभित्र बाहिर गाउँघर र क्षेत्रमा जाँदा निर्वाह गरेको भूमिकाको विवेचना मैले छिट्टै प्रकाशित हुनगइरहेको मेरो दोस्रो पुस्तक राजनीतिसँगको जम्काभेटमा गर्दैछु  तर यी सबै एउटा ठूलो उद्देश्यका लागि गरिएका तयारीमात्रै हुन् गन्तव्यमा पुग्ने बाटोमात्र हुन् स्वयम्मा गन्तव्य होइनन्  अन्ततोगत्वा संविधान बनाउने काममा संलग्न एउटा सभासद्का हैसियतले मैले पनि आफ्नो भागको जसअपजस पाउँला भन्ने मनमा सधैँ रहिरहेको थियो  त्यो नै मलाई यस बाटोमा लागिरहनका लागि प्रेरणाको स्रोत बनेको थियो   
	विगत पाँचछ महिनादेखि सङ्घीयताको विवाद गहिँरिदै र चुलिँदै गयो  एक्कासी वातावरण बदलिन थाल्यो  विभिन्न वर्ग जाति र समूहका नाममा सामाजिक रूपमा साम्प्रदायिक वा धार्मिक विवादमा नफँसेको यो मुलुकमा अचानक जाति र पहिचानका आधारमा राज्यको नामाङ्कन र सिमाङ्कन हुनुपर्छ भन्ने मागहरू आउन थाले  फलतः मुलुक विभाजित हुनथाल्यो समाज विभाजित हुनथाल्यो संविधानसभा विभाजित हुनथाल्यो  त्यतिमात्र होइन संविधानसभाभित्र रहेका एउटै दलका सभासद्हरू नै विभाजित हुनथाले  चार वर्षमा भएगरेका संविधानसँग सम्बन्धित अरु सबै महत्वपूर्ण कार्य मुद्दा र प्रावधानहरू क्रमशः गौण बन्दै जानथाले  समग्र मुलुकको राजनीति सङ्घीयताको सेरोफेरोमा केन्दि्रत भयो त्यसमा पनि सबैको ध्यान पहिचानको मुद्दामा अडियो  त्यसका बाबजुद आदिवासी जनजाति मधेसी मुस्लिम आदि विभिन्न प्रकारका आवरण र मागका नाममा मुलुकको सामाजिक र सामुदायिक सद्भाव विथोल्नका लागि त्यसको कडा र खुल्ला प्रयोग हुनथाल्यो  त्यो देख्दादेख्दै त्यसलाई केही राजनीतिक दलहरूले उचाले  बाहुनक्षत्रीको विरोधमा अरु समुदाय सङ्गठित रूपमा उत्रिने एकअर्कालाई उत्तेजित पार्ने अभिव्यक्ति सार्वजनिक गर्ने जस्ता काम यसबीचमा भए   
	यो पनि सत्य हो नेपालले यस्तो इतिहास पनि देख्यो जुन विभिन्न कारणले गर्दा राज्य सञ्चालनमा बाहुनक्षत्रीकै बाहुल्य रह्यो  अन्य समुदायका मानिसहरू सजाउने पात्रका रूपमा मात्र रहे  पञ्चायतकालदेखि चलिआएको यस प्रवृत्तिमा खासै परिवर्तन आएन   पछिको प्रजातान्त्रिक कालमा तुलनात्मक रूपमा परिवर्तनका केही सङ्केत देखिए पनि मोटामोटी त्यही स्थिति कायम रह्यो  यस अर्थमा जसरी राजसंस्थाले प्रजातान्त्रिक प्रणालीको बदलिँदो हावा बुझ्न नसक्दा अवसान भोग्नुपर्यो त्यसरी नै बहुदलीय प्रजातान्त्रिक प्रणालीले सन्तुलित विकास गर्न नसक्दा र पिछडिएका वर्ग समुदाय र जातिलाई उचित सम्बोधन गर्न नसक्दा यसले पनि जनसमर्थन प्राप्त गर्न सकेन  यस अर्थमा म  सालपछि सत्ताको नेतृत्वमा रहने सबै दलका नेतृत्वलाई त्यसका लागि जिम्मेवार ठान्छु  तर ती समुदायलाई उचित स्थान दिएर उनीहरूको स्वाभिमानको जगेर्ना गर्नुभन्दा पनि अहिलेको विवाद र लडाइँ अन्य राजनीतिक प्रयोजनका लागि प्रयोग गर्ने वातावरण अगाडि बढ्दै गएको छ जुन कुरा पछिल्ला दिनमा स्पष्ट हुनथालेको छ   
	संविधानसभा विघटन भएको यस अवस्थामा अहिले सबैका मनमा आलो घाउ छ  यस्तो अवस्थामा आवेग भावना वा प्रतिशोधका कारण मानिसहरूले विभिन्न प्रतिक्रिया दिइरहेका छन्  निश्चित रूपमा यो घटना नेपालका राजनीतिक दल र नेतृत्वको चरम अयोग्यता र असफलताको परिणाम हो भन्नेमा कुनै शङ्का छैन  तर यसबाट पाठ सिकेर सबै दल नेता र विभिन्न सङ्गठनहरूले समेत संयम विवेक र तर्कका साथ काम गर्नुको विकल्प पनि त छैन  आशा छ आफैँ सिर्जना गरेको यस सङ्कटबाट मुलुकलाई पार लगाउन राजनीतिक नेतृत्वले ठन्डा दिमागले सोच्नेछ   
	अन्तरिम संविधानमा संविधानसभाको म्याद चार वर्ष उल्लेख छ  यस आधारमा कम्तीमा आगामी पाँच वर्षअघि संविधान बन्ने देखिँदैन   वर्षदेखि जटिल सङ्क्रमणकालबाट गुजि्ररहेको मुलुकलाई यति लामो समयसम्म अनिश्चय र अनिर्णयको बन्दी बनाउनु कुनै पनि हिसाबले उपयुक्त हुँदैन  संविधानसभाको नयाँ निर्वाचन गर्ने कुरा सुन्दा प्रजातान्त्रिकजस्तो लागे पनि अन्तरिम संविधानमा त्यस्तो व्यवस्था छैन र संसद् विघटन भइसकेको अवस्थामा संविधान संशोधन गर्नसक्ने कुनै निकाय पनि छैन  यसकारण निर्वाचनका विषयमा संवैधानिक प्रश्न पनि गम्भीर रूपमा उठिरहेको छ  निर्वाचन आयोगकै अधिकारीले पनि संवैधानिक व्यवधानहरू नहटाई निर्वाचन गर्न नसकिने बताइसकेका छन्   
	अर्कोतर्फ निर्वाचनका नाममा हुने खर्च र समय दुवैका हिसाबले मुलुकलाई बर्बादीतर्फ लैजानेछ  निर्वाचन भइहाले पनि परिणाम कस्तो आउँछ  त्यसपछि संविधान बन्छ वा बन्दैन  बने पनि कहिलेसम्म बन्छ  जातीयता र सङ्घीयताका प्रश्नहरू के हुन्छन्  यी ज्वलन्त विषयमा अहिल्ो यसै भन्न कठिन छ   
	यसको एकमात्र समुचित निदानका सम्बन्धमा संविधानसभा विघटन भएको भोलिपल्टै मैले संविधानसभा पुनःस्थापनाको कुरा उठाउँदा धेरैले हाँसोको विषय बनाएका थिए  म आज पनि यसमा विश्वस्त छु यसबाहेक अर्को विकल्प छैन  तर त्यसभन्दा अघि दलहरूबीच विवादित विषयमा एउटै धारणा बन्नुपर्छ र संविधानको मस्यौदामा राजनीतिक सहमति हुनुपर्छ  राजनीतिक सहमतिका आधारमा पुनःस्थापित संविधानसभाले त्यसलाई पारित गर्नुपर्छ र मुलुकलाई संकटबाट बचाउनुपर्छ 
"
