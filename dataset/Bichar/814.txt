राजनीतिको तमसोमा ज्योतिर्गमय"एमाओवादी कांग्रेसलगायतका दल नै वर्तमानको अन्धकारका प्रमुख बाहक बनेका छन् ""
	नारायणहिटी राजदरबार हत्याकाण्डपछि नेपालको राजनीति र नेपाली समाज अन्धकार यात्रामा प्रवेश गरेको छ  यही अन्धकारभित्रैबाट जुनकिरीको प्रकाश भएर लोकतान्त्रिक गणतन्त्रका रूपमा नयाँ नेपालको जन्म भएको सत्यलाई हामीले बिर्सनु हुँदैन  राजनीतिक प्रणाली लोकतान्त्रिक गणतन्त्रमा प्रवेश गरे पनि त्यो सफल राजनीतिको रथलाई सही मार्गमा हिँडाउने आत्मविश्वासी द्रष्टा रथीको अहिले अभाव भएको छ  त्यसै हुनाले दरबार हत्याकाण्डको साढे दस वर्षपछि पनि हामी अँध्यारोबाट उज्यालोतिर असत्बाट सत्तिर पाइला चाल्न सकिरहेका छैनौँ  उन्माद अध्ययनहीनता बतासे निष्कर्षको बहुलता र सत्तालिप्साका कारण नेपालमा यतिबेला लोकतान्त्रिक गणतन्त्र छ भन्ने अनुभूति सय पचास नेताबाहेक अरू कसैलाई हुन सकिरहेको छैन  किनभने लोकतान्त्रिक गणतन्त्रमा जनता नै सार्वभौम हुन्छन्   
	केन्द्रीय संसद्भन्दा राजनीतिक संरचनाका स्थानीय निकायहरू शक्तिशाली र निणर्ायक हुन्छन्  तर नेपाल र नेपालीको दुर्भाग्य  नेपालका राजनीतिक खेलाडीहरूले लोकतान्त्रिक गणतन्त्रको प्रणालीको अपमान नै गर्ने गरी स्थानीय निकायको निर्वाचन गराउन कहिल्यै चाहेनन्  बहिर्गमित राजाले जनताको छातीमा लात हाने  तिनका मतियारहरू अहिले पनि आफूले विगतमा गरेका रक्तरञ्जित पदमार्गहरूलाई निरन्तरता दिने कोसिसमा लागिरहेकै छन्  बहिर्गमित राजालाई लोकतान्त्रिक गणतन्त्रको नागरिक हुँदा नै उनको इज्जत र प्रतिष्ठा बढ्छ भन्ने ज्ञान दिने एक जना नेता पनि हामीले पाउन सकेनौँ  
	लौ राजा त पश्चगामी भए भए  तर आफूलाई अग्रगामी भन्ने आफूलाई लोकतान्त्रिक गणतन्त्रका बाहक भन्ने एकीकृत माओवादी नेपाली कांग्रेस नेकपा एमाले ड्यास माओवादी अनि आफूलाई सच्चा मधेसवादी भनी दाबी गर्ने मधेसी पार्टीहरू वर्तमानको अन्धकारका प्रमुख बाहक बनेका छन्  तिनले परिवार दल समाजवादी दल संघवादी दल दलित दलजस्ता पार्टीहरूलाई आफ्नो ओरिपरि रिङाएर नेपालको राजनीतिलाई स्थानीयता विरोधी समुदायको सार्वभौमसत्ता विरोधी बनाएका छन्  
	हामीले पाँच वर्षसम्म उन्मादको फोहोरी राजनीतिको पीडा भोग्नुपर्यो  यो पीडा साम्प्रदायिक सद्भाव बिथोलिएर आरम्भ भयो मधेस आन्दोलनका नाउँमा  त्यो कथित मधेस आन्दोलनले मधेसलाई नै सबैभन्दा नराम्ररी नोक्सानी पुर्यायो  मधेस आन्दोलन चलाउने राजनीतिक पार्टीका नेताहरूले नेपालको तराई क्षेत्रमा दलितहरूको बसोबास छ गरिबहरूको बसोबास छ भन्ने थाहै पाएका रहेनछन्  यही अज्ञानताका कारण मधेसका नाममा गरेको आन्दोलन आधारभूत रूपमा तराई क्षेत्रका जमिनदार र मध्यमवर्गीय बुद्धिजीवीको हित र शोषितपीडित जनताको अहित गर्ने बाटामा लाग्यो  अहिले पनि त्यो मधेस आन्दोलन नेपाली राजनीतिको अन्धकारको प्रतीक चिह्न बनेर उभिइरहेको छ सिल्हट भएर   
	राजनीति गर्ने ठूला नेताको कुरा छाडौँ राजनीतिका सामान्य विद्यार्थीलाई पनि नेपालमा विदेशीको नराम्रो चलखेल छ भन्ने ज्ञान भइसकेको छ  एकले अर्कोलाई आरोप लगाउँदा प्रायः ले दिल्ली धाउने भाषण गरिरहेकै हुन्छन्  पछिल्लो समयमा सामाजिक सद्भाव खलबल्याउने तथा जातीयतासम्बन्धी विद्वेष फैलाउन जातीय संघीयताको उद्गम पनि नेपाल होइन टाढाको पश्चिमा पुँजीवाद हो भन्ने जानकारी फुत्त फुत्त बाहिर निस्किइरहेकै छ  देशभित्रका राजनीतिक नेताहरू बलिया भए मुलुकसँग स्वाभिमानको चेतना भए कुनै पनि विदेशीले नेपालतिर आँखा लाउन सक्दैन भन्ने ज्ञान राख्ने एउटा पनि नेपाली नेता हामीले पाउन नसक्नु कुनै विदेशीको खेल होइन  त्यो हाम्रै दुर्भाग्य हो  रातपछि दिन हुनु साँझपछि बिहान हुनु प्रकृतिले आफैँ बनाएको नियम हो  त्यसैले नेपाली राजनीतिको अन्धकार पनि समाप्त हुनु अनिवार्य छ  एकदम धेरै अप्ठ्यारो र सङ्कटको पहाड पनि होइन  
	यो  नेपालमा अहिले जत्तिको भ्रष्टाचार र असुरक्षा छ दुई दशकअघि छिमेकको बिहारमा त्यसको बाजे भ्रष्टाचार र असुरक्षा हुन्थ्यो  अगाडिका मुख्यमन्त्रीमा फोहोर सफा गर्ने व्यक्तिगत प्रतिबद्धता नभएकै कारण लामो समयसम्म बिहार एउटा असुरक्षित गरिब मगन्ते राज्यका रूपमा बाँच्न बाध्य भयो  तर पछिल्ला नितिशकुमारको पाँच वर्षे कार्यकालले बिहारलाई चिताउनै नसक्ने गरी सुधार्यो  त्यत्ति सुधारको काम प्राकृतिक स्रोतले सम्पन्न हाम्रो नेपाल किन गर्न सकिँदैन  त्यसमाथि बिहारसँग नभएका दर्जनौँ अवसर हामीसँग छन्  ती अवसरहरूको दोहन गर्न सक्ने हो भने हाम्रो नेपालको मुहार तीन वर्षबाट नै फेरिन थाल्नेछ   
	यसका लागि नेपालमा प्रधानमन्त्री हुन रहर गर्ने व्यक्तिसँग एउटा ज्ञान हुनुपर्छ  संघीय भए पनि नभए पनि हाम्रासामु लोकतान्त्रिक गणतन्त्र त आइसकेकै छ  लोकतान्त्रिक गणतन्त्र भनेको राजाको राष्ट्रपतिको प्रधानमन्त्रीको प्रधानन्यायधीश या सभामुखको शासन होइन  त्यो हो समुदायको  समुदाय शक्तिशाली हुने शासन प्रणालीलाई नै गणतन्त्र भनिन्छ  नागरिक सर्वोच्चताको व्यवहार नै लोकतान्त्रिक गणतन्त्रको वास्तविक रूप हो  नागरिक सर्वोच्चता भन्ने तर नागरिकका हातमा सत्तासञ्चालनको एउटा सामान्य यन्त्र पनि नदिने प्रणालीलाई लोकतान्त्रिक गणतन्त्र भन्नु गणतन्त्रकै अपमान गर्नु हो  खालि राजा हट्नेबित्तिकै हामी गणतन्त्रमा गयौँ भनेर फुरफुर गर्नु भनेको राजनीतिक अज्ञानको प्रदर्शन गर्नु मात्रै हो  
	त्यसैले अहिलेको सङ्कटबाट मुलुकलाई बचाउने हो भने नेपालको अन्धकार यात्रालाई उज्यालोमा ल्याउने हो भने सबैभन्दा पहिले नागरिक समुदायका बारेमा चिन्तन गरिनुपर्छ  नागरिक समुदायले लोकतान्त्रिक गणतन्त्र कसरी अनुभूत गर्छन् भनेर उपाय खोजी गरिनुपर्छ  यसको व्यावहारिक थालनी भनेको स्थानीय निकाय खास गरेर ग्रामपालिका र नगरपालिकाको निर्वाचन गर्नु हो  यी दुई स्थानीय निकाय जनताको दैनन्दिन जीवनसँग प्रत्यक्ष रूपमै जोडिएका हुन्छन्  जन्मसंस्कारदेखि मृत्युसंस्कारसम्मका कर्महरूमा नागरिकलाई जोडाउने निकाय भनेका यिनै मात्र  
	हुन्  यी निकायहरूलाई शक्तिशाली बनाउने काम नगरेसम्म समाजवादी प्रजातन्त्र यो भनेको परम्परावादी भाकाको कम्युनिस्ट मोडेल हो र नेपालमा यसका अभियन्ता मदन भण्डारी भएका छन् प्रजातान्त्रिक समाजवाद नेपालमा यसका अभियन्ता स्वर्गीय विश्वेश्वरप्रसाद कोइराला मात्रै भए भन्दा हुन्छ अथवा हिन्दु राजतन्त्रात्मक राजनीतिक प्रणाली जो आए पनि नेपाली राजनीति अँध्यारोबाट उज्यालोतिर बढ्नेछैन   
	मुलुकका बारेमा चिन्ता गर्ने हो भने नागरिकका बारेमा चिन्ता गर्ने हो भने सत्ताको टाउकामा बसेका र बसिरहने चाहना पालेका दलका नेताहरूले स्थानीय निकायको चुनावलाई राष्ट्रिय सहमतिको पहिलो सर्त बनाउनुपर्छ  अहिलेको नेतृत्ववृत्तका जसलाई प्रधानमन्त्री बनाइदिए पनि हुन्छ  किनभने प्रधामन्त्रीका आकाङ्क्षीहरू कसैमा पनि लोकतान्त्रिक गणतन्त्रलाई संस्थागत गर्दै मुलुकलाई समृद्धितर्फ लैजाने चेतना र चाहना छैन भन्ने सत्यलाई गएका पाँच वर्षले पुष्टि गरिसकेका छन्   
	स्थानीय निकायको संरचनाको टुंगो नलागेको हुनाले त्यसको चुनाव गराउन नसकिएको हो भन्ने बोली बहिर्गमित राजा ज्ञानेन्द्रको देश र जनताप्रति गरिएको चासो र चिन्ताजस्तै हो जसको कुनै अर्थ छैन  यी दुवै बोलीमा इमान पनि छैन  अहिले पनि गाउँ विकास समिति छ तर टिके  नगर संयन्त्र वा जिल्ला संयन्त्रहरू पनि चलिरहेकै छन् नागरिकप्रति गैरजिम्मेवार भएर  अहिले सरकारी कर्मचारीहरूले चलाएका स्थानीय निकायलाई जनताद्वारा निर्वाचित प्रजातान्त्रिक निकाय बनाउन सकिँदैन भन्नु जस्तो ढाँट कुरो यो दुनियाँमा अर्को हुनै सक्दैन   
	वास्तवमा अहिलेका हाम्रा सबै नेता र मन्दिर चहारेर देश र जनताको चिन्ता छ भनेर भाषण गर्ने पूर्वराजाले आफ्नो अलिअलि बाँकी रहेको इज्जत प्रतिष्ठा जोगाउने हो भने वनप्रास्थी हुनु सबैभन्दा उत्तम उपाय हो  जहाँसम्म संविधानसभासँग जोडिएको राजनीतिक समस्या हो त्यसलाई पनि सभाको बन्द कोठाबाट बाहिर निकालेर जनतालाई सुम्पिदिएमा त्यसको सहज समाधान निस्कन्छ भन्ने अन्तिम सत्यलाई सबैले स्वीकार गर्नु नै आज देशले भोगिरहेको राजनीतिक समस्याको सही समाधान हो  
"
