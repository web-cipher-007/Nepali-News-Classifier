आत्मपरक मूल्यांकनको आवश्यकतासंविधान निमार्णको काम फेरि पनि अवरुद्ध हुन पुगेको छ  ठूला दलका नेताहरू फेरि एक अर्कामाथि हिलो छ्याप्न थालेका छन्  "
	संविधान निमार्णको काम फेरि पनि अवरुद्ध हुन पुगेको छ  ठूला दलका नेताहरू फेरि एक अर्कामाथि हिलो छ्याप्न थालेका छन्  प्रमुख प्रतिपक्ष कांग्रेस र हाल प्रतिपक्षमा रहेको एमालेले संयुक्त रूपमा माओवादीलाई परम्परागत लिक छोडेर संविधान निर्माण नगर्न निहुँ खोजिरहेको भन्ने आरोप लाउन थालेका छन्  जनयुद्धको समयमा माओवादीको तत्कालीन समानान्तर सरकारले जग्गासम्बन्धी गरेका विविध कारोबारलाई वैधता दिएको भन्दै यी दुवै दलहरूले संयुक्त रूपमा संसद्को काम कारबाही अवरुद्ध गर्दै आएका छन्  सत्तारूढ दल माओवादीले कांग्रेस र एमाले मिलेर आफूलाई पुनः एक्ल्याउन खोजेको आरोप लगाइरहेको छ  खासमा राजनीतिको सामान्य कखरा बुझ्नेका लागि चुरो कुरो यतिमा मात्रै अड्किएको होइन भन्ने बुझ्न कठिन छैन  नयाँ बन्ने संविधानमा शासकीय स्वरूप र राज्य पुनर्संरचनाकै विषयमा आआफ्नो मतमा एकअर्कालाई कसरी झुकाउन सकिन्छ भन्ने कसरत स्वरूप यी मतभेद सिर्जना भएका हुन्  दलहरू संविधान बन्नुपूर्व पुनः एकपटक एकअर्कालाई झुकाउने डरलाग्दो खेलमा होमिन पुगेका छन्   
	बितेका दुई हप्ता अखबारमार्फत शासकीय स्वरूपका बारे जमेर बहस भएका थिए  एकाधजनाले अहिले पनि उक्त बहसलाई पक्ष र विपक्षमा निरन्तरता दिइरहेका छन्  राष्ट्रपतीय प्रणाली अपनाउने या बेलायती वेस्टमिन्स्टर मोडलको संसदीय प्रणाली भन्ने विषयमा आआफ्ना तर्कहरू प्रस्तुत गरिरहँदा कतिपय महाशयहरूले व्यक्तिलाई इङ्गति गरेर प्रणाली नै अप्रजातान्त्रिक भन्न पनि भ्याएका छन्  मुलुकको दीर्घकालीन स्थायित्व र उन्नति कस्तो प्रणाली अपनाउनेभन्दा पनि दलका केही नेताहरूले आफ्नो उमेर र आफूलाई राजनीतिको केन्द्रबिन्दुमा राखेर भावी प्रणालीको बारेमा निर्णय बनाउने र दलमा एकमत बनाउन कसरत गर्ने गरेको देखिएको छ  दलहरूले शासकीय स्वरूपमा चट्टानी अडान लिइरहने हो भने राज्य पुनर्संरचनासम्बन्धी आयोगको प्रतिवेदन पनि विवादरहित हुने सम्भावना न्यून रहनेछ  किनकि पहिलोको प्रभाव दोस्रोमा पर्ने पनि निश्चितप्रायः हुनेछ नै  बिस्तारै बिस्तारै सहमति गरिसकिएका मुद्दाहरू मूलमुद्दामा फरक पर्न थालेपछि पुनः उधि्रने सम्भावनाहरू रहनेछन्  यस्तै गति रहने हो भने जहाँबाट सुरु गरिएको हो त्यहीं र्फकन सक्ने सम्भावना देखिन्छन्  यति बेला आएर यस्ता निराशाजनक तस्बिर देखिनु निश्चय पनि सुखद विषय होइनन्   
	मुख्य राजनीतिक दलहरूभित्रको आन्तरिक खिचलो यति बेला केही साम्य भएको छ  एमालेले आफूभित्रको एकता सुदृढ हुँदै गएको जनाएको छ  माओवादीको नेतृत्व तहले केन्द्रीय समितिको बैठकलाई निकै लामो समयसम्म तन्काएर भए पनि आन्तरिक अनमेललाई केही हदसम्म शान्त पारेको छ  कांग्रेसभित्र मूलभूत राजनीतिक तथा सैद्धान्तिक विषयमा त्यति धेरै अन्तर नरहेकाले आन्तरिक तनाव कम हुँदै गएको भान पारेको छ  तर सैद्धान्तिक र राजनीतिक रूपमा आन्तरिक सुदृढीकरणसँगसँगै दलहरू एकअर्कामा भने अलचकदार र असहिष्णुता प्रदर्शन गर्न तम्सिएका छन्  र आआफ्ना अडानमा डेग नचल्नेझैँ देखिएका छन्   
	राजनीतिक दलहरूबीच विषयगत अन्तरहरू सबैभन्दा बढी विगतको आन्दोलनको मूल्याङ्कन गर्ने विषयसँग अन्तरसम्बन्धित देखिन्छन्  नेपाली कांग्रेस र एमालेको नजरमा  को जनआन्दोलनमा र जनआन्दोलनपछि भएका परिवर्तनहरूमा जनयुद्ध को प्रभावकारी भूमिका नरहेको धारणा राख्छन्  संविधानसभा गणतन्त्र नितान्त   को  दिने आन्दोलनबाट मात्र आएको हो भन्ने तिनको मूल्याङ्कन गराइ र मधेस आन्दोलनका उपलब्धिहरूलाई पनि सकारात्मक पाटोबाट हेर्न गरिएको हिचकिचाहटलाई सम्बन्धित राजनीतिक दलहरूले सकारात्मक रूपमा लिन सक्ने अवस्था रहन्न  किनकि युद्ध र आन्दोलनलाई सकारात्मक रूपमा लिन नसक्दा उनीहरूले खोजेजस्तो प्रणालीगत परिवर्तन ओझेलमा पर्न जाने हुन्छ भन्ने कुरा अहिले भएका केही कामहरू र व्यवहारमा देखिएका कठिनाइहरूलाई हेर्दा बुझ्न सकिन्छ  जस्तो सेना समायोजनको मोडलमा पदहरूको बाँडफाँडमा एमाले र कांग्रेस दिँदै नदिने र माओवादी आफूलाई अपमानित गर्न तम्सिएको ठान्ने मानसिकतामा पुगेको व्यावहारिक कठिनाइलाई उदाहरणको रूपमा लिन सकिन्छ   
	कांग्रेस र एमालेका संस्थापन पक्षहरूले राज्यको परिभाषालाई हिजो जसरी बुझेका थिए त्यसभन्दा एक पाइलो पनि बढ्न र नयाँ परिवेशमा नयाँ परिभाषा गर्न उत्सुक देखिन्नन्  शासकीय प्रणालीका विषयमा होस् या संघीयताको सामाजिक न्याययुक्त वितरणमा उनीहरू अत्यन्त कन्जरभेटिभ देखिएका छन्  त्यसैले राज्यको परिभाषामा गराइ वा राज्यको अवधारणासम्बन्धी बुझाइमा माओवादी कांग्रेसएमाले र मधेसी मोर्चाबीच ठूलो अन्तर देखिएको छ  विगतमा आन्दोलनमार्फत खोजिएको परिवर्तनको रूप र सार के थियो  बदलिरहेको विश्व व्यवस्थामा नेपाली राज्यको संरचनागत परिवर्तनको अर्थ के थियो र हो  आज तिनलाई सम्बोधन गरेर अगाडि नबढ्दा उत्पन्न हुन सक्ने खतरा के के हुन सक्छन्  खासगरेर आर्थिक सामाजिक तथा राजनीतिक रूपमा कस्तो रूपान्तरण खोजिएको थियो र छ भन्ने मामिलामा गम्भीरतापूर्वक सोच्न र आपसी छलफल वा बहस चलाउन खोज्दै नखोज्दा दलहरूबीच अन्योल र असमझदारी बढेको देखिएको छ   
	यसको अर्थ कांगे्रस र एमाले मात्र सम्पूर्ण दोषका पात्र ठानिएको होइन  माओवादीको पनि यसतर्फ सार्थक थालनी वा त्यसतर्फको पहल हुन नसकेकै हो  माओवादीभित्र क्रान्तिको सम्पन्नताबारेकोे बुझाइमा एकरूपता मुलुकको वस्तुगत अवस्थाको बुझाइमा देखिएका मतभिन्नताहरूले पनि दलहरूबीच अविश्वास सिर्जना गरिदियो  नेपाली राजनीतिमा  को जनसहभागितामूलक आन्दोलनको उत्कृष्ट स्वरूप थियो तैपनि त्यो आमूल परिवर्तनकारी क्रान्ति थिएन  त्यस आन्दोलनमा निश्चय पनि समाजमा रहेका विपन्न वर्गको सहभागिताको बाहुल्य थियो तर आन्दोलनको बागडोर उनीहरूको हातमा थिएन  त्यसैले उक्त आन्दोलनले क्रान्तिको रूप लिन पाएन  त्यो आन्दोलन क्रमिक सुधारतर्फ मोडियो  क्रान्ति भन्नेबित्तिकै एउटा नयाँ शक्तिले आफ्नो अगुवाइमा बृहत् पूर्ण र सामाजिक संरचना राजनीतिक संस्थाहरू सरकारी नीतिहरू तथा सामाजिकराजनीतिक नेतृत्वमा बलात परिवर्तन गरेको भन्ने बुझिन्छ  बृहत् तथा सामाजिक क्रान्ति भन्नाले सामाजिक र राजनीतिक प्रणालीका सम्पूर्ण अवयवहरूमा हठात परिवर्तनलाई बुझाउँछ  नेपालमा विगत  वर्षमा भएका राजनीतिक र सामाजिक कागजमै सीमित भए पनि सुधारउन्मुख परिवर्तन थिए  उक्त आन्दोलन पनि दलहरूबीचको समझदारी र सहकार्यमा सम्पन्न भएको थियो  त्यो बेला यस्तो सहकार्य संयोजन हुनमा बाहिरी र भित्री थुप्रै कारणहरू थिए  सबैभन्दा ठूला कारणहरूमध्ये तत्कालीन शक्ति सन्तुलनको अवस्था तथा भूराजनीतिक कारण धेरै मात्रामा प्रभावकारी देखिएका थिए  जनयुद्ध र आन्दोलनको मिलन क्रमिक परिवर्तनको पक्षमा भएका थिए   
	हुन त क्रमिक परिवर्तनका पनि निश्चित कार्यक्रमहरू निश्चित गति र समयसीमा तथा निश्चित गन्तव्य तोकिएको हुन्छ  र त्यस्तो गन्तव्य निर्धारण गर्दा शक्तिहरूबीच परामर्श लेनदेन हुनु अस्वाभाविक हुन्न  गन्तव्य निर्धारण गर्दा र प्रभावकारी रूपमा अगाडि बढ्न कसको कस्तो भूमिका रहन्छ भन्ने कुरा आपनो संगठनको ऊर्जा परिचालन आम मानिसमा देखिने सांगठनिक प्रभाव र विश्वास कसको अधिक हुन्छ भन्ने कुराले निर्धारण गर्छ  विश्वास कम हुँदै वा पातलिएको अवस्थामा अग्रगामी परिवर्तनका पक्षधरहरूले दुई कदम पछि र्फकनुपर्ने पनि हुन्छ र आम जनतामा विश्वास र आत्मबल बलियो भएको समयमा फड्को मार्नुपर्ने पनि हुन्छ  नेकपा माओवादी ले कहिलेकाहीं राष्ट्रिय शक्ति सन्तुलनको अवस्था र जनमानसिकतालाई कहिले ढिलो गरी र आवश्यकताभन्दा पहिला नै बढी बुझ्ने गरेको देखिन्छ  उसका यी बुझाइलाई अन्य राजनीतिक शक्तिहरूले कमजोरीका रूपमा लिने गरेका छन् र बेला कुबेला ऊमाथि अविश्वासको मात्रा बढाएर चाप वृद्धि गर्ने गर्छन्   
	राजनीतिक दलहरूबीच देखिएको आजको अन्तरद्वन्द्व राजनीतिक मात्र नभएर वर्गीय स्वार्थको टक्कर पनि हो  नवउदारवादी ढोप ढाँचामा ढलान भएका कांग्रेस र एमाले भित्रैदेखि राजनीतिक केन्द्रीकरणको पक्षमा उभिएका शक्तिहरू थिए  वर्षौंवर्षसम्म राजनीतिक शक्तिका रूपमा उभिएका यी दलका नेतृत्व तह एउटा निश्चित वर्गका रूपमा उभिन भ्याएका थिए  जनयुद्ध जनआन्दोलन तथा संविधानसभामार्फत नयाँ शक्तिको रूपमा उदय भएको माओवादीका कारण पछिल्ला यी दुई दलहरूको शक्तिमा क्षय हुन पुग्यो  नयाँ पार्टीका नयाँ नेताहरूको उदयपश्चात् ती दलका नेताहरूको कद अस्वाभाविक रूपमा खुम्चियो  त्यसले गर्दा उनीहरू दुवै माओवादीलाई आफूभन्दा सानो साइजमा झार्न चाहन्छन्  यो अस्वाभाविक सोच होइन दलीय राजनीतिमा यो क्रम सुरु हुनु सामान्य प्रक्रिया हो  तर राजनीतिक कार्यक्रममार्फत आम जनसमुदायको हित प्रवर्द्धन गर्ने आशयबाट अगाडि बढ्दा यो सार्थक हुन जान्छ   
	नेपाली राजनीतिज्ञहरूको सत्तामा पुग्ने हतारो अर्को दल वा आफूभित्रैको प्रतिद्वन्द्वीप्रतिको व्यवहार अत्यन्त असहिष्णु देखिन्छ  वास्तवमा राजनीतिक दलहरू संस्थागत हुन नसकेरै यस्तो भएको हो  विकसित मुलुकहरूमा एकपटक मूल्य र मान्यताहरूलाई स्थापित गरिसकेपछि ती मान्यताहरूलाई धेर्यपूर्वक पछ्याउने चलन छ  जसले बढी धेर्य र सहिष्णुता प्रदर्शन गर्छ र असल कार्यक्रमहरू सञ्चालन गर्ने ध्याउन्न देखाउँछ त्यो दल कालान्तरमा स्थापित भएर आउने गर्छ  एक प्रकारले स्थापित भइसकेपछि र मूल्य र मान्यतालाई आत्मसात् गर्दा केही निश्चित राजनीतिक दलहरूको वर्चस्व कायम हुने गर्छ  उदाहरणका रूपमा जापानको लिबरल डेमोक्रेटिक पार्टीलाई लिन सकिन्छ जसले आधा शताब्दीसम्म एकछत्र राज्यको बागडोर सम्हाल्ने मौका पायो  अमेरिकामा रिपब्लिकन र डेमोक्रेटहरूको मात्रै आजसम्म वर्चस्व देखिएको छ  बेलायतमा टोरी र लेबोर पार्टीको  तर हाम्राजस्ता अल्प विकसित र स्रोत साधनका अभाव रहेका मुलुकहरूमा राजनीतिक दलहरूको पोजिसनमा एकरूपता देखिन्न  त्यसको मुख्य कारण आफैंले स्थापित गरेका मूल्य र मान्यताहरूमा आफैं स्पष्टता आउन नसक्दा नै त्यस्तो अवस्था देखिएको हो   
	के नेपालका राजनीतिक दलहरूबीच अव एकताको गुन्जाइस नै छैन त  यो प्रश्नको उत्तर खोज्नभन्दा पहिले राजनीतिक दलहरूले मुलुकको वास्तविक अवस्था जनताको भावना र चाहनालाई बुझ्न प्रयत्न गरे भने मात्रै सम्भव हुन सक्छ  त्यसका निम्ति उनीहरूले आफ्ना विगतका प्रयत्नहरू आपना कमी कमजोरीहरूलाई एकपटक गम्भीरतापुर्वक हेर्न वा समीक्षा गर्न जरुरी छ  एकले अर्कोलाई झिझोल्याएर लौ त लौ भनेर अर्को पक्षले छोड्छ भन्ने अभिप्राय मात्र राख्ने हो भने सम्झौताका सम्भावना न्यून हुँदै जानेछन्  र मुलुक राजनीतिक धरापमा पर्ने निश्चितप्रायः हुनेछ  दलका शीर्ष नेताहरूले चाँडै सोचेर वार्ताको पहल गरून् त्यसैमा मात्र सबैको कल्याण जोडिएको छ   
	 
	 
	 
	
"
