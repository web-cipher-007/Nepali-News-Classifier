के निर्वाचन सम्भव छ निर्वाचनले सत्ताको वैधानिकता र शान्ति स्थापनालाई नै सघाउँछ भन्ने कुनै ग्यारेन्टी छैन "
	नेपालस्थित विदेशी कूटनीतिक नियोगका प्रतिनिधिहरूसित आफ्नो सरकारी निवासमा आयोजित भेटमा प्रधानमन्त्री बाबुराम भट्टराईले दलीय सहमतिकै आधारमा चुनाव सम्पन्न हुने कुरामा आफू विश्वस्त रहेको भनाइ राखे  जेठ  गतेको अन्तिम प्रहरमा उनले अर्काे निर्वाचन मिति तोक्दा चार वर्षअघि निर्वाचित संविधानसभा स्वतः भंग भएको जनाई फेरि पनि संविधानसभाकै निर्वाचनको आह्वान गरेका थिए  कुन विधि र विधानअनुसार उक्त निर्णयको वैधानिकतालाई स्वीकार्न सकिन्छ वा सकिंदैन भन्ने विवादको सट्टा सो निर्णयप्रति उनकै मन्त्रिपरिषदमा सहभागी मधेसी दलबाहेक अन्य दलहरू असहमत भई सरकारबाट बहिर्गमन भएबाट नै त्यसलाई दलहरूबीच कायम असमझदारीलाई झन् चर्काउनकै निम्ति थोपरिएको निर्णय भनी बुझ्न सकिन्छ  यसको पुष्टि माओवादी दलभित्रै पनि संविधानसभाको पुनःनिर्वाचन जस्तो महत्त्वपूर्ण मुद्दामा समेत सबै पक्षबीच समझदारी नरहेको तथ्यबाट हुन्छ  झन् असार  गते माओवादी दलभित्रकै मोहन वैद्य पक्षको भेलाले दुई खेमाबीचको मतभेद चुलिएको पुष्टि गर्छ  
	तसर्थ प्रधानमन्त्री बाबुराम भट्टराईले माओवादी दलभित्रकै एक सशक्त खेमाकै पनि विश्वास र समर्थन आर्जन नगरी जेजति कारणले संविधानसभाको अवसान भयो त्यसको उचित सूचीकरण नगरी मुलुकको सामाजिक र आर्थिक अवस्थाकै कुनै यथार्थपरक समीक्षा बेगर निर्वाचनजस्तो राष्ट्रिय स्तरमै जनपरिचालन गर्ने कार्यको निम्ति कुन आधारमा निर्णय लिए र त्यसको सार्थकता के भन्ने विषय खुट्याउनुपर्ने भएको छ  वास्तविकता के भने माओवादीकै अन्तरविरोध चुलिएर दलीय एकतामा समेत गम्भीर आघात पुगेको बेला अनि कुनै पनि बेला माओवादी दल टुक्रिन सक्ने स्थितिमा प्रधानमन्त्रीको निर्णय जनसाधारणकै सोचमा पनि अस्वाभाविक तथा अपरिपक्व नै ठहर्छ  आफ्नै दल कमजोर अनि फुटको अवस्थामा पुग्दा निर्वाचनमा जाने निर्णयलाई जुवाडे मनस्थिति नै भन्नुपर्ने हुन्छ  उक्त निर्णयप्रति उनका आफ्नै दलको प्रभावशाली सचिवसमेत आश्वस्त छैनन्  सचिव सीपी गजुरेलको भनाइमा भारतीय दबाबको कारण संविधानसभाको विघटन गरी उनीहरूकै बुइँ चढी बाबुरामले चुनावी घोषणा गरेका हुन्  यदि सर्पको खुट्टा सर्पले नै देख्छ भन्ने भनाइको सार्थकता छ भने माओवादी दलभित्रकै उच्चपदस्थ व्यक्तिबाट लगाइएको यो आरोप मिथ्या हुनसक्तैन र विरोधकै लागि गरिएको विरोध भनी नकार्न पनि सकिंदैन  
	तर प्रधानमन्त्री भट्टराईले निर्वाचन घोषणालाई आफूमा निहित कार्यकारी अधिकारको आग्नेय अस्त्रकै रूपमा प्रयोग गरेका छन्  निर्वाचनको उद्घोष गरी संविधानसभाको वीभत्स अन्त्य गर्नुको अपराधबोधबाट मुक्त भई अरुको नजरमा प्रजातन्त्रप्रतिको प्रतिबद्धता यथावत रहेको पुष्टि गर्नु थियो  त्यसैले उनले सर्वाेच्च अदालतले सुझाएको तीन विकल्पमध्ये एकको प्रयोग गरी प्रजातन्त्रप्रतिको निष्ठा अटल र अडिग रहेको जनाएका छन्  
	साधारणतया संसदीय प्रणाली रहेको मुलुकमा निर्वाचनको घोषणा गर्ने अधिकार कार्यकारी प्रधानमन्त्रीमै निहित हुन्छ  तर जुन परिस्थितिमा निर्वाचनको मिति तोकिएको छ त्यो संसदको नियमित निर्वाचन प्रक्रिया वा मध्यावधि चुनावको घोषणा नभई जननिर्वाचित संविधानसभाको विघटनको अभिप्रायबाट प्रेरित भई त्यसबाट सिर्जित असाधारण सन्दर्भबाट आफ्नो निहित स्वार्थपूर्ति गर्ने धोको हो  र निर्वाचनमा अन्य दलहरूको सहभागिताबाट प्रधानमन्त्री भट्टराईले आफ्नो निर्णयको वैधानिकता प्रमाणित गराउन चाहन्छन्  यस्तो परिस्थिति निम्त्याउन कुनै न कुनै तवरबाट जिम्मेवार राजनीतिक दलहरूबीच न्युनतम समन्वय समझदारी र सहमतिको अभावमा सरकार प्रमुखले मात्र संविधानसभाको निर्वाचन तोक्न मनासिब ठहर्दैन  यो निर्णयसित कानुनी बाधा अड्चन तथा निर्वाचन आयोगको कार्यसम्पादन क्षमतामात्र सम्बन्धित छैन राजनीतिक सहमतिको महत्ता पनि अविछिन्न रूपमा गाँसिएको छ  किनकि यो सरकार निर्माणको लागि गरिने संसदीय निर्वाचन होइन संविधान निर्माण गरी खासगरी जनआन्दोलन  पछि थाँती रहेका सम्पूर्ण संवेदनशील मुद्दाहरूको सर्वसम्मतिद्वारा सन्तोषजनक निक्र्याेल गरी राज्य पुनःसंरचनालाई सघाउने निर्वाचन हो  त्यसैले यो गहन जिम्मेवारीपूर्ण कार्य राष्ट्रिय राजनीतिको पक्ष र विपक्षमा रहेका राजनीतिक दलहरूको समर्थन र सहभागिताबिना अगाडि बढ्न सक्दैन  यहाँ सम्झनाको निम्ति हाम्रा पूर्वराजा ज्ञानेन्द्रले आफ्नो कूको वैधानिकता जुटाउन सबैले विर्सनलायकको स्थानीय निर्वाचन गराउँदा सातदलीय गठबन्धन र माओवादी दलको सक्रियतामा विथोलेर जनआन्दोलन  को सुरुआत गरिएको दृष्टान्त छ  तसर्थ निर्वाचनले सत्ताको वैधानिकता र शान्ति स्थापनालाई नै सघाउँछ भन्ने कुनै ग्यारेन्टी छैन  निर्वाचनकै समयमा र निर्वाचनको परिणाम प्रकाशित भएपछि हिंसा चुलिएको उदाहरण कतिपय मुलुकको छ  सम्झनाको निम्ति बंगलादेशको उदय साक्षी छ दक्षिण एसियामै  
	अहिलेको चरम राजनीतिक अस्थिरता दलीय अविश्वसनीयता र बढ्दो सामाजिक कटुताले गर्दा चुनावी गतिविधि हिंसात्मक नहोला भन्न सकिंदैन  हाल राजनीतिक दलहरू भित्रकै फुटपरस्त प्रवृत्तिले गर्दा चार वर्षअघि संविधानसभामा प्रवेश गरेका  दलहरू टुक्रिएर त्यसको अवसानको समयमा  पुगे  त्यसबेलाका  वटा मधेसी दलहरू टुक्रिएर अहिले  को संख्यामा पुग्ने सम्भावना रहेको छ  यी दलहरू बीचको व्यक्तिगत वैरभावले भविष्यको निर्वाचन अवश्य नै प्रभावित हुनेछ  उदाहरणका लागि विजय गच्छदार र शरतसिंह भण्डारीजस्ता हस्तीहरू मनी र मसलपावरका पर्याय हुन्  यी नै हस्तीहरूको कारण मधेसी आन्दोलनको शीर्षस्थानमा रहेको प्रभावशाली मधेसी जनअधिकार फोरम नेपाल चार वर्षभित्र चार टुक्रा भएको छ  सद्भावना पार्टी  टुक्रा र सद्भावना आनन्दीदेवी दुई टुक्रा हुनुपछिको विडम्बनाले यी संघीयता र क्षेत्रीयताको वकालत गर्ने राजनीतिक दलहरूले निर्वाचनमा आफ्नो अस्मिता जोगाउनुपर्ने चुनौतीको सामना गर्नु पर्नेछ  
	नेपालको तराई क्षेत्र पहिचान र समान अधिकारको निम्ति भएको संघर्ष आइकन नै भए पनि हिंसाको राजनीतिबाट अछुतो रहन सकेन  मधेस अझै सांघातिक हतियार ओसारपसार बेचबिखन तथा प्रयोगको कार्यमा अनियन्त्रित नै रहेको छ  केही वर्षअघि  को संख्यामा पुगेका हतियारधारी समूहहरू निर्वाचनको मेला र झमेलामा फेरि गतिशील हुनसक्छन्  त्यसैले विभाजित मानसिकता र व्यक्तिगत स्वार्थबाट स्थापित राजनीतिक दलहरू उक्त उपलब्ध जनशक्तिप्रति आकषिर्त नहोला भन्न सकिंदैन  निर्वाचनको सन्दर्भमा हातहतियारको प्रभाव नरहला भनी कल्पना पनि गर्न सकिंदैन  तराईमा भाडाका मानव सिकारीहरू प्रशस्त छन्  स्थानीय नभए विदेशी सजिलै उपलब्ध छन्   
	हाम्रा पहाडी र हिमाली भेग पनि निर्वाचनको बेला हिंसाबाट प्रभावित नरहेको स्थान त होइन  गत संविधानसभाको निर्वाचनताका पनि केही मारिएका कसैको अंगभंग भएको र कोही नराम्ररी कुटपिटमा परेको विभिन्न राष्ट्रिय र अन्तर्राष्ट्रिय निर्वाचन अवलोकन समूहद्वारा सूचीकृत गरी तथ्यांक प्रकाशित गरेको थियो  ऊ बेला संविधानसभाको निर्वाचन सारा नेपालीको आशाकेन्द्र थियो  जनसहभागिता शान्ति र संविधानको अतिशय चाहनाले घचघच्याएको थियो  तर अब अबको संविधानसभा निर्वाचनको जोखना बाबुराम भट्टराईको व्यक्तिगत तजबिजबाट निर्देशित छ जसमा मधेसवादी दलका सरकारमा सहभागी नेताहरूको सहमति  
	छ  कारण ती नेताहरू आफ्नो मौजा निर्वाचन क्षेत्र बाट शक्तिको होडमा रहेको माओवादीबाट बेदखल हुने सम्भावना देख्दैन  बरु माओवादीकै सहयोगबाट मधेसमा आफ्नो प्रभाव क्षेत्र बढाउने रणनीतिमा लागेका छन्  
	विपक्षी दलहरू आफ्ना विरोधका स्वरहरू तिखार्न र अनायास आफ्नै दलभित्रको पहिचान र संघीयताको बबन्डरले गर्दा निस्तेज हुने आशंकाले घेरिँदा माओवादी दलको संस्थापन पक्ष भने निर्वाचनको गोटी घोट्न र शक्ति संचय गर्नतिर लागेको छ  न्युन तवरमै भए पनि माओवादी दलहरूकै भरणपोषणमा रहेका पूर्वछापामार तथा वाईसीएलका जवानहरू सक्रियता निर्वाचनमा महत्त्वपूर्ण रहनेछ र ग्रामीण भेगतिर माओवादीका स्थानीय नेता तथा केन्द्रीय नेताहरूकै समन्वयमा निर्वाचनको परिमाणको आँकलन गर्न सकिनेछ  हुन त चार वर्षअघि सम्पन्न संविधानसभाको निर्वाचनको अवस्था र अहिलेको राजनीतिक तथा सामाजिक परिस्थितिमा तात्विक भिन्नता छ  त्यसबेला माओवादी छापामारहरू तथा वाईसीएलका जवानहरू अति नै प्रभावशाली थिए  उनीहरूको प्रभाव समाजमा यद्यपि कायमै रहे पनि अन्य राजनीतिक दलहरूले पनि माओवादीकै सिकोमा युथफोर्स भनाउँदा र तरुण दलजस्तो पुरानो संगठनलाई पनि लडाकुमा रूपान्तरण गर्ने प्रयत्न भएको सुनिन्छ  विश्वविद्यालयका विद्यार्थी संगठनका नेताहरूसमेत हतियारधारी भएका छन्  र त्यसको प्रयोगमा किञ्चित धक मान्दैनन्  
	मुलुकमा सार्वजनिक सुरक्षाको प्रबन्ध अति नै रुग्ण अवस्थामा रहेको बेला निर्वाचनको घोषणा गरिएको छ  दिनदहाडै हत्या हिंसाको वारदातको कथा र सरकारको निरीहता सर्वाेच्च अदालतको सेवारत न्यायाधीशको अकाल मृत्युबाट पनि प्रमाणित भएको छ  यस्तो अवस्थामा निर्वाचन अवधिमा जुन प्रकृति र प्रवृत्तिद्वारा हिंसात्मक घटनाहरूबाट नेता तथा मतदाताहरूमै असुरक्षाको त्रास बढाइन्छ त्यसलाई नजरअन्दाज गर्न मिल्दैन  गालीगलौज धम्की त्रासदेखि लिएर कुटपिट अपहरण तथा उम्मेदवारकै हत्याजस्ता जघन्य अपराधमा सामेल व्यक्तिलाई पनि राजनीतिक प्रभावमा परी छुट दिने परम्परालाई निरन्तरता दिने प्रवृत्तिले गर्दा निर्वाचनको वैधानिकतामा सदैव अंकुश लागेको छ  निर्वाचनमा हुने अनियमितताको छानबिन त निर्वाचन अदालतबाट पनि गरिन्छ  तर सर्वदलीय सहमतिकै आधारमा सम्पन्न संविधानसभाको निर्वाचनमा अहिलेका प्रधानमन्त्री भट्टराईकै शब्दमा फौज राखेर निर्वाचन लड्यौं र जित्यौं भन्नुबाट पनि उक्त निर्वाचनको निष्पक्षतामा प्रश्न उठेको छ  
	अहिले मुलुकको राजनीतिक सामाजिक र आर्थिक धरातल अति नै खुम्चिएको छ  बहुभाषिक बहुजातीय तथा बहुसांस्कृतिक सम्पदाका धनी हामी बहुलवादकै विचारविमर्शमा संलग्न थियौं  तर विडम्बना त के भने अचेल हामी अरुको विचारप्रति विग्रह गर्न थालेका छौं  अरुको विचार र भावना हामीलाई कति असहज र असह्य हुनथालेको छ भन्ने तथ्यको पुष्टि त पत्रकारहरू कुट्ने र घाइते बनाई बीचबाटैमा असहाय छाड्ने अभ्यासबाट पनि हुनथालेको छ   सालको संविधानले धार्मिक आस्था र जातीयताको आधारमा राजनीतिक दल खोल्न बन्देज लगाएको थियो  त्यसबाट जनजाति र गैरहिन्दुहरू क्रुद्ध हुन स्वाभाविक थियो  तर अहिले त्यो अवस्था रहेन  संविधानसभाको विघटनपछि नेपाली कांग्रेस र नेकपा एमालेजस्ता राजनीतिक दलहरूभित्र समेत जनजाति मधेसवादी नेताहरू दलीय एकतामा धावा बोल्न थालेका  
	छन्  विभेद र विरोधको भावना सर्वव्यापी भएको छ  जातीय अन्तरद्वन्द्व अब दलीय एकताको चुरो हुनपुगेको छ  सबैजसो राजनीतिक दलहरूभित्र अहिले व्यक्तिगत स्वार्थ हावी हुनुको साथै पहिचानको मुद्दाले प्रबलता पाएको छ  फलस्वरूप जातीय पहिचानले दलीय एकतामा भाँजो हालेको छ  राजनीतिक दलहरू क्षीण र कमजोर हुँदैछन्  दलहरू भित्रको यो अवस्थाको फाइदा गैरदलीय र गैरराजनीतिक संघसंस्थाहरूले केही प्रलोभन केही बाध्यताको आधारमा नउठाउलान् भन्ने छैन  त्यस्ता संघसंस्थाको लागि कमजोर राजनीतिक दलहरू र स्वार्थलिप्त नेताहरू आकर्षक माध्यम हुनसक्छन्  जसमार्फत विभिन्न गैरकानुनी क्रियाकलापको संरक्षत्व प्राप्त गर्न सहज हुन्छन्  
	यस परिप्रेक्ष्यमा जातीय राज्यको माग चुलिएको पहिचान र सामथ्र्यको आधारमा संघीयता र प्रदेशहरूको रेखांकन गरिनुपर्ने अनिणिर्त सन्दर्भ लैंगिक समानतादेखि दलित र पिछडिएका वर्गका मुद्दाहरू थाँती राखेर संविधानसभाको निर्वाचनमा उत्रिंदा जातीय र क्षेत्रीय आधारमा प्रतिस्पर्धामा सहभागी दलहरूको नेतृत्व र कार्यकर्ताबीच संयम र सौहार्दता रहला भनी सम्झनु मूर्खता हुनेछ  कारण यथास्थितिमा अब हुने संविधानसभाको निर्वाचन यदि भइहाल्यो भने दलहरू बीचको सहमतिमा होइन असहमतिमा आधारित हुनेछ  यसैले प्रतिस्पर्धाको रूप सरकारी निर्णय विरुद्ध हुनेछ  संविधानसभा निर्वाचनको महत्त्वपूर्ण मुद्दा सम्भवतः एकल वा बहुल पहिचानको मान्यता स्थापित गर्न हुनेछ  त्यसैले जातीयताको मुद्दालाई चर्काएर त्यसको समाधानको बाटो नपहिल्याई प्रतिस्पर्धात्मक निर्वाचनको रापमा मुलुकलाई झोंक्नु अर्काे आततायी प्रक्रिया बाहेक अरु केही हुनसक्दैन  सामेली र समावेशी राज्यव्यवस्थाको गरिएका जनताको अथक संघर्ष निर्वाचन प्रक्रियाले मात्र समाधान हुँदैन  अहिलेको अवस्थामा सम्पन्न गरिने निर्वाचनले हिंसा चुलिने सम्भावना प्रबल छ  त्यसैले हाम्रो विभाजित मनस्थितिलाई एकसूत्रमा बाँध्न बहुलवादी राजनीतिक संस्कृतिको खाँचो छ जसले तँ र मको विभेदलाई चिर्न सकोस्  यसको सर्वथा उचित प्रबन्ध राजनीतिक दल र त्यसको नेतृत्व वर्गबाट गरिनुपर्छ  र तिनीहरूले नै गर्नुपर्छ  राजनीतिक नेतृत्वले अति निकृष्ट व्यक्तिगत तथा दलीय स्वार्थ वैचारिक संकीर्णता तथा सैद्धान्तिक विचलनलाई त्याग्नसके सहज राजनीतिक वातावरणको निर्माण गर्न सक्नेछन्  यस पृष्ठभूमिमा सबै राजनीतिक दलहरूबीच सहकार्य र सम्मिलनको अपेक्षा गर्न सकिनेछ  फलस्वरूप आपसी मतभिन्नतामाझ पनि विश्वसनीय वातावरणको सिर्जना गरी राजनीतिक सहमतिको लागि ठोस पाइला चाल्न सकिन्छ  
	अब हुने संविधानसभाको निर्वाचनको लागि दलीय सहमतिको अपरिहार्यता प्रधानमन्त्री भट्टराईले कूटनीति विज्ञहरूसितको भेटमा पनि स्वीकारेका छन्  सहमतिको आधारमा निर्वाचन सम्पन्न हुने कुरा शंकास्पद नै छ  भए पनि त्यो हिंसालाई प्रश्रय दिन हुनेछ चाहे त्यसलाई विदेशी उच्चस्तरीय अवलोकनकर्ताले पि| एन्ड फेयर भनेर प्रमाणपत्र नै किन नदिउन्  
	 
"
