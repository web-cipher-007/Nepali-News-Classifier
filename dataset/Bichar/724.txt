"सत्यमोहन सम्पदा र इतिहास"कोरियाको त्यो रात मेरो मनमा नेसनल ट्रेजरका निम्ति प्रस्ताव गर्न सत्यमोहन जोशीको चित्र आँखा अगाडि आयो "
	एकाध अनुभवले यो विषय उठाउँछौं  दक्षिण कोरियाको सिओलमा सन्  मा एकजना नब्बे पुग्न लागेका प्रसिध्द नर्तकसँग नाट्य समृ्हसँगै नाचेपछि मलाई एउटा ठूलो ज्ञान भयो  तिनलाई सबैले अत्यन्तै सम्मान गरेको देखेर सोधें यी मानिस को हुन्  दुई जनाले झन्डै एकै स्वरमा भने यी राष्ट्रिय सम्पदा हुन्  उनीहरूले तिनलाई अङ्ग्रेजीमा न्यासनल ट्रेजर भनेका थिए  ती एक विख्यात नर्तक थिए  तिनले यस क्षेत्रमा खोज गरेका थिए र नयाँ पुस्तालाई त्यो परम्पराको पालना गर्न प्रेरणा दिएका थिए  त्यसो त बुतो नृत्यका प्रवर्तक जापानी काजुओ ओनो सन्  का विषयमा म परिचित थिएँ  टोकियो विश्वविद्यालयमा  तिर काम गरेका बेला तिनको नाटकीय प्रभावबारे अध्ययन गरें  दिक्कलाग्दो जापानी नृत्यशैलीको विरोधमा तिनले शरीरलाई दुबै मञ्च र अभिनय बनाए  कुनै मानिसले धेरै कालसम्म देश र समाजका लागि संस्कृति र प्रदर्शनकारी कला विषयमा अनुसन्धान गरेर जीवन बिताएका छन् भने तिनका विचारको उदात्तताले ती सम्मानित छन्  तिनलाई पूर्वी एसियाली देशमा न्यासनल ट्रेजर उपाधि दिने चलन रहेछ  यस्ता मानिस धेरै नहुने रहेछन्  त्यस्ता व्यक्तिलाई सम्मान गर्नेमात्र होइन संरक्षण गर्ने तिनलाई मद्दत गर्ने र तिनको कुशलतामा ध्यान दिने सबै नागरिकको कर्तव्य हुने रहेछ   
	यी वयोवृध्द मानिस भेटेपछि मैले नेपाललाई उठाउने वयोवृध्द मानिसहरूको सम्झना गरें  मैले महिला र पुरुष दुवैथरी पात्रका कल्पना गरें  कोरिया विश्वविद्यालयको अतिथि कक्षमा पल्टेर नेपालका न्यासनल ट्रेजर हुनसक्ने मानिसका कल्पना गर्दा मलाई एउटा अनौठो नाटकीय अनुभूति भयो  केही मानिसका चित्र मेरो मानसमा फिल्मको रिलजस्तै गतिवान भए  इतिहास र उपलब्धिहरूको साम्य खोजिबसें  कुनै पनि समाजको संस्कृति र त्यसको सिर्जनशील परम्परालाई बुभन ठीक मानिसका कर्मलाई बुभनुपर्छ  समाज र संस्कृतिको सम्बन्ध गहिरो र संरचनात्मक हुन्छ भन्ने कुरा पनि बुभनैपर्छ  बेलायती देब्रे ढल्कुवा विद्वान रेमन्ड विलियम्सले संस्कृतिका अवशेषमुखी प्रभुत्वशाली र भवितामुखी प्रकार छुट्याए  सन्  मा निस्केको कल्चर एन्ड सोसाइटी  किताबमा उनले यो कुरा लेखेपछि सोच्ने पध्दतिमा परिवर्तन आयो  निजत्व वा व्यक्तिको मनको संस्कृति पनि एक महत्वपूर्ण विषय रहेछ भनेर उनले लेखे  अवशेषमुखी संस्कृतिलाई पश्चिमी विद्वानहरूले विगत र परम्पराको रुपमा लिएका छन्  अनि प्रभुत्वशाली संस्कृति भनेको शासन गर्ने र शक्तिमा हुनेहरूको प्रभावमा हुर्केको संस्कृति मानियो र भवितामुखी संस्कृति भनेको आगतको चित्र अहिले कसरी खिच्न सकिन्छ भन्ने सोच हो  तर हामी एसियाका अनेकौं मुलुक विगतको संस्कृतिलाई परम्पराको दराजमा लगेर थन्क्याउँदैनौ  परम्परा संस्कृति प्रदर्शनकारी संरचनाले सधैं जीवन्त हुन्छ र यो सम्प्रति जीवनको एक अङ्गको रुपमा काम गर्छ  युनेस्कोले इन्ट्यान्जिबल कल्चरको परिभाषा गर्दा प्रयोग गरेको काइनेस्थेसिस छ नेपाल मण्डलको अमूर्त संस्कृतिमा  नेवार संस्कृति त्यस कुराको बलियो उदाहरण हो  यो संस्कृतिमा नित्य गरिने प्रदर्शनकारी कलाले गर्दा परम्परा सधैं जीवन्त हुन्छ  वर्षभरि अनेकौं अवस्थामा मानिस जीवन र परम्पराको नैरन्तर्यलाई नवीकरण गरिरहन्छन्  नाच्ने गाउने घर बनाउने पत्थर र धातुका मूर्ति कुँद्ने काठका घर मन्दिर र टुँडाल बनाउने खाने र पिउने सबै गतिका र दृष्टिगोचर परिवेशमा त्यो नित्य नवीकरणको काम भइरहन्छ  त्यसैले पश्चिमी सांस्कृतिक अध्ययन गर्ने विद्वानहरूका भवितामुखी संस्कृति अध्ययनसँग मेरा केही विमति छन्  यसको आधार एसियाका देशहरूमा देखिन्छ  परम्परासँग नवीकरण गर्दै नैरन्तर्य कायम गर्ने पध्दति भएका संस्कृतिहरूमा व्यक्तिहरूको पनि त्यत्तिकै महत्व हुन्छ  त्यो नैरन्तर्यलाई कायम राख्न मद्दत गर्ने जीवन्त तर वयोवृध्द मानिसलाई नेसनल ट्रेजर भन्ने एसियाली देशको चलनले यही आधारलाई प्रतीकात्मक रुपमा व्यक्त गर्छ  नेवार संस्कृतिको पहिचान परिचय अनि त्यसको संरक्षण र प्रस्तुति गर्ने काममा सत्यमोहन जोशीले दिएको योगदान असाधारण छ  यसको इतिहास लामो छ  उनले गरेका अनुसन्धानको प्रकृति आधिकारिक छ  उनले जोडेको परम्परा र सम्प्रति जीवनको पद्धति नाटकीय काव्यिक र सिर्जनशील छ  उनले संस्कृति विषयका किताब लेखेका छन्  लेखहरू लेखेका छन्  नाटक लेखेर निर्देशनसमेत गरेका छन्  अध्येताहरूलाई व्याख्या गरिदिएका छन्  उनका निम्ति नेपाल मण्डलको सुन्दर जस्ताको तस्तै भत्किँदै गएको मिचिँदै गएको र केही उद्धार हुँदै गएको संस्कृतिको दृष्टिगोचर विचारात्मक र भावात्मक कलेवर एउटा किताबजस्तै खुल्छ  उनी दौरासुरुवाल र टम्म मिलेको टोपीमा हिँड्ने निर्बन्ध इतिहास हुन्  मिटिङहरूमा बोल्दा हेर्डाहेर्डै भन्ने उनको थेगोले उनले देखेका सांस्कृतिक र कलात्मक क्षयलाई बुझाउँछन्  सत्यमोहन दाइलाई जे सोधे पनि हुन्छ  उनी सहज रुपले त्यो पाटो पल्टाउँछन् र व्याख्या गर्छन् मानौ नेपाल मण्डल उनको कम्प्युटर हो जहाँ उनी कर्सर राखेर पाठ निकाल्छन्  चित्रात्मक र भाषिक हो नेपाल मण्डल उनको निम्ति   
	पाटन दरबार स्क्वायरमा पुगेपछि काठ पत्थरशिलाहरूका परम सुन्दर कलात्मक कलेवर भएको जगतमा पुगिन्छ  त्यहाँको परिवेशभित्रै अलिक छेउको बाटो हुँदै पूर्वतिर लागेपछि अलिक पर एउटा पुरानो ढोका आउँछ  त्यसभित्र अर्को कुनै बहा हुनसक्छ भन्ने अनुमान गर्न सकिन्छ  त्यहाँ कुनै मन्दिर होला आँगन होला जहाँ घाम पखेटाले छेलेर अवतरण गर्दै र उठ्तै गर्ने परेवाहरू र तिनको घुर्घुर सुनिनेछ भनेर अन्दाज गर्न सकिन्छ  जहाँ कुनै पत्थरशिलामा कुँदिएको मूल मूर्ति छ जसलाई भक्तजनले रङ्ग पोतिदिन्छन् केरा र फलफूलको लेपस लगाइदिन्छन्  अथवा जहाँ पत्थर वा धातुमा कुँदिएको ध्यानातित बुद्धको मूर्ति विराजमान छ  तर त्यो ढोकाभित्र पसेपछि अर्कै परिवेशमा प्राचीन तर निवासको स्निग्धता बोकेको सत्यमोहन जोशीको घरआँगन र सानो बगैंचामा पुगिन्छ  केही वर्षअघि सत्यमोहन दाइको नब्बे लागेको जन्मदिनमा हामी त्यो परिवेशमा भेला भयौं  धेरैजसो सांस्कृतिक रङ्गमञ्चीय र प्रदर्शनकारी संस्कृतिमा संलग्न मानिस थियौं  चित्रकला मूर्तिकला र सङ्गीतमा लागेकाहरू पनि थिए  त्यो भेटघाटमा मलाई अमूक संस्था वा म्युजियम वा मावलीघर वा कुनै पुरानो दर्शनीय थलोको आभास भएको थियो  सत्यमोहन दाइ भाउजू र परिवारसँग अत्यन्त सहज सरल र प्रसन्न अवस्थामा थिए  
	उतै फर्किन्छु  कोरियाको त्यो रात मेरो मनमा नेसनल ट्रेजरको निम्ति प्रस्ताव गर्न सत्यमोहन जोशीको चित्र आँखा अगाडि आयो  यहाँ मैले यो कुरा व्यक्तिहरूसँग उठाएँ  रङ्मञ्चका खासगरी गुरुकुल परिवेशका मानिसहरू सहमत थिए  नेपालको  सालको राजनीतिक परिवर्तनपछि नै सांस्कृतिक नीति र व्याख्या गर्ने पद्धति विषयमा निकै चर्चाहरू भए  एकाएक कहिल्यै नदेखिएको जोश र जाँगरले मानिसहरू काम गर्न थाले  नीति निर्माणका कुरा पछिसम्म र अहिले पनि आइरहेका छन्  लाजिम्पाटको र्याडिसन नामको ठूलो होटलको हलमा शिक्षा मन्त्रालयको आयोजनामा त्यसको केही वर्षपछि सरकारले बनाउन लागेको सांस्कृतिक नीति तर्जुमा गर्न सल्लाह लिनको निम्ति एउटा महत्वपूर्ण भेला आयोजना गरियो  त्यसमा मैले विचार राख्न पाएँ  सत्यमोहन जोशीलाई न्यासनल ट्रेजर बनाउनुपर्छ भन्ने प्रस्ताव राखें  सत्यमोहन दाइलाई अत्यन्त मान्नेदेखि उनलाई सम्मान गर्ने तर खासै उनको विषयमा थाहा नपाएका वा त्यतातिर चाख नभएका सबै मानिसले मेरो कुरालाई एक साधारण रुपमा सम्मानको निम्ति ल्याइने शब्दावलीको रुपमा मात्र लिए  उनीहरूको विचारमा म सायद यस्तो पाठ लेख्तैछु जुन एउटा चाँदीको जलप लगाएर पाटनको अमूक कलाकारको कार्यशालामा राम्ररी कुँदिएको फ्रेमभित्र राखिनेछ अनि एक समारोहबीच सत्यमोहन जोशीलाई दिइनेछ जसको पाठ म उच्च स्वरमा माइक्रोफोनबाट वाचन गरेर सुनाउनेछु  सायद म्युजियम सम्पदा र व्यक्तिको बीचमा लेखिने सीमाहरू मानिसको जीवन आयु र नित्य नरहने अस्मिताको चेतनाले बनिन्छन्  मानिसले मेरो कुरा त्यहाँ त्यसरी नै लिए  तर जुन पूर्वी एसियाका मुलुकहरूले यो चलन चलाए सायद तिनका सरकार आमवृत्त सांस्कृतिक परम्परा र परिवेशले रचना गरेको धारणा हो व्यक्तिलाई यी सबै सीमा तोडेर राष्ट्रिय सम्पदा घोषणा गर्नु   
	सत्यमोहन दाइसँग नाटक सहर संरचनाका सेमिनारमा विरोध कार्यक्रममा ससाना मापसे सेसनहरूमा र देशको सांस्कृतिक नीति मिडिया र कला स्वतन्त्रता बारेका सभामा भेट भइरहन्छ  सत्यमोहन दाइको शक्तिशाली मानिसको परिकल्पना डिक्टेटर होइन किनकि तिनले राजाको शासनको विरोध गर्ने जुलुसको नेतृत्व गरेर हिंडेका उदाहरण छन्  हामी जङ्ग महेन्द्र वा कुनै केन्द्रीय शक्तिबाट निःसृत स्थायित्वको मिथक मान्दैनौ  राजा ढाल्ने माओवादी र ढल्ने राजाको सान्निध्य गराउने सत्यमोहन दाइ सङ्कटमा पर्दै गएको देशको पीडा बोल्न शक्ति मिथकको प्रयोग गर्छन्  उनलाई बुझ्न धेरैतिर हेर्नुपर्छ  मेरो उनीप्रतिको दृष्टि उस्तै छ थाहा पाउँछु  
	 
	
"
