कोही किन दुःखी छ तर यही चेतना अधिकांशका लागि अभिसाप भएको छ  "
	प्रसिद्ध लेखक फ्रान्ज काफ्काको एउटा प्रसिद्ध पुस्तक छ मेटामर्फोसिस  त्यसको एउटा पात्र आश्चर्यजनक रूपमा एकदिन कीरामा अनुवाद हुन्छ  राति सारसउँदो सुतेको मान्छे बिहान उठ्दा त कीरा  पढ्दा रोमाञ्चकारी अनुभूति दिने यो पात्र र त्यो पुस्तक स्वैरकल्पना लागे पनि हामीले भोग्दै आएको जीवनसँग गहिरोगरी सम्बन्धित छन्  लगभग  प्रतिशत मान्छेको जीवनमा काफ्काको दृष्टिकोण ठ्याक्कै लागू हुन्छ   
	हुन त हरेक मानिस यहाँ प्रकृतिले दिएको उत्कृष्ट चेतना लिएर जन्मेको छ  तर यही चेतना अधिकांशका लागि अभिसाप भएको छ   
	मानिसइतरका जीवात्मासँग चेतनाको यति तीव्र प्रवाह छैन त्यसर्थ तिनमा असन्तुष्टि र निराशा पनि मान्छेमा जस्तो छैन  एउटै आहारा एकै ठाउँ र एकै खालको स्वादमा पनि कहिल्यै नउँघ्ने तिनको वृत्ति यही चेतनाको कमीका कारण भएको हो  कुनै गाई कहिल्यै घाँस खाँदाखाँदा वाक्क हुँदैन  बाँदर रूखमा बसेर कहिल्यै अघाउँदैन  चराहरू भोलिका लागि भनेर कहिल्यै चिन्ता गर्दैनन्  कुनै पनि पशुको भविष्यका लागि कुनै योजना छैन  विगतको गल्ती र पश्चातापको आगोले ती मान्छेजस्तो कहिल्यै पिल्सँदा पनि पिल्सँदैनन्  यतिका असुविधाका बाबजुद पनि पशुपक्षीको जीवनमा कुनै तनाव देखिँदैन  विक्षिप्तीले कुनै प्राणी बहुलाएका छैनन् आजपर्यन्त  बलात्कार आत्महत्या र युद्ध पशुहरूको जीवनमा छैन  
	तर मानिस भने निकै निराश क्रुद्ध र आवेगमय छ  चेतनाका हिसाबले श्रेष्ठतम प्राणी मानिस त झन् खुसी हुनुपर्ने हो  सुविधाका हिसाबले समेत पृथ्वीमा कुनै त्यस्तो मान्छे छैन जसको जीवन सारा पशुपन्क्षीका तुलनामा नराम्रो होस्  हरितन्नम मान्छेको जीवनमा पनि मस्त हात्ती वा बाघको भन्दा राम्रै सुविधाको प्रवन्ध छ  र पनि मानिस खुसी छैन  हाँस्न सक्ने खुबी प्रकृतिले मानिसलाई मात्रै दिएको छ  र पनि मानिस उदास छ   
	किन  किनभने मान्छेसँग सोच्न सक्ने खुबी छ  विचार गर्न सक्ने तागत छ  ऊ सधै उन्नति चाहन्छ  भएको भन्दा बढ्ता चाहन्छ  देखेको भन्दा बढी हेर्न मन छ उसलाई  ऊ जहाँ छ त्यहाँ कहिल्यै सन्तुष्टिका साथ बस्न सक्दैन  अझै बढी सुविधा उसका लागि चाहिन्छ  मानिस बेचैन छ उसका विचारले  यही असन्तुष्टि र वेचैनीले सभ्यताको विकास भयो  वैज्ञानिक आविष्कार भए  मानिस चन्द्रमामा समेत पुग्यो  आधुनिक युगलाई निम्तो दियो  हजार वर्ष अघिको मानिस र अहिलेको मानिसमा आकासजमिनको फरक छ सभ्यता र सुविधाका दृष्टिले  मासिनहरू आजजस्तो सम्पन्न सुविधायुक्त र वैज्ञानिक पहिला कहिल्यै पनि थिएनन्   
	तर दुःखका हिसाबले मानिस सदाकाल उस्तै छ  हिजो ओडारमा बस्दाका दिनमा हाम्रा पुर्खामा जति हैरानी र बेचैनी थियो आज चन्द्रमामा बसाइ सर्न ठिक्क परेका तिनका सन्तानदरसन्तानको हैरानी पनि उस्तै छ  बरू वेचैनी बेढेको होला घटेको किमार्थ छैन   
	सुगन्ध नै कस्तूरीको दुःख भएजस्तै चेतना नै मान्छेको हैरानीको कारण भइदिएको छ  फ्रायडका विचारमा मान्छेको चेतनाका तीन तह छन्  अवचेतन अर्धचेतन र चेतन  मान्छेको हैरानीका कारण यही चेतन र अचेतन मनबीचको संघर्ष हो भन्छन् फ्रायड  सारा मनोविज्ञान यही अचेतन मनको गुत्थी फुकाउनतिर केन्दि्रत छ   
	अचेतनको हिस्सा चेतन मनको भन्दा धेरै हुने हुनाले स्वभावतः यो शक्तिशाली हुन्छ  अचेतनसँग संघर्ष गर्दागर्दै चेतन मन निकै शिथिल र कमजोर भइदिन्छ  त्यसले एउटा असहनीय पीडा पनि दिन्छ  त्यसलाई थेग्न सक्ने गरी चेतन मन बलियो भएन भने मानिसले त्यो तनाव र विक्षिप्तीबाट भाग्ने चोर बाटो निकाल्छ  चुरोट रक्सी गाँजा भाङ धतुरोदेखि हिरोइन लगायत खतरनाक लागूऔषधसम्मको यात्रा मान्छेले चाहेर गरेको होइन   
	आदिकालदेखि मानिसमा नशाप्रति असिम झुकाव भएको देखिन्छ  हिन्दुहरूले त आफ्ना आराध्यदेव महादेवको मनपर्ने आहारा नै भाङ धतुरो र गाँजा भएको अनौठो परिकल्पना गरे  दुनियाँमा कुनै पनि नशा स्वाद न व्यादका हुन्छन्  र पनि यसलाई मानिसहरू नित्य लिने गर्छन्  नशाको स्वादमा होइन नशामै यसको अर्थ छ तिनका लागि  नशाले चेतन मनलाई अचेतनमा परिणत गरिदिन्छ  तब त नशाले मात दिउन्जेल मानिस एउटा आनन्दको अर्कै लोकमा पुगेको अनुभव गर्छ  तर यो आनन्द बेहोसीले दिएको आनन्द हो  मुर्दा आनन्द  यस्तै आनन्द त मरेपछि पनि हुँदो हो  छात्रावासमा लागूऔषध फेलापर्नुले पुष्टि गर्छ अचेतन मनले कति सताएको छ मान्छेलाई  त्यसबाट छुटकारा पाउने कति तीव्र इच्छा छ मान्छेमा   
	दुःख र हैरानीबाट पार पाउन मान्छेले रोजेका तरिका जम्माजम्मी दुई खाले छन्  पहिलो तरिका भनेको अधिकांश मान्छेले गर्दै आएका चेतन मनलाई पनि अचेत मनमा मिसाउने  हेर्दा सजिलो देखिए पनि यो मन्दविष हो आत्मघाततिरको बाटोमा मान्छेलाई लैजान्छ यसले   
	अन्ततः झन् बढी दुःखको भुमरीमा पार्छ यसले  तसर्थ यो कुनै बाटो नै होइन   
	अर्को बाटो भनेको अवचेतन र अर्धचेतन मनलाई रूपान्तरण गरी चेतन मनको विकास गर्नु हो  रूग्ण मानिसका उपचारमा फ्रायड र त्यसपछिका मनोवैज्ञानिकहरूले अवलम्बन गरेको साइको एनालाइसिस यही बाटाको एउटा रूप हो  तर यो उति भरपर्दो र प्रभावकारी देखिएको छैन  किनभने यो विक्षिप्त भइसकेका मनोरोगीलाई मात्रै उपयोगी भयो  सामान्यतया चिन्ता र विक्षिप्तीमा भएकाहरूलाई यसको काम छैन  फेरि यो लामो र झन्झटिलो पनि छ  अरू रोगको जस्तो तुरून्त निदान र उपचार यसमा सम्भव छैन  साइको एनालाइसिसले चेतन र अचेतन बीचको संघर्षमात्रै कम गर्छ पूरै मनलाई चेतन बनाउने सामथ्र्य पश्चिमा मनोविज्ञानको कुनै पनि विधिमा छैन   
	चेतनालाई पुष्ट र अखण्डित राख्ने अर्काे एउटा अकाट्य बाटो छ ध्यान  ध्यान भनेको समग्र मनको विकारप्रति सजग हुने र अस्तित्वसँग चेतनाको सम्बन्ध पहिल्याउने निर्विकल्प बाटो हो  जबसम्म मन पूर्णरूपमा चेतन हुँदैन मान्छेको हैरानी कहिल्यै सकिँदैन  ज्ञानीहरूले त्यसै भनेका होइनन् समाधिमा नपुगुन्जेल मान्छेको दुःख कहिल्यै घट्दैन   
	दुर्भाग्यवश अधिकांश मानिसहरूले ध्यान भनेको संसारबाट पलायन मानिसले गर्ने निरर्थक काम भन्ने सम्झेका छन्  काम गर्नाका दुःखले जोगी भएका तथाकथित संन्यासीहरूले गर्ने काम नै ध्यान हो भन्ने आम मानिसको मिथ्या बुझाइ छ  त्यसैले तिनमा बरू नालीमा लड्नेगरी रक्सी पिउने शुद्धि आउँछ जीवनै बर्बाद हुनेगरी लागूऔषधलाई अँगाल्ने दुर्बुद्धिले घर गर्छ दुःखमा जलेर आत्महत्या नै गर्ने अज्ञात हट पलाउँछ तर ध्यानस्थ हुने विचार कहिल्यै आउँदैन  यी तिनै मानिस हुन् जो बुद्ध नेपालमा जन्मेको भनेर अनेक इतिहास र पुरातात्विक प्रमाणहरू जुटाउन ज्यान फालेर लाग्छन्  तर मान्छेको दुःख समनका लागि उनले छाडेर गएको ध्यान गर्ने कलाचाहिँ ती कहिल्यै सिक्दैनन्  तिनका लागि बुद्ध तिनकै घरमा जन्मेको भए पनि के फरक पर्ला  
"
