संविधानसभा कि संसदीय निर्वाचन  नेपाली राजनीतिमा यतिखेरसम्म पनि संविधानसभा कसले विघटन गराएको भनेर आरोपप्रत्यारोप चलिरहेछ "
	नेपाली राजनीतिमा यतिखेरसम्म पनि संविधानसभा कसले विघटन गराएको भनेर आरोपप्रत्यारोप चलिरहेछ  आरोपप्रत्यारोप स्वस्थ र सकारात्मक मनस्थितिको उपज होइन  जसले आफूलाई मनमन कुनै भूलमा दोषी ठहर्याउँछन् वा अरुले दोषी साबित गर्लान् भनेर भयभीत हुन्छन् उसले नै अरुलाई आरोपमार्फत दोषको भारी बोकाएर आफू दोषबाट मुक्त हुन प्रयत्न गर्ने हो  परन्तु यो आरोपप्रत्यारोपको सकारात्मक पाटो के छ भने नेपाली नेताहरूलाई संविधानसभा जनताको  वर्ष लामो संघर्षबाट आएको बहुमूल्य सम्पत्ति हो र यसलाई समाप्त पार्नु राजनीतिक अपराध भएको भन्ने कुराचाहिं राम्ररी थाहा छ भन्ने यसले देखाएको छ   
	तर आरोपप्रत्यारोपको यो सिलसिलामा जनतालाई संविधानसभाको दुःखद मृत्यु वास्तवमा कसले गरायो भनेर ठम्याउन केही नेताहरूले निकै सजिलो पारिदिएका छन्  ती जो अहिले संविधानसभाको निर्वाचन र पुनस्र्थापना दुबैको पक्षमा छैनन् यतिबेला पनि संविधानसभा होइन संसदको निर्वाचन आवश्यक भनिरहेछन् उनीहरू नै त संविधानसभालाई जसरी भए पनि मृत्युको घाटमा सुताउन क्रियाशील भएका हुन् भनेर ठम्याउन कुनै गाह्रो छैन  संविधानसभा र यसले ल्याउनसक्ने परिवर्तनप्रति उनीहरूमा प्रेम र लगाव भएको भए यसको अवसानपछि या त ताजा चुनावबाट या पुनस्र्थापनाको छोटो बाटोबाट संविधानसभालाई सकेसम्म छिटो अस्तित्वमा ल्याउन उनीहरूले मरिहत्ते गर्ने थिए  यी दलहरूले फगत प्रधानमन्त्रीको कुर्सीका लागि आन्दोलन गर्नुको साटो मिलिजुली सरकारको अगुवाइमा ताजा संविधानसभाको निर्वाचन वा विघटित संविधानसभा पुनस्र्थापनाका लागि आन्दोलन गरेको भए देशको अन्योलग्रस्त राजनीतिले पनि निकास पाउनेे थियो उनीहरूको आन्दोलनप्रति जनताको समर्थन र सहानुभूति पनि अत्यधिक वृध्दि हुन जान्थ्यो  
	संविधान नै नबनाइकन संविधानसभाको दुःखद अवसानताहरूको सामूहिक असक्षमता र राजनीतिक विफलताको जीवन्त उदाहरण हो  नेपाली नेताहरू राम्रो कुरा अस्तित्वमा ल्याउन सक्छन् तर त्यसलाई बचाउन र टिकाउन सक्दैनन्  नेपाली नेताहरू संसार नै चकित बनाउनेगरी जनआन्दोलन वा क्रान्ति गर्न सक्षम छन् तर त्यसलाई संस्थागत गर्दै देशको आर्थिकसामाजिक रुपान्तरण गर्न र क्रान्तिको व्यवस्थापन गर्न असमर्थ छन्  एकचोटीको कुरो होइन  सालदेखि अहिलेसम्म पटकपटक यही हुँदै आएको छ  तिनै पटके विफल अनुहारहरू नेपाली राजनीतिको ड्राइभर रहेसम्म नेपाली राजनीतिले कोल्टे फेर्न सम्भव देखिंदैन  त्यसैले असक्षम र भ्रष्ट पुरानो पुस्ताको बिदाइ र सक्षम स्वच्छ नयाँ पुस्तामा सत्ता हस्तान्तरण आम नेपाली नागरिकको अबको एउटा मुख्य अभियान हुनु जरुरी भएको छ   
	ल्ाामो संक्रमणकाल र राजनीतिक अस्थिरताले गरिखाने हरेक वर्ग र समुदायलाई दुर्दशाग्रस्त र निराश बनाएको छ  तर यो कुराको हेक्का र चिन्ता दलहरूमा देखिंदैन  राजनीति अलिकति ट्रयाकमा आउन लाग्नासाथ फेरि त्यसलाई भीरतिरै धकेल्ने प्रवृत्ति नेपाली राजनीतिको मूल प्रवृत्ति भएको छ  नेपाली राजनीतिमा राजनीतिक अस्थिरता र अन्योलकै पक्षमा किन धेरैभन्दा धेरै नेताहरू क्रियाशील रहेका छन्  किन अधिकांश नेता प्रगतिशील कुनै व्यवस्था शान्ति र सापेक्ष राजनीतिक स्थिरता कायम हुनलाग्यो कि इतिहासको पाङ्ग्रालाई अन्यत्रै मोडिदिन्छन्  यसको वर्गगत र अर्थराजनीतिक कारणको खोजबिन र छलफल कमै भएको छ   
	नेपालमा र नेपाली राजनीतिमा श्रमिक वर्ग र औद्योगिक पुँजीपति वर्गको अत्यन्त न्युन उपस्थिति र ज्यादाभन्दा ज्यादा दलाल पुँजीपति र भुइँफुट्टा सम्भ्रान्त वर्गको उपस्थिति नै यसको मूल कारण हो  श्रमिक वर्ग मध्यम वर्ग र औद्योगिक पुँजीपति वर्गले आफ्नो पेसागत हित र उद्योग व्यवसायको विकासका लागि विधिको शासन र सापेक्ष राजनीतिक स्थिरता आवश्यक ठान्दछ  तर दलाल पुँजीपति र भुइँफुट्टा सम्भ्रान्त वर्ग ज्यादाभन्दा ज्यादा छिटो गतिमा फस्टाउने भनेको अन्योल संक्रमणकाल र राजनीतिक अस्थिरतामा हो  पानी लामो समय संग्लियो भने धमिलो पानीमा ठूला माछा मार्न पाइँदैन भनेर यो वर्गलाई ठूलो डर हुन्छ  त्यसैले लामो संक्रमणकाल हमेशा राजनीतिक अस्थिरता र अन्योल उसको वर्गीय आवश्यकता हो  यो वर्गको हातमा नेपाली राजनीतिको लगाम रहेसम्म नेपालमा सापेक्ष राजनीतिक स्थिरता र संग्लो राजनीति सम्भव नै देखिंदैन   साल र  सालको जनआन्दोलनको विफलताको मुख्य कारण के भएको छ भने नेपाली राजनीति र राज्ययन्त्र फेरि पनि अग्रगामी परिवर्तन विरोधी यही वर्गको हातमा परेको छ  यही हुनाले नेपालको क्रान्तिलाई सफल बनाउने हो भने नेपाली राजनीति र राज्ययन्त्रलाई दलाल र भुइँफुट्टा सम्भ्रान्त वर्गको चंगुलबाट बाहिर ल्याउनु अति आवश्यक भएको छ   
	तर तत्कालका लागि संविधानसभाको पुनःअस्तित्व पथभ्रष्ट र विफल हुनलागेको नेपाली क्रान्तिलाई पुनः सफलतातिर लैजाने महत्त्वपूर्ण कडी हुनसक्छ  यतिखेर एकथरी नेताहरू संविधानसभा होइन संसदको निर्वाचनको पक्षमा उभिएका छन्  निर्वाचन त गर्ने केको निर्वाचन गर्ने  यो यतिखेरको पेचिलो विषय भएर खडा भएको छ   
	तेह्र हजारभन्दा ज्यादा नेपालीको ज्यान जानेगरी भएको दस वर्ष लामो सशस्त्र द्वन्द्वको ऐतिहासिक पृष्ठभूमि राजाको प्रतिगमन बाह्रबुँदे समझदारी ऐतिहासिक संयुक्त जनआन्दोलन र विस्तृत शान्ति सम्झौताको ऐतिहासिक सन्दर्भमा राज्यको अग्रगामी र लोकतान्त्रिक पुनःसंरचना र दिगो शान्तिका लागि नेपालमा संविधानसभाको आवश्यकतामा साझा सहमति बनेको थियो भन्ने कुरालाई पुरापुर उपेक्षा गरेर इतिहासबाटै डिलिट गरेपछि मात्र नेपालमा संविधानसभा होइन संसदको चुनाव आवश्यक छ भनेर भन्न सकिन्छ  अहिले संविधानसभा होइन संसदको निर्वाचन चाहने हो भने बाह्रबुँदे समझदारी विस्तृत शान्ति सम्झौता र मधेस आन्दोलनको दौरानमा मधेसी दलहरूसित भएको राज्यको अग्रगामी पुनःसंरचनासंग सम्वन्धित सारा सम्झौता भंग भयो त्यसको नेपालमा औचित्य नै सिध्दियो हामी बाह्रबुँदे हुनु अघिको स्थितिमा स्क्वायर जिरोमा पुनः फर्कियौ अब फेरि हतियार उठे पनि सशस्त्र द्वन्द्व र मधेस आन्दोलन दोहोरिए पनि हामीलाई पर्वाह छैन भन्न सक्नुपर्छ  तर के यसो भन्ने हिम्मत कुनै दलका कुनै नेतासित यतिखेर रहेको छ   
	माओवादीले आफ्नो सेना वैकल्पिक सत्ता र हतियार समाप्त पार्ने र त्यसको बदलामा संविधानसभामार्फत नेपाली राज्यको अग्रगामी पुनःसंरचना गर्ने भन्ने समझदारी नै बाह्रबुँदे समझदारी र विस्तृत शान्ति सम्झौताको सार हो  यस हिसाबले संविधानसभा भनेको बहुदलीयता चाहने संसदवादी दल र राज्यको प्रगतिशील पुनःसंरचना चाहने माओवादीलाई एक ठाउँमा जोड्ने ऐतिहासिक पुल हो  यो अग्रगामी परिवर्तनको आकांक्षा राखेका महिला जनजाति मधेसी मुस्लिम मजदुर किसान र शान्ति सुव्यवस्था बनाइराख्न चाहने नेपाली राज्यलाई जोड्ने सेतु पनि हो  यही हुनाले संविधानसभा नेपालको शान्ति प्रक्रियाको सर्वाधिक महत्वपूर्ण पुल हो  यो पुल भत्केपछि बाह्रबुँदे समझदारी विस्तृत शान्ति सम्झौता मधेसी दलित र जनजातिसित सरकारले गरेका तमाम सम्झौता लगायत धेरै कुरा भत्किन्छ  बहिष्कृत समुदायको परिवर्तनको आशा र सम्भावना भत्किन्छ  फेरि नेपाल भीषण द्वन्द्वको परिस्थितिमा र्फकने खण्ड बन्छ   
	माओवादीले आफ्नो हिस्साको हतियार सेना र वैकल्पिक सत्ताचाहिं समाप्त पार्ने तर संसदवादी दलहरूले आफ्नो हिस्साको संविधानसभामार्फत राज्यको अग्रगामी पुनःसंरचना गर्ने जिम्मेवारीचाहिं पुरा नगर्ने हो भने यो सिधासिधा राजनीतिक धोकाधडी र बाह्रबुँदे समझदारी र विस्तृत शान्ति सम्झौताको संसदवादी दलबाट एकतर्फी उल्लंघन गरेको हुनजाने हुन्छ  यो स्थितिमा माओवादीले आफ्नो वैकल्पिक सत्ता सेना र हतियार फेरि ब्युँताउन वैधता प्रदान गर्ने बाटो यसले खोल्छ र नेपालको शान्ति प्रक्रिया भताभुंग हुनजाने हुन्छ  त्यसैले शान्ति प्रक्रियालाई पुरापुर भत्किनबाट बचाउने हो भने चुनाव संसदको होइन संविधानसभाकै हुनुपर्छ   
	तर विवादका विषयमा दलहरूबीच अहिले नै घनिभूत सम्वादबाट सम्झौता र समझदारी हुनसक्छ भने राजनीतिक सहमतिबाट संविधानसभाको पुनःस्थापना सबैभन्दा छोटो र सस्तो बाटो हुनसक्छ  त्यो सम्भव नहुँदा संविधानसभाको ताजा निर्वाचन र त्यही समयमा स्थानीय निकायको पनि निर्वाचन पथभ्रष्ट नेपाली राजनीतिलाई ट्रयाकमा ल्याउने सर्वोत्तम बाटो हुनसक्छ   
	बरु अब हामीलाई  को संविधानसभाको आवश्यकता छैन त्यसलाई हरेक एक लाख मतदाताको एकजना प्रतिनिधि बनाउने हिसाबले  सदस्यीय बनाए पुग्छ  संविधानसभाको काम पाँचछ महिनामा सकिनासाथ त्यसले पुरा चार वर्षको समय व्यवस्थापिका संसदको समेत काम गर्ने बनाए हामीलाई अर्को व्यवस्थापिका संसद चुन्नुपर्ने खण्ड पनि बाँकी रहँदैन  स्थानीय निकायको चुनाव पनि यही समयमा गर्ने हो नेपाली राजनीतिमा भुइँ तहमा रहेको स्रोतसाधनको ब्यापक भ्रष्टाचार दुरुपयोग र राजनीतिक शून्यता पनि समाप्त हुनेछ  नेपाली राजनीति भुइँ तहमा समेत जनमुखी गतिशील र संग्लो हुन थाल्नेछ   
	यतिखेर कुन सरकार कामचलाउ हो र कुन होइनको विवादमा फस्नुको कुनै तुक देखिंदैन  यो सरकार ढलेर अर्को सरकार आए पनि त्यो पनि निर्वाचनसम्मका लागि कामचलाउ सरकार नै हुनेछ  संविधानसभा वा संसद अस्तित्वमा नआएसम्म त्यसले पनि हरेक कानुनी कुरा अध्यादेशबाट गर्नुको अर्को विकल्प देखिंदैन   
	नेपालको अन्तरिम संविधानमा संविधानसभाको अर्को चुनावको परिकल्पना नै गरिएको थिएन  त्यसैले अन्तरिम संविधानका धारा पल्टाएर ताजा संविधानसभाको चुनावको औचित्य साबित हुनसक्दैन  यो प्रमुख दलहरूका बीचमा आवश्यकताको सिध्दान्तमा आधारित राजनीतिक सम्झौता र निर्णयबाट मात्र सम्भव हुनसक्छ  मिलिजुली सरकार संविधान र निर्वाचन ऐनमा संशोधन पनि राजनीतिक सहमतिबाहेक अरू बाटो हुन सम्भव नै छैन  ताजा संविधानसभाको आवश्यकताको कुरो नेपाली राजनीतिमा पहिलोचोटी ल्याउने नेपाली कांग्रेस र एमाले हो र यसलाई राजनीतिक वैधता दिएको नेपालको सर्वोच्च न्यायालयले हो  अहिले त्यही कुरो माओवादीमधेसी नेतृत्वको सरकारले समेत स्विकार गर्दा किन यसका स्रष्टाहरू आफै यसको विरोधमा उत्रेका छन्  मूल्यमान्यताको राजनीति गर्ने हो भने आफैले भनेको कुरा अरुले स्विकार्दा खुसी पो हुनुपर्ने हो  
	 
	 
	 
	 
	 
	 
	
"
