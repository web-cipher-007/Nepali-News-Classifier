"सहर ऐँठन र यात्रा""काठमाडौं र पाटन सहरका साँघुरा बाटा छेउछाउका घर पर्खाल र संरचना भत्किँदै छन्  ""
	काठमाडौं र पाटन सहरका साँघुरा बाटा छेउछाउका घर पर्खाल र संरचना भत्किँदै छन्  कहींकहीं मानिसहरूले बाटो विस्तार गर्ने मापदण्ड लेखिए अनुसार नापेर आफैं संरचना भत्काउने र बनाउने काम गर्दै गरेको देखिन्छ  बुल्डोजरले भत्काएको बेलाका विरोध अनि कोलाहलहरू पनि देखिआएका छौं  प्रश्न गर्छौं यति धेरै समय पार गरिसकेको एउटा राजधानीमा अहिले यो निर्माणको चिन्ता कहाँबाट उठेको होला  बनिनु र भत्किनु अहिलेको नेपाली इतिहासको कालखण्डको नियति र भाषा भएको छ  राजनीतिक पद्धतिमा परिवर्तन हुनु राजतन्त्रको पुरानो व्यवस्था भत्किनु नेपाली समाज र राज्यकै पुनसर्ंरचनाको चिन्ता आरम्भ हुनु हिजोको एकल राज्यसञ्चालन र सांस्कृतिक रचनाको पद्धतिमा परिवर्तन हुनुले हामीलाई नेपाली इतिहासको एउटा भत्किने र बनिने मोडमा ल्याइपुराएको बुभ्ान सकिन्छ  यो उपत्यकामा मात्र होइन बाहिर सबैतिरका सहर बजारमा यस्तै भत्किने र सडक फराकिलो गर्ने क्रम जारी छ  छिमेकी भारतमा जस्तै हो कि त  उदाहरणको लागि विगतका दशकमा दिल्ली एकदम तीव्र गतिले निर्माण भइरहेको छ  यसका प्राचीन थलोहरू खनेर अन्डरग्राउन्ड रेलमार्ग बनाइने क्रम अहिले पनि चलिरहेको छ  बाहिर अनेकौं विशाल संरचना बनिंदैछन्  विशाल मन्दिर र अनौठो वास्तुकला जनिन सम्मिश्रण भएका धार्मिक मतका भवनहरू बनिए र बनिंदैछन्  तिनका महत्वाकाङ्क्षी उत्तरआधुनिक जम्बो रचनामा म कुनै एक परम्परा र शैलीको सहज अर्थ भेट्दिन  तर काठमाडौको परिवर्तन हेर्दा यसको संस्कृति र चलन अनि खासगरी यो प्राचीन नगरमा ठाउँस्पेसप्रतिको धारणा र यसमा आउने परिवर्तनका चरित्रको विषयमा केही  
	चिन्ता गर्नुपर्छ भन्ने मलाई लाग्छ  म पहिला पुरानो काठमाडौं थलोमा मानिसको स्वभाव अनि चलनको विषयमा केही कुरा राख्न चाहन्छु  स्मृति अध्ययनको आधार राख्छु  एकजना मेरा मित्रको परिचयबाट यो कुरा आरम्भ गर्छु   
	ऊ मेरो काठमाडौको सायद सबैभन्दा नजिकको मित्र हो  उसका बाबुबाजे र ऊ यहींका हुन्  ऊ पुर्खाको कुरा गर्दा कहिले उत्तर कहिले दक्षिणतिर वेग हान्छ  आफ्नो उत्पत्तिको कुरा गर्दा ऊ एक बाज भएर उड्छ  कहिले यहींको प्राचीन कुरा कहिले तिब्ब्ातमा जिजुमाताको कथा कहिले दक्षिणतिर नायर र बानियाँको कथा भन्छ ऊ  मानौ ऊ एक नेपाली हुनुको गति हो  म उसको परिवारलाई उसैको महावर्णनभित्र प्रवाहजस्तो हेर्छु र आल्हादित हुन्छु  म पटकपटक उसलाई यतातिर लगिरहन्छु अनि उसले अर्धमिथकीय र अर्धऐतिहासिक संकथनका सञ्जोग मिलाएको सुनेर कुनै सिर्जनशील स्मृति पढेको आनन्द लिन्छु  म पहिले काठमाडौ आएको बेला यहाँ त्यति भीड हुँदैनथ्यो  मान्छेहरू काठमाडौ सहरका सडक र गल्लीहरूमा यसै यसै हिंडेको देख्ता मलाई यो नागर परिवेशमा मानव लहरका तरङ्ग चलेजस्तो लाग्थ्यो  मेरो मित्र मलाई साथीहरूको पहिचान त्यही हिंडेको कुराबाट दिन्थ्यो  तिमीलाई थाहा छैन ऊ जहिले पनि फलानासंँग हिंड्छ नि  हो त्यही अर्कोसँग हिंड्नेचाहिं हो ऊ  होइन ऊ त अमूकसँग हिंड्छ  ऊसँग हिंड्दैन  यहाँ अर्कोसँग हिंड्नु नै पहिचान मानिन्थ्यो  भानुभक्त आचार्य उन्नाइसौं शताव्दीमा यो सहरमा आएपछि उनले पहिले देखेको नागर चरित्र त्यही हिंड्नु रहेछ भनी चिनेको कुराले म आज चकित हुन्छु  उनले लेखे चपला अबलाहरू एकसुरमा गुनकेशरीको फूल ली शिरमा हिडन्या शखी ली कन वरिपरि अलकापुरी कान्तिपुरी नगरी  
	मैले यो हिंड्नुलाई सधैं नियालिरहें  मैले काठमाडौभित्र हिंड्नुमा साहित्य पनि देेखें  कला देखें अनि राजनीति देखें  पृथ्वीनारायण शाहले काठमाडौ जितेको दिन तिनको पहिलो यात्रा हिंड्नु थियो  ती जात्रा आयोजकहरूसँग हिंडे कि कोसँग हिंडे तर ती हिंडे  तिनले काठमाडौमा हिंड्नुको सामथ्र्य बुझे  यो सहरको उत्पत्ति हिंड्नुबाट भयो भन्ने पढें  मरुहिटीदेखि अहिलेको पकनाजोलसम्म जात्रा हिंड्यो आरम्भिक कालमा  त्यो इन्द्रजात्राका दिन भक्तजनले गरिने जात्राको नामउपकु भनेर पढेको थिएँ  त्यही हिंडेको थलोमा पहिलो सबभन्दा प्राचीन सहर जन्मियो  हिँड्नु सहर रहेछ वास्तुकला रहेछ र राज्यनीति रहेछ  राजधानी केन्दि्रत विरोध गर्नु लाखौं मानिस यहाँ हिंँडाउनु आजको राजनीतिक भाषा भएको छ  वाल्टर बेन्जामिन हिंड्नुलाई शक्ति मान्छन्  एकै पाइलो चालेको त्यो सानो क्षणमा नै अनेक हुन्छ हामीलाई थाहा हुँदैन भन्छन् ती  कवि वैरागी काइँलाका कविताको वामनको पाइलाजस्तो लाग्छ  काठमाडौंका देवीदेवता मुरली र मृदङ्को लयमा खटमा चढेर अरू देउताकोमा जान्छन्  विशाल काठको रातो मच्छेन्द्रनाथको रथ विस्तारो चल्छ  त्योसँग ठूलो भीड कोलाहल गर्दै भावातित अवस्थामा हिंड्छ  रथ हिजो हो तर त्यो आज चल्छ  कुनै ठाउँमाथि हिंड्नु चल्नु भनेको अहिलेको कथामात्र होइन त्यो इतिहास पनि हो  भक्तपुरको विस्केट जात्रामा हिंड्ने क्रममा द्वन्द्व र जितहारका चिन्ता देखिन्छन्   
	त्यही रङ्मञ्चीय सहरमा अहिले भत्किने र बनिने क्रम छ  काठमाडौमा सहज किसिमले हिंडिबस्ने अनि सामाजिक पहिचान बनाउने हिजोको नागरखण्ड अब खुम्चिँदै गएको छ  मानिसहरू कोसँग हिंड्छन् को कहाँ हिंड्छन् भन्ने पहिचान आज हराएको छ  सहर निर्माणको इतिहास हेर्दा काठमाडौ उपत्यकाको भूमिव्यवस्थालाई हेर्नुपर्छ  यो उपत्यकाको भूमिको इतिहासमा देवता र ठूला धनीको नाममा धेरैजसो जगा राखिएको र त्यसमा श्रम गर्ने तर पनि सधैं जीवन दुःखले धान्ने किसानहरूको जीवनयात्रा देखिन्छ  यो सहरमा सुन्दर घर बनाउने मन्दिर चोक पत्थर र काठका संरचना बनाउने तिनै साधारण दुःखले जीवन धान्ने मानिस थिए  पछि राणाकालमा युरोपेली शैलीका महल र ओमर खैयामका सपना कुँदेका केशरमहलका बगैंचामा जुनेलीमा उजागर हुने रचना बनाउनेदेखि लिएर मोगल र एसियाली ब्यारेक शैलीका रचना गर्ने ती उपत्यकाका कलाकारहरू सबै त्यही मुस्किलले जीवन धान्ने वर्गका मानिस थिए  काठमाडौं उपत्यकाका सहरको संरचना अहिले हेर्दा चक्रजस्तो देखिन्छ  भित्री खण्डमा पहिलेका सहर र संरचना साँगुरिंदैछन् तर पनि ती संरचना अविजेय र सुन्दर लाग्छन्  तिनका कलात्मक रचना शाश्वतजस्ता लाग्छन् तर यथार्थमा तिनको संरक्षण भएन भने तिनको क्षय हुँदै जाने निश्चित छ  
	तर काठमाडौं राजधानी भएको कारणले अरु ठाउँका राजधानीहरूसरह यहाँ मानिसहरूको आगमन हुनु चाप बढ्नु स्वाभाविक हो  मानिसहरू यस उपत्यकाको पहिलो पुरानो चक्रमण्डल बाहिर घर निर्माण गरेर बसे  त्यसरी बस्ने क्रममा इतिहासका अनेकौं कालखण्ड  
	आए  सडक टोल आम थलो सांस्कृतिक थलो र मनोरञ्जनको निम्ति कुनै योजनाबिना नै यस उपत्यकामा घरहरू बनिए  त्यो क्रम विभिन्न समयमा राजनीति र आर्थिक व्यवस्था अनि राजनीतिक नेतृत्वले प्रभावित गर्यो  यसरी बढेको सहर खण्डमा पहिचानका आधार खासै केही रहेनन्  शक्ति र धनको प्रयोग भएको देखियो  कि त धेरै धनाढ्यहरूका घर देखिए कि एउटा नयाँ मध्यम वर्गका चाख अनुसारका भवनहरू देखिए  कोसंँग को हिंड्छ यो ठाउँमा भन्ने सांस्कृतिक र मानवीय परिचयको आधार यो नयाँ नागरखण्डमा देखिएन  राणाकालका विशाल एसियाली ब्यारोक शैलीका घर तिनका भारदारका बे विन्डो भएका ठूला घर पञ्चायतकालदेखि धन कमाएर शक्तिमा आसिन वर्गले बनाएका घरहरूको खण्ड त्यसपछिको राजनीतिक परिवर्तनपछि दलीय व्यवस्थाभित्र पनि पैसा कमाएका अनि बाहिरबाट आएका पैसाको राज्यव्यवस्था र विकासमा प्रयोग हुनुपर्ने भए पनि त्यो आफ्नो निम्ति हात पार्नेहरूले निर्माण गरेको नगरखण्डका तरेलीहरूले काठमाडौ सहरको चक्रिक कथा भन्छन्   
	सबैतिर निर्माण र विनिर्माण हुने इतिहासको यो कालखण्डमा काठमाडौंमा सडक विस्तार आम प्रयोगका थलो खोल्ने योजना पुराना सहरभित्रका संरचनाहरूमाथि वास्तुकलाको नयाँ व्याख्या र योजनालाई अहिले आएर हेर्दा यो सहर एकाएक एउटा ऐँठन भएको सपनाबाट ब्यँुझिन लागेजस्तो देखिन्छ  मध्यमवर्गीय आम नागरिक स्थापित वर्ग बाहिरबाट ध्ान ल्याएर भित्र्याउने वर्ग सबैका सपनाले बनेको यो सहरको आकारलाई नागर योजना गति र सपना आरोपित गर्न चाहने सरकार र योजनाकारले घोचीघोची भत्काएको दृश्य हो अहिलेको काठमाडौ  तर व्यवस्थित बाटाघाटा बनाउनु आमस्थल र साधारण रूपमा यातायात चल्न सक्ने सडकहरू बनाउनु आम जगा मिचेर प्रयोग गर्नेका संरचना भत्काउनु अहिलेको ठूलो आवश्यकता हो  म व्यक्तिगत रूपमा यस्ता योजनाको समर्थन गर्छु   
	अहिले यो देशको सबैभन्दा ठूलो निर्माणको चिन्ता स्थायी राजनीतिक र राज्यरचना व्यवस्था गर्ने संविधान हो  त्यही मूल कुरा यही क्षणसम्म पनि अड्की बसेको नेपालमा यस देशका अव्यवस्थित सहरहरूलाई घोचिरहनुको प्रतीकात्मक अर्थ के होला भन्ने व्याख्या गर्ने मसँंग भाषा रहेन छ  थाहा पाउँछु   
	 
"
