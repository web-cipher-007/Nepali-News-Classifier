सहमति को शल्यक्रियानेपालको अन्तरिम संविधान  को प्रस्तावनामा आजसम्मका"
	नेपालको अन्तरिम संविधान  को प्रस्तावनामा आजसम्मका क्रान्ति र आन्दोलनबाट प्राप्त उपलब्धिलाई संस्थागत गर्न संविधानसभाबाट नयाँ संविधान नबनेसम्मका लागि राजनीतिक सहमतिबाट अन्तरिम संविधान जारी भएको उल्लेख छ  कार्यपालिकाको गठनका सम्बन्धमा भनिएको छ राजनीतिक सहमतिका आधारमा प्रधानमन्त्री र निजको अध्यक्षतामा मन्त्रिपरिषदको गठन  
	हुनेछ  स्मरणीय कुरो राजनीतिक सहमति भन्नाले  कात्तिक  मा नेकपा माओवादी र सात दलले हस्ताक्षर गरेका थिए  संविधानसभाले संविधान पारित गर्दा सभामा पेस भएको विधेयकको प्रत्येक धारामा दुई तिहाइ मतले पारित गर्नुपर्ने वा दलहरूबीच सर्वसम्मत राय बनाउन परामर्श गर्नुपर्ने उल्लेख छ  संविधानमा भनिएको सर्वसम्मत शब्दको प्रयोग सहमतिकै आशयमा हो तर यो विधि निर्माणाधीन संविधानका अंगहरू पारित गर्न प्रयोगमा ल्याइएन  फगत सहमति सहमति भनियो  संविधानसभा विघटन भई संवैधानिक शून्यता सृजना भैसक्दा पनि सहमतिकै कुरो भैरहेछ  वास्तवमा सहमति भनेको के हो  यो एउटा आम आकांक्षा हो  वा यसको कुनै कार्यमूलक अर्थ छ   
	सहमति शब्द संस्कृतबाट आयातीत र त्यसको अर्थ नेपाली बृहत् शब्दकोश  मा सहमत हुनाको भाव वा अवस्था कुनै कामकुरामा एउटै राय हुने काम एकमत्य भनेको छ  अंग्रेजीमा यसलाई कन्सेन्सस भनिन्छ  समूहका सदस्यहरूले सामान्यतया स्विकार गरेको मत वा निर्णयलाई कन्सेन्सस भनिन्छ  अंग्रेजी शब्द कन्सेन्ससको माउ ल्याटिन शब्द कन्सेन्टाइरेको अर्थ एकताको अनुभूति गर्नु भन्ने हुन्छ  यो निरपेक्ष एकताको अर्थमा नभई सामान्यतया सबैको स्विकृति छ भन्ने हो  सहमतिको समाजशास्त्रीय अर्थका सम्बन्धमा क्लाप  को तर्क छ भौतिकशास्त्रमा शक्ति भन्नाले प्रकाश ताप ध्वनि र विद्युतीय चुम्वकत्वजस्ता विभिन्न वस्तुलाई जसरी लिने गरिन्छ सहमति भन्नाले पनि त्यसरी नै संस्कृति सामाजिक संरचना मूल्यमान्यता प्रतीकहरू विभिन्न पक्ष आउँछन्  
	क्यालिफोर्निया विश्वविद्यालयका प्रा थोमस जे स्केफ  का अनुसार सहमतिको समाजशास्त्रीय लिखतहरूको समीक्षा गरेर हेर्यो भने निरन्तर संवादको अवस्थामा दुइटा पक्ष सहमति र संयोजनमा अनौपचारिक भए पनि महत्व राख्छन्  अन्तरक्रियात्मक सामाजिक मनोविज्ञानवेत्ता डेवे र मिडको तर्क छ ः एउटा समूह सहमतिमा पुग्न समूहका सदस्यहरूबीच कुनै पनि विषयमा वैयक्तिक नभई सहअभिमुखीकरण कोओरिएन्टेसन माथि जोड दिनुपर्छ  एउटा स्पष्ट सहमतिको अभिमुखीकरणका लागि वैयक्तिकपद्धतिगत ढाँचा इन्डिभिजुयलसिस्टमेटिक मोडल नभई सामाजिकप्रणालीगत ढाँचा सोसियलसिस्टमेटिक मोडल मा जानुपर्ने हुन्छ  अर्थात् सहमति समूहगत दल जाति भाषा संस्कृति क्षेत्र लिङ्ग आदि रूपमा बन्दै जानुपर्छ नकि वैयक्तिक   
	नेपाली राजनीतिमा सहमति एउटा आकांक्षाका रूपमा उजागर भएको छ  यो यसर्थ पनि कि एकथरीले भन्दै आएको विश्वका हिन्दु धर्मावलम्बीहरूको एकमात्र हिन्दु राष्ट्र हिन्दु राजा जो क्षेत्रीय कुल र वंशका थिए उनलाई हटाएर धर्मनिरपेक्ष राज्यमा हिन्दु धर्मसंस्कृतिकै बाहुन जातिका नेताले शासन गर्न गाह्रोसारो पर्छ कि  त्यो आशंका माझ तत्कालीन गणतन्त्रवादी नेता स्व गिरिजाप्रसाद कोइरालाले कम्तीमा  वर्ष सहमतिको सरकारको परिकल्पना गरेका हुन्  तर सहमति कार्यमूलक बनाउनका लागि अन्तरिम संविधानमा नै सहमतिका लागि उपयुक्त संयन्त्र तय गर्नुपथ्र्यो  क्यालिफेानिर्या विश्वविद्यालयका राजनीतिशास्त्रका प्रा अरेन्ड लिजफार्ट  ले  वटा मुुलुकका सरकारहरू र तिनको कार्यसम्पादन अध्ययन गरी लोकतन्त्रका विभिन्न ढाँचा प्याटर्नस अफ डेमोक्रेसी नामक पुस्तकमा मेजोरिटरियन बहुमतीय लोकतन्त्रको सट्टा सहमतीय कन्सेन्सुअल लोकतन्त्र नै सामाजिक विविधता र द्वन्द्वोत्तर मुलुकमा बढी उपयोगी हुने उल्लेख गरेका छन्  यद्यपि संसदीय र सहमतीय लोकतन्त्र एउटै होइन  नेपाली राजनीतिको विडम्बना भन्नुपर्छ अन्तरिम संविधान संसदीय बनाउने अनि विना कार्यमूलक संयन्त्र सहमति खोज्ने प्रचलनको सुरूवात कहीं नभएको जात्रा हाँडीगाउँको भएकै हो  अर्थात् नेताहरूले चाहेको सहमति भावनात्मक हो र आकांक्षामात्र हो कार्यमूलक होइन   
	सहमतिको विवेचनात्मक अध्ययन गर्दा सहमति खोज्नदेखाउन गरिएका प्रयत्नहरूको टिठलाग्दा परिदृश्यहरूले सांसारिक अभ्यास र स्थापित मूल्यमान्यताहरूलाई यथार्थमा चुनौती दिएको छ  जस्तैः प्रचण्ड सुशील झलनाथ माधवकुमार केपी बाबुराम किरणबीच जाति भाषा सांस्कृतिक मूल्य र मान्यतामा एउटा समानता छ  पर्वते राष्ट्रवाद ककेसियन नश्लीय चेतना वा आर्य सांस्कृतिक मूल्य र मान्यतामा उनीहरूबीच कुनै भेद छैन  संवादहरू प्रशस्त भए तर प्रयत्नले निचोडमा पुग्ने खालका कुनै ठोस विन्दु पहिल्याउन सकेन  कथंकदाचित् माओवादीले जनजाति मधेसी वा मुस्लिमका विषयमा अडान लिएका कारण सहमतिमा पुग्न सकिएन कि  भन्ने आशंका लिंदा पनि माओवादीले यो विषयको उठान जनयुद्धलाई रणनीतिक विन्दुमा पुर्याउन सामाजिक उत्पीडनका मुद्दाहरू कार्यनीतिक ढाँचामा उपयोग गर्नमात्र उठाएको थियो भन्ने कुरा दुनियाँलाई जगजाहेरै छ  यसको पुष्टि संविधानसभामा उसले देखाएको ढुलमुले प्रवृत्तिले प्रष्ट्याउँथ्यो   
	सहमति हुन नसक्नुको वस्तुगत विषय भनेको संघीयतामा नै हो र त्यो शासक जाति र उत्पीडित जातिजनजाति बीचको अन्तरविरोध नै हो  जस्तै ः संघीयताको आधारका विषयमा सर्वसम्मत सहमति जुटे तापनि त्यो द्विअर्थी थियो  एउटा थियो तिनै आधारहरू प्रयोग गरी जातिगत बाहुनक्षत्री ठकुरी दसनामी आवादी बाहुल्य भएका भौगोलिक आकारको संघीय इकाइहरू बनाउने त्यसभित्र एकल जातीयजनजातीय भाषिक तथा सांस्कृतिक पहिचानयुक्त स्थानीय इकाइहरू बनाउने  त्यसको पक्षमा नेका एमाले र माओवादीका उपरोक्त जातीय पृष्ठभूमिका शीर्षस्थ नेताहरू थिए भनेे तिनै आधारहरू प्रयोग गरी संघीय इकाइहरू एकल पहिचानकै जस्तैः जातिजनजाति मधेसी भाषिक बनाउने  त्यसको पक्षमा तिनै दलका उत्पीडित जनजाति मधेसी वा मुस्लिम समुदायका अधिकांश थिए  पछिल्लो शक्ति प्रस्तावित संघीय इकाइहरूको रचना गर्नमा सामथ्र्यशील बने किनभने संविधानसभामा दलहरूले प्रस्तुत गरेका प्रतिवद्धताहरू त्यसका लागि बलिया आधारहरू थिए  यसैलाई प्रचण्ड कामरेडले सटिक ढंगले भनेका थिए पुच्छरले टाउको हल्लाउने कि टाउकोले पुच्छर   
	 दलका शीर्ष नेताहरूबीच चार वर्षसम्म पनि हुन नसकेको सहमतिका कारणलाई समाजशास्त्रीय दृष्टिबाट विश्लेषण गर्ने हो भने वार्ता संवाद सम्पर्क सम्बन्ध आदि सबैमा नेताहरूबीच कुनै अड्को वा अड्चन थिएन  रिसराग घृणा क्रोध संवादमा कुनै अप्ठेरो केही पनि नभई अत्यन्त सुमधुर नै थियो  रिसोर्ट र तारेहोटलमा प्रधानमन्त्री र शीर्ष नेताका निवासमा उनीहरूले दिनभरि गरेका वार्ताहरू न मध्यस्थकर्ता न विज्ञ न विश्लेषक विना कुनै बाधा सहजै बोलिरहेका र ठाँटिएर मुस्कुराहटसहित बसिरहेका दृश्यहरू साँझ टेलिभिजन काँचका पर्दाहरूमा हेरेर सिधासिधी बुझ्न सकिन्थ्यो उनीहरूबीच कुनै बाधा छैन  खिन्नता हेर्नेहरूलाई थियो र त्यो भनेको सहमति हुन नसकेका नेताहरूप्रति  सहमति नै सहमतिबीच पर्दाभित्र कतै असहमतिको नाटक मञ्चन गर्न लगाउने कुनै निर्देशक त छैन  भन्ने संशय जनतामा पथ्र्यो  वास्तवमा संभावित संघीयताको खाकामा असहमत हुनसक्ने पक्षहरू बाहिरै थिए  जस्तै ः दलितले संघीयता कागलाई बेल पाक्यो हर्ष न विस्मात्को अनुभूति गथ्र्यो  बाहुनक्षत्री ठकुरी दसनामीलाई संघीयता भनेको नेपाल आमालाई काटेर टुक्राटुक्रा गरी खण्डित पार्नका लागि हो भन्ने आशंका व्याप्त थियो  मधेसी जनजाति र मुस्लिम समुदायलाई  वर्षमा शासित र दमित भई बाँच्नुपरेको पीडा संघीयताले मन्साउनेछ र मुलुकमा रातारात समानता र सहअस्तित्वको एउटा युग उदाउनेछ भन्ने थियो  यी सोचाइ बुझाइ र हेराइमा कुनै प्रकार र आकारको सत्यतथ्य पक्षहरू नभएको होइन तर पूर्वाग्रह आग्रह र अधि वा अल्पबुद्धि पनि नभएका होइनन्  
	राज्यले संघीयताका विषयमा बौद्धिक बहसको अपेक्षसमेत गरेन  संघीयता सम्बन्धी मन्त्रालयले यताको सिन्को उतासम्म सारेन  राज्य पुनःसंरचना उच्चस्तरीय आयोग एउटा संयोजक र सदस्य नियुक्त गरेर त्यत्तिकै हरायो  राजस्व खर्चेर दैनिकी चलाउने निकायहरू नै संघीयताको विरूद्धमा यसरी उभिए कि संघीयता सम्बन्धी अध्ययन गर्नु चर्चा गर्नु भनेको उनीहरूले आफ्नो जात काढ्नुसरह ठाने  जति भयो त्यो गैरसरकारी संघ संस्थाहरूबाट नै भयो  राज्यले त्यसप्रति सकारात्मक धारणा राख्नु त कता हो कता ती सबै देश टुक्राउन उद्यत रहेको पैसाको खोलो बगाएको जस्ता आरोप लगाएर राज्य बस्यो  संघीयताले निश्चित रूपमा एउटा सन्देश दिनैपथ्र्यो कि एकात्मक संरचनाका मूल्य र मान्यताहरू शासन प्रणालीका संयन्त्रहरू एकाधिकारवादी सोच र विचारहरू टुटाउने हदसम्मको विध्वंस संघीयताको बहसले गर्नुपथ्र्यो र पर्छ  कुनै पनि कुरो नचलाई कसैलाई केही नभनी परिवर्तन सम्भव हुन्छ भन्नु हिन्दु धर्म संस्कृतिको मिथोलोजीमा वणिर्त रामराज्यमा चाहिं सम्भव होला तर एक्काइसौं शताब्दीको युग परिवर्तनमा आम आवादीले खोजेको समतामूलक समाज निर्माण गर्न सामना गर्नुपर्ने चुनौतीहरू उधि्रनुलाई अन्यथा भन्नहुन्न  तर दुःखको कुरो  जेठ  मा संविधानसभाको मृत्युको घोषणा नेकपा एमाओवादीका प्रधानमन्त्री बनेका डा बाबुरामबाटै भयो  यो पनि माक्र्सवाद लेनिनवाद र माओवादको अर्को सुन्दर वैचारिक संस्करण प्रचण्डपथबाट नै सम्भव भयो  इतिहासमा यो कलंक कसैले बिर्सेला तर जनताको संविधानसभा विघटन गर्ने हिम्मत माओवादी क्रान्तिकारी नेताले गरेका थिए भन्ने लेखोट भने रहन्छ  सर्वविदित भएकै कुरो हो कि नेकपा एमाले र नेपाली कांग्रेस वास्तवमै अग्रगमनको पक्षमा थिएनन्  उनीहरूले ठूलो इस्यु बनाएको माओवादी सेना समायोजनको हाउगुजी सकिने वित्तिकै संविधान निर्माणको ढोका खोल्नुपथ्र्यो  त्यसका लागि लोकतान्त्रिक संविधानप्रेमी कांग्रेस र एमाले अघि सर्नुपथ्र्यो तर सरेनन्  संविधान पहिले कि शान्ति पहिले भनेर जोर कि बिजोर खेल्ने नागरिक समाजका नेताहरू औला टोकेर जेठ  गते आउन कति दिन बाँकी छ भनेर गन्ती गरेर बसे  यस्तो परिस्थितिमा यदि संघीयताको पक्षमा माओवादी भएको भए संविधान निर्माण संविधानसभाले नै गर्नुपर्छ भनेर दृढतासाथ उभिएको भए संविधानसभाको मूलढोकाको ताल्चा तोड्न माओवादीलाई कसले रोकेको थियो  जनजाति मधेसी तथा माओवादीको गठबन्धनबाट दुई तिहाइभन्दा अधिक सभासदको संख्या पुगेको भन्ने हाउगुजी सञ्चारमा ल्याउन सिपालु तर त्यसको नेतृत्व लिई संविधानसभालाई बचाउन माओवादीलाई कसले रोकेको थियो  संविधानसभा जोगाउन सकिएन भन्ने कामरेड प्रचण्डको स्विकारोक्ति र अन्य दलहरू सहमत भएनन् भनेर कामरेड नारायणकाजीले देखाउन खोजेको रून्चे बोलीकै आधारमा उनीहरू दोषमुक्त छन् भन्न मिल्दैन   
	जसले जे भनोस् सारा समस्याको चुरो सहमतिको कालिपोके हो  यसको महामारी आज स्थानीय तहसम्म पुगेको छ  सहमतिको नाममा कालेकाले मिलेर खाउँ भाले भन्ने संस्कृति सर्वदलीय संयन्त्रको नाममा  गाविसमा क्यान्सरसरी झांगिन पुगेको छ  यही कालिपोकेले संविधानसभाको पुरै समय खायो  संविधान निर्माणमा भन्दा सत्तामा कसरी पुग्ने टिक्ने र सत्ता उपभोग कसरी गर्ने यसको आम चरित्र हो  सहमति बाहेक अर्को विकल्प नै छैन भन्नु यसको देखाउने दाँतमात्र हो तर सत्तामा जसरी पनि पुग्नेचाहिं चपाउने दाँत हो  यसले ल्याउने परिणाम भनेको भित्र कहीं सुषुप्त अवस्थामा रहेको निर्दलीयताप्रेमी संस्कृतिको भोगचलन नै हो  निर्वाचित संविधानसभालाई नङ्ग्याउनु र कथित बुद्धिजीवीबाट सम्भवतः किरण वैद्यको गोलमेच सम्मेलनबाट संविधान लेखाइ जारी गर्नु र राज्यसत्तामा आफ्नो सर्वसत्तावादको ऐतिहासिक निरन्तरता यसको ध्येय हो  यो विगत  दशकको जनताको आकांक्षा विगत  वर्षे सशस्त्र जनयुद्ध लोकतान्त्रिक गणतन्त्रको भावना र आम उत्पीडित उपेक्षित जनताको अभिमतको विरूद्धमा छ  त्यसकारण जनतामा जाने आमनिर्वाचन बाहेक अरू उपाय निरर्थक हुन्  
	दुनियाँलाई अर्को हास्यास्पद के भैरहेको छ भने ताजा जनादेश चाहिने बासी नेताहरू चुपचाप छन्  तालपरे संविधानसभा व्युँताई तलभत्ता थाप्ने मनोवृत्तिमा छन्  विभिन्न बहानामा जनतामाझ नजाने सोच नै निरंकुशताको द्योतक हो  अन्तरिम संविधानका वैधानिक कानुनी अप्ठ्याराहरू सुल्टाउनुपर्ने समस्याहरू नितान्त प्राविधिक कुरा हुन्  ती सल्टाउन बाबुराम भट्टराईको सरकारले अरूको समर्थन पाउन्न किनभने उसको दलले आमनिर्वाचनको घोषणासंगै दुई तिहाइ मत जसरी पनि भेला गर्ने ऐलान गरिसकेको छ  त्यसकारण प्रधानमन्त्रीले सवैसंग परामर्श गरी राजनीतिक दल निरपेक्ष कामचलाउ सरकार जहाँ पूर्वन्यायसेवा पूर्वकर्मचारी पूर्वप्राध्यापकहरूको समावेशी सरकारको गठनका लागि राष्ट्रपतिसमक्ष सिफारिस गर्दा राम्रो हुन्छ  आफू सरकारबाट जति चाँडो हटेर कथित सहमतिको कालिपोकेको अन्त गरी अनिर्णयको बन्दी हुनबाट मुलुकलाई जोगाउनु उत्तम विकल्प हो  
"
