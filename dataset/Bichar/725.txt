नागरिक समाजबाट चुनावी सरकारनागरिक समाजका प्रतिनिधिको नेतृत्वमा निर्वाचन सम्पन्न गर्नु राष्ट्रिय आवश्यकता हो  "
	दुई वर्षका लागि जनादेश पाएको संविधानसभाले चार वर्षसम्म पनि किन संविधान बनाउन सकेन  बालुवाटारबाट बहुजातीय संघीयताको नाममा सहमति गरेर संसद भवन प्रस्थान गरेका नेताहरू शान्ति मन्त्रालयमा पुगेर किन असहमतिमा पुगे  संविधानसभाको बैठक बोलाएर बैठकै नबसी सभाध्यक्षको उपस्थितिबिना नै सभाको अवशान भयो  साथै त्यस अवधिमा नयाँ संविधानको प्रयोजनमा यो निर्धन राष्ट्रले  अर्ब नगदको उल्टोवाग्मती बगाउनुको औचित्य के हो  संविधानसभाका हर्ताकर्ता दलहरूले नागरिक समाज अर्थात् आम जनतालाई यस्ता प्रश्नको चित्तबुझ्दो हिसाबकिताब र उत्तरदायित्व बुझाउनुपर्ने बेला आएको छ  यसक्रममा एउटाले अर्कोलाई बेवकुफ बनाएर आफू निर्दोष हुन खोज्ने नेताहरूको प्रचलित आचरण स्वभाव र ढर्रालाई जनताले राम्रोसंग बुझिसकेका छन्  त्यसैले जनताप्रतिको जिम्मेवारी प्रमाणित हुने कुरामात्र नेताहरूले गरून् भन्ने जनचाहना हो  दलहरूले चार वर्षका दोषबापत जनताबाट क्षमा वा सफाइ नपाई गरिने अन्य क्रियाकलाप जनतामाथि लाद्ने थप अलोकतान्त्रिक अत्याचारका अर्थमा बुझिनेछ   
	जननिर्वाचित संविधानसभाको असफलता केवल सतहको दोष हो  वास्तविक अर्थमा संविधानसभालाई निर्जीव रबरस्टयाम्प बनाउँदै त्यसका अधिकारहरू अतिक्रमण गरेर मुलुकलाई सही निर्णय दिन नसक्ने ठूला राजनीतिक दलहरू त्यसमध्ये पनि संविधानसभाको प्रमुख पार्टी विशेषाधिकारको हरण गरेर सहमतिका नाममा पांँचतारे होटल र रिसोर्ट चहार्दै बैठक गर्दै हिंडेका नेताहरू मुख्य दोषी हुन्  दोषीले सर्वप्रथम जनअदालतबाट सफाइ पाएपछि मात्र अरू काम गर्ने नैतिक हक रहन्छ  गर्व गर्नलायक व्यक्तित्व हाम्रो संविधानसभाले पाउन सकेन  संविधानसभालाई सही गन्तव्यतिर अगाडि बढाउने प्रभुत्वशाली व्यक्तित्वको खाँचो  को भीडमा सधैंभरि खट्किरह्यो  त्यही खाँचोको नतिजा संविधानसभाले बाँझै भएर मर्नुपर्यो  त्यसका खेलाडी दलहरू असफल भएर पनि आफ्ना हठको रुपमा जीवितै रहे   
	आफूले बोलेका कुरा पूरा गर्ने काममा नेताहरू विगत चारमा र अहिले पनि चुकिरहेका छन्  प्रत्येक पटक सहमति गर्ने त्यसपछि त्यसको आफू अनुकूल विश्लेषण गर्ने केही दलका कारण गरिएका सहमतिहरू कार्यान्वयनमा आउन सकेनन्  गत भदौभरिमा ठोस सहमतिमा पुग्ने वाचा उनीहरूले गरेका हुन् तर भदौ त्यसै बित्यो  मुख्य दलका नेताहरूले राष्ट्रपतिको भेटमा अर्कोपटक आउँदा सहमति बनाएर आउँछौं भन्नुभएको थियो  सहमतिका त्यस्ता धारणा जनताले पटकपटक सुन्दै आइरहेका छन्  आफ्नै मन्त्रीलाई चिन्दिन भन्ने काम गर्न सकिन भने कुर्सी ओगटेर एक मिनेट पनि बस्ने छैन भन्ने राष्ट्रलाई निकास दिन नसक्ने मानसिकतामा रहेको सरकार र त्यसका मतियारहरूसंग पनि जनता आजित भएका छन्   सालको लोकतान्त्रिक आन्दोलनको भावना र मर्म विपरीत दलहरू अराजनीतिक भीडबाट सञ्चालन भइरहेको आभास हुनथालेको छ  लोकतन्त्रको मर्म कानुनी राज्य आवधिक निर्वाचन प्रेस स्वतन्त्रता विधिको शासन र स्वतन्त्र न्यायपालिकाको अस्तित्वलाई नै आघात पुग्नेगरी शासनशैली सञ्चालन गर्नु लोकतान्त्रिक पद्धतिको अवमूल्यन हो   
	 सालमा नेपाली कांग्रेसले उठाएकोे संविधानसभाको एजेन्डालाई पछिल्लो समयमा माओवादीहरूले  सालपछि उठाउन थाल्दा शान्ति र लोकतन्त्र चाहने सबै नेपाली र बांँकी विश्वलाई पनि कौतुहलता मिश्रति खुसी लागेको थियो कि नेपालका माओवादीहरू लोकतान्त्रिक मूल्यमान्यतालाई आधार मान्ने पक्षमा रहेछन् भन्ने भान भएको थियो  अरूलाई हेर्यौं धेरैबार माओवादीलाई हेरौं एकबार भन्ने विश्वास गरेर जनताले माओवादीलाई संविधानसभाको सबभन्दा ठूलो दल बनाइदिए  संविधानसभाले एमाओवादीका दुई मुख्य नेतालाई प्रधानमन्त्री बनाइदिएकै हो  तर जनविश्वास अनुरूपका गतिविधि हुनुको सट्टा कहालीलाग्दो कुशासन दण्डहीनता र भ्रष्टाचारमा मुलुकलाई फसाउंँदै असफल राज्य घोषित हुनमात्र बाँकी रहेको अवस्थामा पुर्याइएको छ  
	आजभोलि पनि राष्ट्रले जाँचिसकेका केही स्वनामधन्य नेताहरू मानौं मुलुकमा कुनै अपि्रय घटना भएको छैन भन्ने भान पार्ने फुर्सदिलो र हँसिलो मनोविज्ञान र मुद्रामा सहमतिका लागि दलहरूको बैठकमा देखिनु हँसीमजाक सिवाय केही होइन  एमाओवादी लडाकाहरू राखिएका शिविरमा आर्थिक अनियमितता भएको विषयलाई विशेष समितिमा राजनीतिक दलका प्रतिनिधिहरूले उठाउँदा स्वीकारोक्ति गर्ने अनि आर्थिक अनियमितताको पराकाष्ठा बाहिर आइसक्दा पनि त्यसबारे गैरजिम्मेवार रहने प्रवृत्ति डरलाग्दो छ  यस्ता गैरजिम्मेवार निर्णयहरूप्रति पछिल्लो समय दलका बैठकमा समेत गम्भीर विवाद उठ्न थालेका छन्   
	नागरिक समाजबाट प्रश्न उठ्न थालिसक्यो अन्तरिम संविधानमै व्यवस्था नभएका विषयहरूमा समेत आफूखुसी निर्णय गरेर राष्ट्रलाई नै अन्योलपूर्ण अवस्थामा परिणत गर्ने सत्ताधारी दलहरूको निष्ठा र आदर्शमाथि नै प्रश्नचिन्ह उठ्न थालेको छ  के दलहरू यसमा सचेत छन्  यथास्थितिमा सतही सूत्र तथा चालुवादी क्रियाकलापका आधारमा टालटुले समाधान खोज्ने र जनताको आंँखामा छारो हाल्ने काम गम्भीर राजनीतिक अपराधको द्योतक हुनेछ   
	जनताको निर्णयबेगर उनीहरूलाई लाचार दर्शक बनाएर सत्तामोहका नाटक मञ्चन गर्ने काम बन्द गरी नागरिक समाजका प्रतिनिधिको नेतृत्वमा अस्थायी चुनावी सरकार गठन गरी यथाशीघ्र निर्वाचन सम्पन्न गर्नु आजको राष्ट्रिय आवश्यकता हो  त्यस्तो सरकारमा स्वतन्त्र हैसियत राखेर बसेका ख्यातिप्राप्त पूर्वन्यायाधीशहरू पूर्वप्रशासकहरू विभिन्न पेसाकर्मी सुरक्षा अङ्गमा काम गरिसकेका पूर्वअधिकारीहरूलाई सामेल गर्नु राम्रो हुन्छ  त्यस्तो सरकारबाट निष्पक्ष निर्वाचनको अपेक्षा गर्न सकिन्छ   
	मुलुक परिवर्तन र अग्रगमनका नाममा अनेकौं अत्याचारको सिकार हुँदै गइरहेको र भ्रष्टाचार दण्डहीनता कुशासन अराजकता र असफल राज्यका विशेषता थप्दै गएको स्थितिमा छ  यसमा अग्रणी सबै दलको असफलता प्रतिविम्बित भइरहेको छ  एक करोडको भ्रष्टाचार गरेको अभियोगमा कतिपय नेतालाई जेल पठाइएको छ तर दुई अर्बभन्दा बढीको आर्थिक अपराध गरेका व्यक्ति सरकारमा कसलाई टिकाउने वा पुर्याउने भन्ने ठेकेदारीजस्तो हैसियतमा यथावत छन्  यस्तै अत्याचार अराजकता र अन्याय बढ्दै गयो भने मुलुकको लगाम दलहरूको हातबाट फुत्किने र कुनै शक्तिका हातमा पुग्ने खतराप्रति नेताहरूले हेक्का राख्नु जरूरी छ  त्यसकारण जनतामा नयाँ विश्वास जगाउन र ताजा निष्पक्ष जनादेश लिनका लागि चार वर्षको परीक्षणले असफल सावित गरेका दलहरूले  महिना सत्तामोह त्यागी विश्वासपूर्वक नागरिक समाजलाई जिम्मा दिएर जनताबीच क्रियाशील हुनु वेश हुन्छ  चुनावपछिको जनादेशका आधारमा सत्तामा जाने त राजनीतिक दल नै हुन्  
	लेखक चिकित्सक हुन्   
"
