नेपाल राजनीति उद्योग प्रालि"आज म जे लेख्नेछु त्यो सबै पाठकलाई प्रीतिकर लाग्ने छैन  यो थाहा पाउँदापाउँदै पनि म लेखनीको धार बदल्न चाहन्न  आज एक दिनका निम्ति सबैलाई रिझाउने कुरा गर्न नसकिने होइन  ""
	आज म जे लेख्नेछु त्यो सबै पाठकलाई प्रीतिकर लाग्ने छैन  यो थाहा पाउँदापाउँदै पनि म लेखनीको धार बदल्न चाहन्न  आज एक दिनका निम्ति सबैलाई रिझाउने कुरा गर्न नसकिने होइन  तर एक माघले जाडो नजाने रहेछ भन्ने यथार्थ आफ्नो लामो पत्रकारिता जीवनमा पटकपटक भोगेको मानिसले माघ महिना सुहाउँदो कुरा गरेर मात्र बस्न नसक्ने रहेछ  आज यो लेख्न बस्दा श्रद्धेय लौहपुरुष गणेशमानजीको सम्झनाले मलाई छोपिरहेछ जसले एक दिन चाक्सीबारीमा मलाई भनेका थिए हामी भनेको लिडर हो लेड होइन  लिडरका पछाडि कहिले लाख जनता कहिले लिडर एक्लै  आफ्नो पछाडि कत्रो भीड छ वा छैन भन्ने आधारमा कुनै पनि लिडरले आफ्नो गन्तव्य निर्धारण गर्दैन  भीडको मात्रा हेरेर कसैले आफ्नो बाटो तलमाथि गर्छ भने त्यो लिडर होइन लेड हो  राजनीतिमा मात्र होइन राष्ट्रिय जीवनका हरेक अंगमा लिडरहरू हुनुपर्छ अनि मात्र देशले प्रगति गर्छ  
	त्यस दिन जाँदाजाँदै गणेशमानजीले दिनुभएको सल्लाह म आजन्म बिर्सन सक्दिनँ तपाईंजस्तो पत्रकारले बोल्दा वा लेख्दा के गरें मेरा दर्शक र पाठक रिसाऊन् वा खुसाऊन् भनेर काम गर्नु मुख्य होइन  यदि तपाईंको विवेक तपाईंको लेखनीसँग अप्रसन्न छ भने सारा दुनियाँ तपाईंसँग खुसाए पनि मेरा नजरमा तपाईं जीवनको बाजीमा हारेको जुवाडे हुनुहुनेछ  काम गर्दा गल्ती हुन सक्छन् तर गलत नियत राखेर काम नगर्नू  
	आज यो लेख्न बस्दा गणेशमानजीलाई सम्झेर मन भावुक भएको छ  र म शासकीय स्वरूपका सम्बन्धमा यो स्तम्भको दोस्रो भाग आज फेरि बुँदागत रूपमा नै प्रस्तुत गर्ने अनुमति चाहन्छु  कृपया यो आलेखलाई गत पुस  गतेको लेखकै अभिभाज्य अंगका रूपमा पढिदिन अनुरोध छ   
	 म जनताबाट प्रत्यक्ष रूपले निर्वाचित कार्यकारी पद्धतिको पक्षमा छु  किन छु  भनेर प्रस्ट पार्नुअघि म नेपालमा संसदीय प्रणाली का नाममा त्यो बिचरा राजनीतिक प्रणालीले खाँदै नखाएको विष उसको मुखमा जबर्जस्ती कोच्ने मूर्खताचाहिँ गर्न चाहन्न  विगत दुई दशकमा नेपालमा देखिएका सबै विसंगतिहरूको मुहान यही संसदीय व्यवस्था थियो भनेर होलो सोलो डोलो समाधान प्रस्तावित गर्न मलाई मेरो विवेकले रोक्छ  रूपचन्द्र बिष्टको एक महावाक्य छ हत्याको दोष मृतकलाई नै बोकाउने ठाउँ हो यो   
	आफ्नो अद्भूत व्यंग्यात्मक शैलीमा हाँस्दै रूपचन्द्र बिष्ट भन्ने गर्थे आ  को लागिरहोस् हत्याको वास्तविक अनुसन्धानतिर  मृतकलाई नै हत्याको दोष बोकाइदियो क्या सजिलो आनन्द  हा  हा  रूपचन्द्र बिष्टको भनाइमा दम छ  हाम्रो समाज आफ्ना जटिल समस्याहरूको बचकाना रूपले साधारण समाधान खोज्ने काममा परापूर्वकालदेखि नै माहिर छ  कहिले पञ्चायत आएपछि रामराज्य आउँछ भन्यो कहिले पञ्चायत गएपछि रामराज्य छाउँछ भन्यो कहिले राजतन्त्र हिँडेपछि रामराज्य आउँछ भन्यो कहिले संसदीय प्रणाली घाटमा पुगेपछि रामराज्य आउँछ भन्यो  केही न केही भन्दै गयो बस त्यतिमात्र  जीवन र जगत्का समस्याको उपाय यति सहज भएको भए संसारमा अभाव र गरिबी बाँकी नै हुने थिएन  आसैआसमा बिताइदिन्छ नेपालीले दुई दिनको जिन्दगी   
	मेरा एक धनाढ्य मित्र छन्  नेपालका बडेबडे नेता अभिनेता पत्रकार कर्मचारी आदि सबैलाई गज्जबसँग म्यानेज गरेर बसेका छन्  मैले एक दिन सोधें तपाईंले यिनीहरूलाई के र कति दिनुहुन्छ  सुनेर उनले एक रहस्यमयी मुस्कानका साथ उत्तर दिए तपाईंसँग म झूट बोल्दिनँ  म यिनीहरूलाई आशा दिन्छु प्रशस्त मात्रामा दिन्छु  सकेसम्म त्यो आशा एकथोकबाहेक अरू केही दिन्न  कहिलेकाहीँ कम्पनी एकाउन्टमा दारु खुवाइदिन्छु  आशा र दारुको ककटेल नशाबाट जाग्नुअघि नै मोराहरूको जीवन बितिसक्छ  यसबीचमा मैले तयार पार्ने आशाककटेलको स्वाद चाख्न नयाँ पुस्ता तयार भइसक्छ  मेरा धनाढ्य मित्रझैं हाम्रा नेताजीहरूले पनि जनतालाई नवीन आशा छाप ककटेल भाषण सुनाइरहन्छन्  नेपाली जनता आधा पेट खान तयार छ अन्धकारमा बस्न तयार छ तर नेताहरूको फाल्तु उडन्ते गफ नसुनेसम्म यहाँ धेरैलाई निद्रा लाग्दैन  बजारमा उडन्ते  
	गफको माग छ त्यसैले त्यसको सप्लाइ पनि यथेष्ट छ   
	 अब म आदरणीय पाठकहरूलाई नेपाली पत्रकारिता इतिहासकै एक ठूलो स्कुप दिन्छु  सडकमा बादशाह नाङ्गै छन् भन्ने आँट कसैले नगरेको मात्र हो  म गर्छु  मेरो दावा छ नेपालमा राजनीतिक पार्टी हरू अस्तित्वमा नै नभएकाले यहाँ संसदीय प्रणाली सफल वा असफल के भयो भन्ने मूल्याकंन गर्नै मिल्दैन  गगन थापाका तिखा शब्दमा भन्ने हो भने नेपालमा जसलाई हामी राजनीतिक पार्टी भन्छौं ती कुनै राजनीतिक पार्टीसार्टी केही होइनन् गुट वा उपगुटका महासंघ मात्र हुन्  माओवादी कांग्रेस वा एमाले कोही पनि राजनीतिक पार्टी भइसकेका छैनन्  मधेसवादी भनिएका दलहरूको त झन् कुरै भएन  गगन थापाका शब्दमा दम छ कि छैन पाठक आफैं निर्णय गरून्   
	बहुदलीय संसदीय व्यवस्था भारतमा पनि छ  पार्टी अध्यक्ष सोनिया गान्धीको विरोधमा कंग्रेसको कुनै सांसदले एक शब्द सार्वजनिक माध्यममा निकालेको  घन्टाभित्र त्यो सस्पेन्ड हुन्छ  डिजेल पेट्रोलको भाउ भारतमा पनि बढेको छ के तपाईं युथ कंग्रेसले त्यसको विरोधमा दिल्ली बन्द गर्ने कुरा सपनामा पनि सोच्न सक्नुहुन्छ  सरकारमा भएको पार्टीका भ्रातृ संगठनले राजधानी बन्द गर्नेजस्तो भाँडतन्त्र कुनै बहुदलीय संसदीय व्यवस्थामा हुनै सक्दैन  यदि हुन्छ भने त्यो देशमा बहुदलीय संसदीय प्रणाली होइन बहुगुटीय भाँडतान्त्रिक मोर्चा प्रणाली कायम छ भनेर बुझ्नुहोस्  नेपालमा हामीले मूलरूपले अभ्यास गरेको प्रणाली वेस्टमिन्स्टेरियल संसदीय प्रणाली नभएर बहुगुटीय भाँडतान्त्रिक मोर्चा प्रणाली हो  माधव नेपाल प्रधानमन्त्री हुँदा झलनाथ खनाल गुटको व्यवहार झलनाथ खनाल प्रधानमन्त्री हुँदा केपी ओली समूहका क्रियाकलाप र अहिले बाबुराम भट्टराई प्रधानमन्त्री हुँदा मोहन वैद्य कोटरीको आचरण बिर्सेर नेपालमा संसदीय व्यवस्थालाई सफल वा असफल प्रमाणित गर्न खोज्ने मानिसको बुद्धिमा दयामात्र गर्न सकिन्छ  हो एउटा कुरा निर्धक्क भन्न सकिन्छ नेपालमा यदि कुनै प्रणाली असफल भएको छ भने त्यसको सक्कली नाम बहुगुटीय भाँडतान्त्रिक मोर्चा प्रणाली मात्र हो   
	 नेपालमा चलाइएको नक्कली संसदीय प्रणालीको त कुरै छाडौं बेलायतमा चलेको असली परम्परागत वेस्टमिन्स्टर प्रणालीसँग पनि मेरो कुनै विशेष लगाव छैन  संसदीय प्रणालीको वेस्टमिन्स्टर मोडेल लोकतन्त्रको एकमात्र रूप हुन सक्छ भन्ने कुरामा मेरो कुनै विश्वास छैन  म त्यो प्रणालीको गुणदोष बयान गरेर पाठकहरूको समय बर्बाद गर्न पनि चाहन्न  तर मलाई मन पर्दैन भन्दैमा नेपालमा आजसम्म वास्तविक अर्थमा लागू नै नभएको राजनीतिक प्रणालीलाई सारा दोष त्यसकै थियो भन्ने कोरस गानमा स्वर मिलाउन मलाई मेरो विवेकले रोक्छ  यति स्पष्ट गरिसकेपछि अब म एक लेभल ग्राउन्ड मा उभिएर मूल विषय अगाडि बढाउन चाहन्छु  
	 राष्ट्रपतीय वा संसदीय प्रणालीका भिन्नभिन्न स्वरूपहरू आफैंमा न राम्रा हुन् न त नराम्रा हुन्  कुनै देशमा राष्ट्रपतीय शासन प्रणालीले त्यो देशलाई संसारको सबैभन्दा धनी र शक्तिशाली मुलुक बनाएको छ भने त्यही प्रणालीले कुनै अर्को देशलाई चाहिँ कंगाल र निरीह असफल राष्ट्रमा दर्ता पनि गराएको छ  यस्ता उदाहरण संसदीय पद्धतिका विषयमा पनि सहजै प्राप्य छन्  यी उदाहरणहरू प्रस्तुत गरेर म पाठकहरूलाई दिक्क वाक्क पार्न चाहन्न  
	 अहिले नेपाली राजनीतिको एउटा मूलभूत प्रश्नबाहेक बाँकी सबै प्रश्न अर्थहीन हुन्  त्यो प्रश्नको उत्तर प्राप्त गर्नेबित्तिकै हामीलाई शासकीय स्वरूपको विषयमा निर्णय गर्न धेरै सजिलो हुन जान्छ  यदि कुनै पनि लेख बहस वा कार्यक्रममा त्यो मूलभूत प्रश्नको चर्चा उल्लेख छैन भने स्पष्ट हुनुहोस् त्यो लेख बहस वा कार्यक्रमले तपाईंको समय बर्बाद गर्दै छ  हामी कुनै पनि मोडेलको संविधान बनाऔं केही हुनेवाला छैन जबसम्म त्यो सर्वकालिक महत्त्वको प्रश्न अनुत्तरित रहन्छ  दलदेखि दलालसम्म विद्वान्देखि मूर्खसम्म सबै मिलेर उत्तर खोज्नुपर्ने मूल प्रश्न हो नेपालमा राजनीति गर्नु भनेको सेवा गर्नु हो वा व्यवसाय गर्नु हो  वा यी दुईको मिश्रण हो  यो प्रश्नको इमान्दार उत्तरले नै कुन शासकीय प्रणाली नेपालले अपनाउने भन्ने दिशानिर्देश गर्नेछ  यो उत्तर दिँदा लुकाउने छिपाउने वा लाज मान्नुपर्ने कुनै काम छैन   
	यदि नेपालजस्तो देशमा राजनीति गर्नु सेवा गर्नु हो भने नयाँ बन्ने संविधानमा विधायिकाको सदस्य अर्थात् सांसद मन्त्री हुन नपाउने नियम बनाउनुपर्छ  विधायकको काम विधेयक बनाउने र विभिन्न समितिमार्फत कार्यपालिकालाई चेक एन्ड ब्यालेन्स गर्नेमा केन्दि्रत हुनुपर्छ  सबैले बडा गहिरो तवरबाट बुझ्नुपर्ने कुरा के छ भने आज राजनीति नेपालको सबैभन्दा ठूलो उद्योग भइसकेको छ  देशको सबैभन्दा ठूलो यस उद्योगमा ठूला नेतामात्र होइनन् कतिपय सरकारी कर्मचारी पत्रकार वकिल व्यापारी मजदुर मानव अधिकारवादी गैरसरकारी संस्था आदि विभिन्न पेसाका गरेर दुईतीन लाख मानिसहरूको प्रत्यक्षअप्रत्यक्ष संलग्नता छ  देशमा यो राजनीति उद्योग चलेसम्म यसले अरू कुनै उद्योगलाई कहिल्यै फस्टाउन दिँदैन  वनमारा झारझैं हो यो उद्योग   
	विधायिकाबाट मन्त्री बन्न नपाउने नियम लागेको भोलिपल्टदेखि यो उद्योगमा प्रत्यक्षअप्रत्यक्ष रूपले लागेकाहरू वैकल्पिक उद्योगको खोजीमा लाग्नेछन्  त्यसपछि राजनीति पेसा मात्र रहने छैन  आज संविधानसभाका सभासदहरू मन्त्री हुन नपाउने व्यवस्था भएको भए यिनको ध्यान संविधान निर्माणमा दसौं गुणा बढी हुने थियो  होइन देशमा बेरोजगारी छ सबैले मिलिजुली बसौं बाँडीचुँडी खानुपर्ने अवस्था र बाध्यता छ भन्ने सबैलाई लाग्छ भने हामीले पुरानै शासकीय प्रणाली कायम राख्दा सहज हुन्छ  गाउँदेखि केन्द्रसम्मका सर्वदलीय समितिले आआफ्नो गच्छेअनुसार भाग शान्ति जय नेपाल गर्ने  सर्वदलीय समिति चाहे सांसदको होस् वा अरू कसैको होस् के फरक पर्छ र  दुई तीन लाख भोकल र भोलाटाइल मानिस र तिनमा भर पर्ने अन्य केही लाखलाई म्यानेज गर्नु पनि वर्तमान प्रणालीको सानो उपलब्धि होइन  होइन विडम्बनाको यो फौलादी पकड तोड्ने हो भने विधायक लाई कार्यपालिकामा प्रवेश गराउने ढोका बन्द गरिनुपर्छ  न रहेगा बाँस न बजेगी बेसुरी बाँसुरी  कार्यकारी चाहे राष्ट्रपति होस् वा प्रधानमन्त्री दुवै अवस्थामा विधायिकाबाट कार्यपालिकामा मन्त्री बनेर छिर्ने ढोका बन्द गरियो भने नेपाली राजनीतिका कतिपय समस्यामा तत्काल कमी आउनेछ  अनावश्यक र जाली रूपले बढाइएको देशको सबैभन्दा ठूलो उद्योग नेपाल राजनीति उद्योग प्रालि को सेयर मूल्य रातोरात घटेर बाँकी अरू सबै वैधानिक उद्योग व्यापार देशमा फस्टाउनेछन्   
	 आजको दिनमा शासकीय स्वरूपका विषयमा हाम्रा सामु पाँच विकल्प छन्  पहिलो अहिले बहुदलीय संसदीय प्रणालीका नाममा चलेको बहुगुटीय संसदीय भाँडतन्त्र प्रणाली कायमै राख्ने  दोस्रो नेपालमा वास्तविक संसदीय प्रणाली लागू गर्ने  तेस्रो राष्ट्रपतीय प्रणाली लागू गर्ने  चौथो जनताबाट प्रत्यक्ष निर्वाचित प्रधानमन्त्रीको व्यवस्थामा जाने  पाँचौं केही पनि नगरी दिन बिताएर अर्को जनआन्दोलन वा प्रतिक्रान्तिको प्रतीक्षा गर्ने  यसमा एक नम्बर विकल्पको खेती लामो समय चलाइराख्न देशको वस्तुस्थिति र जनताको धैर्यले दिने छैन  विकल्प नम्बर दुई नेपाली नेताहरूको आनीबानी र चमत्कार को आशामा बस्ने जनताको पृष्ठभूमिमा तत्काल लागू हुने कुनै सम्भावना नै छैन  तेस्रो राष्ट्रपतीय प्रणालीलाई नेपाली कांग्रेसका सभापति सुशील कोइरालाले र एमालेका वरिष्ठ नेता माधव नेपालले जुन कठोरताका साथ मसँग अस्वीकार गर्नुभयो मलाई लाग्दैन त्यो पारित गराउन सम्भव होला   
	म सैद्धान्तिक रूपले राष्ट्रपतीय प्रणालीको विपक्षमा छैन  मेरा केही रिजर्वेसन छन् जसलाई मैले गतांकमा प्रस्तुत गरिसकें  हाल चलिरहेको बहुगुटीय संसदीय भाँडतान्त्रिक प्रणाली को तुलनामा छान्नुपर्यो भने म राष्ट्रपतीय प्रणालीको जोखिम मोल्न तयार छु  वशर्ते त्यसमा एक अत्यन्तै प्रभावकारी चेक एन्ड ब्यालेन्स को व्यवस्था होस्  तर त्यो मेरो पहिलो चयन होइन  मेरो पहिलो चयन हो संवैधानिक राष्ट्रपति र जनताबाट प्रत्यक्ष निर्वाचित प्रधानमन्त्री भएको शासकीय  
	व्यवस्था  केही वर्षअघि इजरायलमा भएको यस्तो शासकीय व्यवस्था आज संसारमा सायद कतै पनि छैन  त्यसो भन्दैमा आत्तिनु पर्दैन किनभने संसारमा नेपालजस्तो राजनीतिक विशेषता भएको समाज पनि त कहीँ छैन नि  संसारमा विद्रोहीहरू या त विपक्षीलाई पुरै हराएर राजधानी प्रवेश गरेका छन् या हारेर समाप्त भएका छन्  नेपालमा ती दुवै कुरा भएका छैनन्  बीचको एउटा बाटो निकालिएको छ  त्यस्तै बीचको एउटा मौलिक बाटो शासकीय स्वरूपका सम्बन्धमा पनि निकाल्न सकिन्छ कि  
	 नेपाली राजनीतिक इतिहासका पानाहरू या त अधिनायकवाद का गाथाहरूले सजिएका छन् या अस्थिरता का कथाहरूले भरिएका छन्  यी दुई तत्त्वहरूको बीचमा च्यापिएर जनताको विकास र समृद्धिका सपना त कता हो कता बिलाएका छन्  मैले गतांकमा नै भनिसकें संवैधानिक राष्ट्रपति राष्ट्रिय एकता र विविधताको प्रतीकका रूपमा राजनीति र विवादभन्दा माथि संवैधानिक रूपले बसून्  प्रधानमन्त्री जनताको प्रत्यक्ष मतबाट निर्वाचित होस्  प्रधानमन्त्री शक्तिशाली होस् तर सदनको प्रभावकारी चेक एन्ड ब्यालेन्स को संवैधानिक व्यवस्थाद्वारा नियन्त्रित होस्   
	मलाई राम्ररी थाहा छ जसले जतिसुकै कराए पनि नेपालजस्तो देशमा चमत्कारिक परिवर्तन सम्भव छैन  यहाँ सबथोक आफ्नै गतिमा हुन्छ  किशुनजी भन्नुहुन्थ्यो नेपाल भनेको सुत्ने र कुद्ने एकै समय पुग्ने ठाउँ हो  त्यो सुनेर मैले आश्चर्यचकित हुँदै सोधें सुत्ने र कुद्ने एकै समय पुग्छन् र किशुनजी  प्रश्नले उहाँलाई गम्भीर बनायो र भन्नुभयो उन्नाइसबीसको फरक हुन्छ विजय बाबु  सत्य के हो भने यहाँ कुनै पनि शासकीय प्रणालीले चमत्कार ल्याउने छैन  तर हाल चलेको प्रणालीभन्दा प्रत्यक्ष निर्वाचित कार्यकारी भएको खण्डमा आमजनतालाई अहिलेभन्दा राम्रै हुने सम्भावना बढी छ  
	उन्नाइसको दाँजोमा बीस हुनु राम्रो होइन र  मानिसहरू रातदिन भन्छन् खोइ नेपालमा त जनताको मन बुझ्ने नेता नै भएन  जनतालाई हेर्ने नेता नै आएन  खै के गर्ने नेता नै भएन  बुझ्नुपर्ने सारभूत कुरा के हो भने नेता भनेको आफैं उत्पन्न हुने कुनै स्वयम्भू होइन  सारा देश नै एक निर्वाचन क्षेत्र भएको चुनाव प्रणालीबाट निर्वाचित मानिसले स्थिर रूपमा आत्मविश्वासका साथ जनतालाई नेतृत्व दिने सम्भावना उन्नाइसको तुलनामा धेरै बढी नभए पनि बीस अवश्यमेव हुन्छ   
	त्यसैले म जनताबाट प्रत्यक्ष निर्वाचित कार्यकारीको पक्षमा छु जसलाई उचित चेक एन्ड ब्यालेन्स सहितको संवैधानिक व्यवस्थाका साथ लागू गरियोस्  साथै म विधायिकाबाट विधायकले कार्यपालिकामा छिर्ने सबै ढोका बन्द गर्ने पक्षमा छु किनभने राजनीतिको महत्ता उद्योगव्यवसायका रूपमा अलि थोरै र सेवाका रूपमा अलि धेरै गराउने संवैधानिक व्यवस्था गर्न सके अधिकांश जनतालाई फाइदा हुने थियो   
	 
	 
"
