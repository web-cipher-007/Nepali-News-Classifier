हरियो नरिवल र हाम्रा चुनौतीबाहिरी आवरणमाथि निरपेक्ष प्रहार गर्दा त्यसको सारवस्तुमाथि पनि चोट पर्छ  "
	सत्ता प्राप्त गर्नु राजनीतिको उद्देश्य हो तर सत्तालिप्साबाट मात्रै राजनीतिक उद्देश्य प्राप्त हुन सक्दैन वर्तमान गत्यावरोधको अन्त्यको प्रथम सोपान प्रतिपक्षी दलहरूले वर्तमान प्रधानमन्त्री बाबुराम भट्टराईको बहिगर्मनलाई बनाएका छन् यस्तो अवस्थामा एनेकपा एमाओवादीले अनुचित हठ त्यागेर सत्तालिप्सा मात्र आफ्नो अभीष्ट होइन भन्ने कुरा सबैसामु देखाउन सक्नुपर्छ एमाओवादी नेतृत्वले प्रकट रूपमा संविधान निर्माणका क्रममा कतिपय लोकपि्रय मुद्दाहरूमा आफू जनताका पक्षमा रहेको देखाएर संविधानसभाबाट संविधान बनोस् भनेको आंशिक सत्य मात्र हो सम्पूर्णतामा होइन संघीयताका सम्बन्धमा पटकपटक अडानहरू फेरिनु संविधानसभाको आयु थप्न अन्तिम विकल्प अर्थात संकटकालसहितको विकल्पलाई प्रयोगमा ल्याउन अनिच्छुक देखिनु तर अमान्य विकल्पहरू मात्र प्रयोग गर्न खोज्नुले एमाओवादीको नियतमाथि प्रश्नचिह्न तेस्र्याएकै छ यदि साँचो अर्थमा ऊ परिवर्तनप्रति प्रतिबद्ध थियो र छ भने एउटा अवसर उसका अगाडि छ कि प्रधानमन्त्रीले तत्काल पदत्याग गरी एउटा राष्ट्रिय सहमतिको आधार तयार गर्न उदार हुनैपर्छ  तर अहिले राष्ट्रिय राजनीति संकटग्रस्त बन्दै गइरहेको छ हरेक क्षेत्रमा गत्यावरोध प्रकट भएका छन् राजनीतिक पार्टीहरूबीच मात्र नभई राष्ट्राध्यक्ष एवं सरकार प्रमुख वा सरकारबीच शालीनता एवं शिष्टताका सीमाहरू भत्किन खोज्दै छन् आआफ्ना प्रकोस्टबाट निणर्ायक पार्टीहरूबीच अधैर्यमिश्रति शब्दहरू प्रक्षेपित भइरहेका छन् विवेकभन्दा आवेश सौम्यभन्दा उत्तेजना आग्रहभन्दा विग्रहका प्रयास बढी देखिँदै छन् यस्तो टकरावले मुलुकलाई कुन अवस्थामा लैजान्छ   
	ताओ उपनिषद्को एउटा प्रसंग ज्यादै मननयोग्य छ एकदिन एक जिज्ञासुले फकीर च्वाङ्गात्सेसँग एउटा प्रश्न गरे तपाईं जहिले पनि शरीर र आत्मा अलग हो शरीर आत्माको आवरण मात्र हो भन्ने गर्नुहुन्छ तर पैतालामा एउटा सानो काँडाले घोच्दा आत्मा नै दुख्ने एउटा खटिरा हुँदा आत्मा नै दुख्ने वा शरीरमाथि साधारण संकट आउँदा आत्मा भित्रैदेखि रुने हुन्छ  त्यसो भए पृथक्पृथक् अस्तित्वलाई कसरी मान्ने   
	फकीरले त्यो दिन जिज्ञासुका प्रश्नको समाधान नगरी अर्को दिन उचित समयमा जिज्ञासा मेट्ने भनेर पन्छाइदिए  अर्काे दिन ती जिज्ञासु व्यक्ति आश्रमतर्फ आउँदै गरेको देखेर उनलाई भने पर झुप्रामा एउटा हरियो नरिवलको भित्री गुदी अर्थात् गडीगोलालाई सिंगै झिकेर ल्याऊ तर जति गर्दा पनि उक्त गुदी बाहिरको आवरणसँग अभिन्न रूपमा टाँसिएको अर्थात् काँचो भएर सिंगै निकाल्न सकिँदैन भनेर असमर्थता प्रकट गरे  त्यसपछि फकीरले अर्को थुप्रोबाट सुकेको नरिवलको भित्री गुदीलाई क्षति नपुर्याई सिंगै निकालेर ल्याऊ भने  तदनुसार उक्त नरिवलबाट सिंगै गडीगोला झिकेर ती जिज्ञासु व्यक्ति लिएर आए अनि फकीर च्वाङ्गात्सेले दुइटै नरिवल देखाउँदै भने पहिलो हरियो नरिवल जो आफ्नो बाहिरी आवरणसँग अभिन्न रूपमा टाँसिएको छ त्यसैले त्यसको बोक्रामाथि प्रहार गर्दा भित्रको गुदीसमेत क्षतिग्रस्त हुन पुग्छ तर अर्को सुकेको नरिवलबाट भित्री गुदीलाई सिंगै झिक्न सक्नुको कारण उक्त नरिवल पूर्ण रूपमा परिपक्व भएकाले हो  त्यसको आवरणसँगको सम्बन्ध छुटिसकेको छ तसर्थ बाहिरी भागमाथि प्रहार गर्दा भित्रको गुदीलाई क्षति पुर्याउन सकेन आत्मज्ञान भएको व्यक्ति सुकेको नरिवलजस्तै आफ्नो शरीर अर्थात बाहिरी आवरणसँग असंलग्न भइसकेको हुन्छ तर सामान्य व्यक्ति जसले आफ्नो शरीरसँग आत्मालाई अभिन्न ठान्छ त्यस्तो व्यक्तिलाई शरीरमाथि सामान्य चोट लाग्दा आत्मा नै दुख्छ  आत्मज्ञान भएकै कारण इसा मसिह सुकरात ग्यालिलियोहरूलाई फाँसी वा विष दिँदा वा मृत्युदण्ड दिँदासमेत उनीहरूले हाँसीहाँसी मृत्युवरण गरे तिनको आत्मा दुखेन 
	फकीर च्वाङ्गात्सेले आध्यात्मिक प्रयोजनका लागि प्रयोग गरेको उपरोक्त उदाहरणलाई म आजको वस्तुगत राजनीतिक अवस्थाका सन्दर्भमा प्रस्तुत गर्न चाहन्छु  अहिले मुलुकको लोकतान्त्रिक गणतन्त्र शिशु अवस्थामै छ त्यससँग सम्बद्ध संस्थाहरू राष्ट्रपति हुन् वा विभिन्न दलहरू सबै अहिले हरियो नरिवल जस्तै हुन् जसको बाहिरी आवरणमाथि निरपेक्ष प्रहार गर्दा त्यसको सारवस्तुमाथि पनि प्रहार केन्दि्रत हुन्छ अर्थात् लोकतान्त्रिक गणतन्त्रकै अस्तित्वमाथि प्रहार केन्दि्रत हुन सक्छ तर जहाँ लोकतान्त्रिक संस्था परिपक्व भइसकेका छन् त्यहाँ चाहे दलमाथि होस् वा राष्ट्रप्रमुख वा अन्य संवाहक शक्तिमाथि प्रहार हुँदा स्थापित एवं परिपक्व लोकतान्त्रिक संस्थाहरूमाथि त्यसको असर खासै हुँदैन किनभने त्यहाँ लोकतन्त्र परिपक्व भइसकेको हुन्छ यस अर्थमा लोकतन्त्रका बाहक शक्तिहरूबीच आपसमा प्रतिस्पर्धायुक्त शब्दहरू प्रक्षेपित गरिरहँदा निरपेक्ष प्रहारबाट जोगिनुपर्छ र सापेक्षतामा सचेष्ट भएर शब्दहरू छनोट गरिनुपर्छ  अन्यथा गणतन्त्रका मृदुल किशलयहरू ओइलाउने खतरा हुन सक्छ अझ जनचाहनाअनुसार संघीय शासन प्रणालीको अनुभूति हामीले गर्न बाँकी नै छ जसका लागि हामीले आफ्ना विमतिहरूको समुचित व्यवस्थापन गर्नुपर्छ तर गणतन्त्र आफैंमा युगान्तकारी उपलब्धि हो यसको स्मितामाथि आघातआत्मघात हुने कुराको सबैले हेक्का राख्नुपर्छ 
	लोकतान्त्रिक गणतन्त्र अन्य कुनै व्यवस्थाभन्दा उत्कृष्ट र श्रेष्ठ हो भन्ने कुरा सबैले अनुभूति गर्ने गरी सन्देश प्रवाह गर्ने काम यसका बाहक शक्तिहरूद्वारा समवेत रूपमा गरिनुपर्छ समानिप्रायः सहवोन्नभागः जस्ता समानताको महान् उद्घोष गर्नेहरूकै हामी सन्तति हौं र गणेभ्यो गणपति भैश्चवो नमः लगायत गणतन्त्रको वैदिककालदेखिको उच्च अभ्यास हाम्रो रगतको कणकणमा बस्दै आएको छ हामीबीचको केही कालखण्ड मात्र मनुष्यभित्र मालिक र दास वा देउता र सामान्यको कुअभ्यास भोग्न बाध्य भयौं इतिहासले हामीलाई पुनः समानताको श्रेष्ठ अभ्यास गर्ने गरी उभ्याएको हो र यसलाई हामीले सार्थक बनाउनु छ आर्थिक सामथ्र्यको होस् वा मानवीय सामथ्र्यको हरेक क्षेत्रमा लोकतान्त्रिक गणतन्त्र को अन्तर प्रकट रूपमा अनुभूति हुनैपर्छ 
	सारबिनाको कुनै पनि संरचना चिरकालसम्म ग्राह्य हुन सक्दैन भन्ने बोध हाम्रा नेतालाई भएकै हुनुपर्छ अनवरत आरोपप्रत्यारोपमा हामी सर्वथा चोखा छौं भन्ने आत्मरतिलाई आम नेपालीले पत्याउनेवाला छैनन् हाम्रासामु विमतिका टुसा झाँगिनुपूर्व नै तिनलाई टिपेर मिल्काउनु र सहमतिका फराकिला फाँटहरू तयार गरी गणतन्त्रविरोधी शक्तिहरूलाई चुनौती दिन सक्नुपर्छ सबभन्दा पहिलो कुरा त हामीले आन्दोलनका उपलब्धिहरूलाई संस्थागत र सूत्रीकृत गरी संविधान दिन सक्नुपर्छ यद्यपि थोरै विनम्रता र सहअस्तित्वको सिद्धान्तलाई आत्मसात् गरेको भए संविधानका अन्तरवस्तुहरूमा सहमति हुन सक्थ्यो तर त्यसो हुन सकेन र अब नयाँ जनादेशबाटै ती विमति हरू व्यवस्थापन गर्ने हो भने पनि सम्भाव्य र अपेक्षित विषयहरूमा सहमति खोज्नुपर्छ अन्यथा अर्को जनादेश बाट गठन हुने संस्थाले सबै कुरा सर्वसम्मत गरिहाल्छ भन्ने सोच्नु सर्वथा अवस्तुवादी र सतही हुन्छ सामाजिक अन्तरविरोधहरूलाई व्यवस्थापन नगर्दासम्म कुनै पनि जनादेश अन्तविरोधमुक्त हुन सक्दैन र पुनः तिनै शृंखला दोहोरिने खतरा रहिरहन्छ त्यसैले सबभन्दा पहिले असहमतिका विषयहरूबीच सहमति खोज्न सक्नुपर्छ नेपाल विराट् सम्भावना भएको मुलुक हो  यहाँको प्राकृतिक भूगोलदेखि राजनीतिक भूगोलसम्म आफ्नो उदार बरदहस्तले हामीलाई स्नेह गर्न उद्यत छ जसलाई सम्हाल्ने उत्कट आकांक्षा र दृढ संकल्प हुनुपर्छ हामीले नयाँ नेपाल बनाउने सपना बाँडेका थियौं के त्यो बिनासहमति सम्भव छ  अर्थात् व्यापक राष्ट्रिय सहमति नभई त्यसलाई मूर्तरूप दिन सकिएला  सपनाको हत्या नहोस् त्यसका लागि पनि केही कालखण्डसम्म राष्ट्रिय एकता गरी उपयुक्त आधारहरू खडा गर्न सक्नुपर्छ र सापेक्षतामा रचनात्मक प्रतिस्पर्धाको द्वन्द्ववादी प्रयोगमा आफूहरू निपुण रहेको देखाउन सक्नुपर्छ अटल एवं अचल पर्वत शृंखलाहरूले आफ्नो छाती चिरेर प्रवाहित गरिरहेको अपार जलराशि जसभित्र अनन्त वैभव निष्प्रयोजन बगिरहेको छ त्यसलाई अन्न र ऊर्जामा आत्मनिर्भर मात्र नभई सहउपभोक्ताहरूका लागि आकर्षक बजार पनि हुन सक्ने गरी विकास गर्न सक्ने व्यापक सम्भावना छ तुषारधवल सर्वोच्च शिखर र त्यसका सहचरी शृंखलाहरू जो संसारकै आकर्षक पर्यटकीय गन्तव्यका रूपमा रहेका छन् सँगै शश्यश्यामल पर्वत शृंखलाहरू जो पर्यावरणीय दबाबमा निस्सासिएर बाँच्न बाध्य आर्थिक रूपमा सम्पन्न राष्ट्रहरूका नागरिकका लागि केही दिन केही साता स्वच्छन्द श्वास लिई स्वर्गीय आनन्दको अनुभूति गरी र्फकने उपाय बन्न सक्छन् धार्मिक पर्यटकहरूका लागि शान्तिका सर्वोच्च उद्घोषक गौतम बुद्धको लुम्बिनी ज्ञान र त्यागको तपोभूमि जनक र सीताको जन्मभूमि जनकपुर पशुपति गुह्येश्वरीलगायत शक्तिपीठहरू एवं धार्मिक आस्थाको केन्द्रका रूपमा रहेका अनेक देवस्थलहरू जसको माटो स्पर्श गर्न लालायित करोडौं धर्मावलम्बीहरूलाई नेपालभित्रको बसाई लम्ब्याएर रमणीय बनाई वैदेशिक मुद्रा आर्जनको अनन्त सम्भावनालाई हामीले सदुपयोग गर्न सक्नुपर्छ लाखौं नेपालीका पौरखी हात हरू जो वैदेशिक रोजगारीका क्षेत्रमा कौडीका मूल्यमा आफ्नो हरियोभूमि छोडेर मरुमूमि वा शुष्कभूमिलाई आफ्नो पसिनाले सिञ्चित गरिरहेका छन् तिनलाई दक्ष बनाई जोखिमशून्य पारेर अधिक लाभकारी बनाउन सक्ने सम्भावना पनि उत्तिकै छ हामी यसमा केन्दि्रत हुन सक्नुपर्छ कृषि र वनस्पतिमा आधारित उद्योगहरूलाई प्राथमिकतामा राखी उद्योगसुलभ नीतिहरू बनाएर त्यसका लागि श्रम ऊर्जा परिवहन र बजार व्यवस्थापनलगायतका समस्याको उचित समाधान गर्न सक्नुपर्छ  
	कृषिका लागि तराईको उर्वराभूमि जसले आफूभित्र पर्याप्त उर्वराशक्ति समेटेको छ तर भूक्षय मरुभूमीकरण एवं अनुत्पादकताको चपेटामा पर्ने खतरा मडारिँदै छ त्यसलाई सुरक्षित एवं व्यवस्थित गर्न चुरे संरक्षण विभिन्न सिंचाइ परियोजनाहरूको निर्माण व्यवस्थापन र तल्लो तटीय क्षेत्र रहेको मुलुकसँग पारस्परिक लाभलाई आधार बनाई समझदारी विकास गर्ने भूमिसम्बन्धी कानुन अद्यावधिक गरी श्रमशक्तिलाई उत्पादक शक्तिमा रूपान्तरण गरेर भूमिको न्यायोचित व्यवस्थापन गर्ने चुनौती पनि हाम्रासामु छन्   
	उपरोक्त परमध्येयहरू प्राप्त गर्न व्यापक राष्ट्रिय सहमति निर्माण गरिनुपर्छ निरपेक्ष प्रतिस्पर्धाबाट मात्र कदापि सम्भव छैन र हुँदैन   सालपश्चात् दलहरूले यही कठोर सत्य बुझ्न नसक्दा आलोचित मात्र नभई आत्मालोचित पनि हुनुपर्यो  आज फेरि त्यही गल्ती हामी नदोहोराउ किनभने विवेकशील प्राणीले विगतका गल्तीबाट पाठ सिक्नुमै आफ्नो सार्थकता राख्छन् लेखक एमाले पोलिटब्युरो सदस्य हुन्  
	 
	
"
