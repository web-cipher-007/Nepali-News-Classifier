 तीन दल बैठक"पार्टी प्रमुखज्यूहरू अन्य शीर्ष नेताहरू बैठक सुरु गर्दै माओवादी ""
	पार्टी प्रमुखज्यूहरू अन्य शीर्ष नेताहरू बैठक सुरु गर्दै माओवादी अध्यक्ष पुष्पकमल दाहालले भने राष्ट्रिय सहमतिको पहलका लागि आयोजना गरिएको यो बैठकमा हार्दिक स्वागत तथा अभिवादन  अनि उपस्थित हुनुभएकामा धेरैधेरै धन्यवाद  
	परर्र ताली बज्यो  
	राष्ट्रिय सहमति नभई अब देश अघि बढ्न सक्दैन उनी भन्दै गए त्यही कुरोलाई गम्भीरतापूर्वक लिएर यो बैठक आयोजना गरिएको हो  राष्ट्रिय सहमतिका लागि हाम्रो महान् तथा गौरवशाली पार्टी जस्तोसुकै त्याग गर्न पनि पछि हट्ने छैन  आवश्यक परे सरकारको नेतृत्व बदल्न पनि तयार छ   
	बल्ल माओवादीको घैंटामा घाम लागेछ एमालेका केपी ओलीले बीचैमा बोले बाह्र वर्ष कुकुरको पुच्छर ढुंग्रामा राख्दा सोझिएला माओवादी सोझिँदैनजस्तो लाग्थ्यो मलाई  अबचाहिँ चेत आएछ क्यारे  
	माओवादी अध्यक्षज्यूले सरकारको नेतृत्व फेर्ने कुरा गरिहाल्नुभयो कांग्रेसका शेरबहादुर देउवाले भने अब को प्रधानमन्त्री हुने त्यो पनि टुंग्याऔं न त   
	फेर्ने भनेको छैन दाहालले प्रस्ट्याए फेर्न सक्ने भनेको हुँ  नेताज्यूहरूले यो बुझ्नु जरुरी छ कि फेर्ने र फेर्न सक्ने शब्द रूपमा उस्तै देखिए पनि सारमा धेरै भिन्न छन्  
	अचानक कसैको मोबाइल बज्यो  सबैको ध्यान त्यतै केन्दि्रत भयो  कांग्रेसका रामचन्द्र पौडेल सरक्क अर्को कोठातिर लागे   
	हेलो उनले फोन उठाए   
	हेलो उताबाट एउटा पत्रकारले सोध्यो बैठकमा के हुँदै छ नेताज्यू  
	यो बैठकबाट पनि राष्ट्रिय सहमतिको सम्भावना अत्यन्त न्यून छ उनले भने माओवादी खालि रूप र सारको कुरा गर्छ  जबसम्म ऊ सारमै सरकारको नेतृत्व बदल्न तयार हुँदैन राष्ट्रिय सहमति हुँदै हुँदैन   
	नेताज्यू पत्रकारले सोध्यो राष्ट्रिय सहमतिका लागि सरकारै फेर्नुपर्ने चाहिँ किन नि  
	तपाईंको प्रश्न नै बायस छ पौडेल झ्वाँक्किए यो कामचलाउ सरकार नफेरिएसम्म कसरी राष्ट्रिय सहमति हुन्छ   
	फोन कटाइदिए स्विच अफ गरे र बैठक कक्षतिर लागे  
	वर्तमान सरकार कामचलाउ मात्र होइन दाम चलाउ र नाम चलाउसमेत बनिरहेको छ बैठकमा एमालेका माधवकुमार नेपाल बोलिरहेका थिए राष्ट्रपतिलाई निम्ता आउने प्रधानमन्त्री विदेश उड्ने  यो देशकै नाक काटिएझैं हो बेइज्जती हो लाजमर्दो हो सर्मनाक हो  त्यसैले अहिल्यै यो सरकारलाई घोक्रयाएर गलहत्याएर वा घिसारेर भए पनि हटाउनैपर्छ   
	विपक्षी हातहरूबाट परर्र ताली बज्यो  
	त्यसैले मैले भनेको यही बैठकले अर्को सरकार तोक्नुपर्छ ओलीले त्यसमै थपे पालो कांग्रेसको छ दुई खुट्टा टेक्ने जो भए पनि प्रधानमन्त्रीमा उभ्याउनुस्  सक्नुहुन्न भने भन्नुस्  एमाले त्यस्तो नामर्द छैन एकै मिनेटमा नाम दिन्छ  
	कोही तयार छैन भने म छु भन्नुस् न माओवादीका नारायणकाजी श्रेष्ठले ओलीलाई ताक्दै भने सिधा बोल्ने मान्छे घुमाउरो कुरा किन गर्नुहुन्छ  
	चाहे त्यो मोही पार्ने होस् वा मह काढ्ने किन नहोस् हात त चाट्न खोज्छखोज्छ ओली पनि के कम भनिदिए मैले पनि व्रत बस्न राजनीति गरेको होइन  योग्यता पुगेकै छ  न जुँगा पलाउनु छ न कपाल फुल्नु  कांग्रेस चाहँदैन भने एमालेबाट निर्विरोध मै हुँ अब  भित्र बाहिर कहाँको तागत चाहिन्छ कम छैन म  
	मनको लड्डु घ्युसँग नखानुस् ओलीजी अलि ठट्यौलो पारामा देउवाले भने अब नेतृत्व कांग्रेसको हुन्छ त्यसमा पनि मेरो  
	सधैं तपाईं मात्रै  पौडेलले देउवालाई भने अब कांग्रेसबाट प्रधानमन्त्री हुने उम्मेदवार म हुँ  
	मलाई तपाईंहरूले झन्डै एक वर्ष निचोरेर राख्नुभयो देउवा कड्किए अब प्रधानमन्त्री बनाएर क्षतिपूर्ति गर्नुपर्छ  नत्र पार्टी फुट्न पनि सक्छ  
	फुटाहाहरूले पार्टी फुटाएर केही फरक पर्दैन  त्यत्रो पटक प्रधानमन्त्रीको चुनावमा उठाएर हराउँदा भएको मेरो बेइज्जती अब प्रधानमन्त्री बनाएरै सपार्नुपर्छ पौडेलले भने त्यता कसैले आँखा नलाए हुन्छ  
	जो हरुवा उसैको ठूलो स्वर  देउवा झन् झ्वाँक्किए तपाईंलाई त्यत्रो मौका दिएको होइन   पटक उठाएकै हो नि  तपाईंसँग त फेरि प्रधानमन्त्री बन्छु भन्ने नैतिक आधारसमेत छैन  यो आन्तरिक कुरा हो दुवैलाई चुप लाग्न इसारा गर्दै सभापति सुशील कोइरालाले भने यो सबै पार्टीमै मिलाउँला  दुनियाँका अगाडि किन झगडा गर्नुहुन्छ  
	सरकारको नेतृत्व फेर्ने कुरा पनि मिलेन एमाले अध्यक्ष झलनाथ खनालले भने तपाईंहरू आपसमा झगडासमेत गर्न थाल्नुभयो  यो बैठक यत्तिमै सिध्याऔं  सबैले सहमति जनाए  बैठक सकियो  सबै उठे   
	 
	बाहिर निस्कँदा पत्रकारले ढोका ढाकिरहेका थिए  नेताहरू देख्नासाथ क्यामेरा तेर्सिए  रेकर्डर अन भए   
	बैठकमा के भयो नेताज्यू अघिअघि रहेका दाहाललाई भीडबाट प्रश्न आयो   
	हामी राष्ट्रिय सहमतिको नजिक पुग्यौं दाहालले भने झिनामसिना कुरा बाँकी छन्  अर्को बैंठकमा टुंग्याउँछौं  
	लगत्तै निस्किए कोइराला  उनलाई पनि त्यही प्रश्न सोधियो  
	कांग्रेसएमालेले चुनाव सम्भव छैन भन्यौं  संविधानसभा पुनस्र्थाना गर्ने कि कुन विकल्पमा जाने भन्नेबारे गम्भीर छलफल भयो  चाँडै राष्ट्रिय सहमति हुने र उचित निकास निस्कने कुरामा म विश्वस्त छु  
	पालो आयो खनालको  उनलाई पनि पत्रकारले सोधे के भयो नेताज्यू  
	विशेषगरी संघीयताका विषयमा व्यापक छलफल भयो  शीर्ष नेतृत्व तहमा यसलाई टुंग्याएर संविधानसभा पुनस्र्थापना गर्ने कि भन्ने कुरा पनि आयो  ढुक्क हुनुस् देश धेरै दिन यस्तो अन्योलको भुमरीमा रहँदैन  
	 
	 
"
