चुनाव हुँदैन वैशाखमा"जसरी पनि चुनाव गराएरै छाड्छु भन्ने अठोट गर्ने पार्टीकै नेतृत्वमा सरकार बने पनि  सालको कात्तिकमंसिरयता नेपालमा केन्द्रको चुनाव हुनै सक्दैन 
""
	पुस लागेपछि नेपालभरि नै कठयाङ्ग्रिँदो जाडो बढेको छ  हिमाली प्रदेशमा हिउँसँग जोडिएको चिसो पहाडी प्रदेशमा चिसो स्याँठ अनि तराईमा मृत्यु बोकेको शीतलहर  जनता मार्ने चिसोले हाम्रो नेपालको राजनीतिमा हालिमुहाली गरेर बसेका ठूला नेतालाई नसताउनुपर्ने हो  तर तिनलाई पनि ठिँगुर्याएछ चिसोले  त्यसैले होला तिनीहरू काम न काजका भाषण गर्दै आफ्नो ज्यानलाई तताउने कोसिस गर्दै छन्   
	वैशाख या जेठमा चुनाव गर्ने मुद्दामा सबैको सहमति भयो रे  यस्तो नचाहिँदो काम पनि हुन सक्छ कतै  अहिलेकै हालतमा वैशाखमा निर्वाचन आयोग नै हुँदैन  सजिलै यो हालत फेरिन्छ भनेर राजनीति बुझ्ने नेपालीले कल्पना पनि गर्न सक्दैन  अहिले केन्द्रमा ठूलो भाग खाएर बसेका नेताहरूमा योग्यता क्षमतासहितको निर्वाचन प्रक्रियालाई कुशलतापूर्वक अवतरण गराउने मान्छे निर्वाचन आयोगमा हुनुपर्छ भन्ने चेतना छैन  सबै नेताहरूलाई राम्रो होइन हाम्रो मान्छे चाहिएको छ  प्रमुख निर्वाचन आयुक्त हुन्छ एउटा  दाबी गर्ने नेताहरू छन् कम्तीमा पनि आधा दर्जन  मेरो मान्छे हुँदैन भने कसैको पनि हुँदैन भनेर हुङ्कार भर्न बाहेक ती नेताले केही गर्न जानेका छैनन्  झुक्किएर कुनै एउटा नाउँमा प्रमुख निर्वाचन आयुक्तको नाम पारित भइहाल्यो भने अर्को भवसागर सुरु हुन्छ आयुक्तहरूको  सबै दललाई एकएक थान आयुक्त त दिनै पर्यो  असफल संविधानसभामा रहेका सबै दलहरूले पनि एकाध आयुक्त माग्लान्  निर्वाचन आयोगका नाममा हुने यो भद्रगोलको नाटक छ महिनामै सकिन्छ भन्न सकिन्न  अहिलेकै सहमतीय वार्ताको विश्लेषण गर्ने हो भने पाँच छ महिनामा निर्वाचन आयोगको गठनसमेत हुन सक्दैन  जसरी पनि चुनाव गराएरै छाड्छु भन्ने अठोट गर्ने पार्टीकै नेतृत्वमा सरकार बने पनि  सालको कात्तिक मंसिरयता नेपालमा केन्द्रको चुनाव हुनै सक्दैन  
	एमाओवादी पार्टीले नजानेर झुक्किएर निर्वाचनको जटिलता नबुझेर जेठमा संविधानसभाको विघटन गरेको होइन  संविधानसभा विघटन गरेर संविधानसभाकै चुनाव गराउने लट्ठकहरू माओवादी पार्टीका नेता भएका छन् भन्ने दरिद्र चिन्तन सानोतिनो राजनीति गर्ने नेपालीसँग पनि नहोला  तर ठूला पार्टीका ठूला नेताहरू संविधानसभा विघटन गरेर निवार्चन आयोग खाली भएको समयमा एमाओवादी अर्को संविधानसभाको चुनाव गराउन सहमत हुन्छ भनेर कसरी विश्वास बोक्न सकेका होलान् भनेर बुझ्नै कठिन भएको छ अहिले  एमाओवादी संविधानसभाको विघटन गर्दा पनि अर्को संविधानसभाको चुनाव गराउने मनस्थितिमा थिएन अहिले पनि छैन र बल पुगेसम्म ऊ भोलि पनि यो काम गर्न तयार हुनेछैन  अहिलेको राजनीतिक अवस्थामा दिल्ली दौड गरेरै पनि बाबुरामलाई प्रधानमन्त्रीको कुर्सीबाट हटाउन सकिने सम्भावना देख्न सकिएको छैन  यति कुरो बाबुराम भट्टराईले बुझेका छन् र बुझेका छन् तिनका अध्यक्ष पुष्पकमल दाहालले पनि  नेपाली लोककथामा एउटा स्यालको कथा छ  त्यही कथालाई दोहोर्याइरहेका छन् यतिबेला एमाओवादी पार्टीका नेताहरू  कुखुरा चोर्न हिँडेको स्याल चिल आयो चिल आयो भनेर कराउँदोरहेछ  गाउँलेहरू हाहा र हुहु गर्दै आकाशतिर हेर्दारहेछन्   
	भुइँमा दाउ हेरेर बसिरहेको स्यालचाहिँ थपक्क एउट कुखुरो टिपेर जंगलतिर भाग्दोरहेछ  
	पार्टी जागेर जनता जाग्दैनन्  जनता नजागेसम्म पार्टीहरूले जति कराए पनि तानाशाहलाई घोडाबाट खसाल्न सकिँदैन  एमाओवादी आफ्नो कार्यनीति सफल हुँदै गएको चेतमा उभिएको छ भने प्रतिपक्षीहरू तिनको कार्यनीति सफल भइरहेको सच्चाइतिर आँखै नलाई कुर्सी छोड बाबुराम कुर्सी छोड भन्दै नारा लाइरहेका छन्  भोग्ने नेपाली जनता मात्र होइन गर्ने बाबुरामलाई पनि आफू हदैसम्मको निकम्मा प्रधानमन्त्री भएको छु भन्ने थाहै छ भन्ने सच्चाइलाई उनकै मुखले पटकपटक ओकलेका छन्  उनको शून्य भ्रष्टाचारको भाषण उनको हेलो सरकारको टेलिफोन उनको लोडसेडिङ न्यूनीकरण उनको आर्थिक विकास उनको सुशासन सबै हावामा उडेर गए  यति जानकारी पनि बाबुराम भट्टराईमा छैन भनेर कसरी विश्वास गर्न सकिन्छ  
	लोकतान्त्रिक गणतन्त्र जनताको माग हो  संघीयतालाई केन्द्रमा हालिमुहाली गरेर बसेका नेताहरूले जसरी बुझेका छन् सिद्धान्त र व्यवहार कुनै हिसाबले पनि त्यसलाई संघीयताको प्रतिरूप मान्न  
	सकिँदैन  जबसम्म शासनको जग स्थानीय निकायमा पुग्दैन तबसम्म नेपाललाई संघीय शासन भएको मुलुकका रूपमा स्विकार्नै सकिँदैन  नेपालका ठूला नेताले बुझेर गणतन्त्र स्वीकार गरेका हुन् कि नबुझी अहिले केही भन्न सकिन्न  तर गणतन्त्रको मर्म सिंहदरबारको शासन होइन  त्यो हो राज्यशक्तिमा आम नागरिकको सक्रिय हस्तक्षेप  असफल संविधानसभामा थाकेर बसेका एउटा पनि दलका नेता अथवा सभासदहरूले संघीयता र गणको शासनको मर्म बुझेर नेपाललाई संघीय लोकतान्त्रिक गणतन्त्र भने होलान् भन्ने मलाई लाग्दैन   
	मुलुकलाई सच्चा अर्थमा संघीय बनाउने हो भने अहिले मरिरहेको संविधानमा गाउँ र नगरजस्ता स्थानीय निकायहरू हाम्रो शासन प्रणालीका जग हुन् भन्ने वाक्य राखेर त्यसलाई तुलसीपानी छर्किएर पुनर्जीवन दिनुपर्छ  साँच्चो गणतन्त्रमा हामी गएका हौँ भने मतदातालाई आफ्नो प्रतिनिधिले सही ढंगले आफ्नो प्रतिनिधित्व गर्न सकेको छैन भन्ने लागेमा उसलाई निर्वाचित निकायबाट फिर्ता बोलाउने अधिकार दिनुपर्छ  तर आजको नेपाली राजनीतिका सञ्चालकहरू यी दुवै काम गर्न सक्दैनन्  उनीहरूको मनले यस्तो काम गर्नै मान्दैन  
	संघीय लोकतान्त्रिक गणतन्त्र अथवा असंघीय लोकतान्त्रिक गणतन्त्र दुवैको निर्णयकारी अन्तिम थलो भनेको जनमतसंग्रह हो  युरोपका धेरै मुलुकमा यसको निरन्तर प्रयोग भइरहेको जानकारी हामीले पढिरहेका छौँ  तर जनमतसंग्रह भन्ने शब्द सुन्नेबित्तिकै नेपालका सप्पै नेताहरूको शरीरमा काँडा उमि्रन्छ  कतिपय अज्ञानीलाई त यो तीस वर्षे निरङ्कुशतन्त्रका अभियन्ता राप्रपा नेपालका अध्यक्षको बोली लाग्दोरहेछ  औषधि चटाएर अज्ञानताको कालो पर्दा हटाउन सकिँदैन  के गर्नु  ठिनेमिने पार्टीका भए पनि एउटा एउटा पार्टीको अध्यक्ष भएकै छन्  ठूलो भएपछि स्वतः ज्ञान प्राप्त हुन्छ भन्ने अनौठो नेपाली मानसिकताको सिकार जोकोही पनि भइहाल्छ  
	नेपालका नब्बे प्रतिशत खराबीको वाहक एमाओवादी पार्टी हो भन्ने सत्यलाई अस्वीकार गर्नेलाई संघीय लोकतान्त्रिक गणतन्त्रको वाहक नमाने हुन्छ  ध्वंसबिना निर्माण हुँदैन भन्ने उटपट्याङ मान्यता बोकेको एमाओवादी पार्टी निर्वाचन प्रणालीको मुटु मानिने स्थानीय निकाय ध्वस्त भएको देखेर दङ्ग परेको छ  अहिले पनि त्यही ध्वंस नभई निर्माण हुँदैन भन्ने राजनीतिको गाडी चलाइरहेको एमाओवादीको संसद्लाई ध्वस्त पार्ने उसको कार्यनीति पनि सफल भएकै छ  अब उसले तल उल्लेख गरिएका निकायको ध्वंस अभियान चलाउने भएको छ  अख्तियार दुरुपयोग अनुसन्धान आयोग समाप्त भइसकेकै छ  केही दिनमा निर्वाचन आयोग पनि समाप्त हुनेछ  हिंसात्मक गृहयुद्धताकाका अन्यायपूर्ण घटनालाई उदाङ्गो पारेर दोषीलाई कारबाही गर्ने भनिएको आयोग अब बन्दैन  त्यसपछि रित्तिनेछ लोकतान्त्रिक गणतन्त्रको सबैभन्दा बलियो खम्बा बनेर उभिएको केन्द्रीय न्यायालय जसको मृत्यु आदेशमा हस्ताक्षर गरिसकेका छन् एमाओवादी उपाध्यक्ष बाबुराम भट्टराईले   
	जनताको मुक्ति जनताकै संघर्षबाट मात्र सम्भव हुन्छ  कुनै पनि पार्टी जनमुक्तिको मसिहा बन्न सक्दैन  पछिल्ला मसिहा बन्न आएका उदाहरण हुन् जनयुद्धको भाषण गर्ने एमाओवादी र मधेसी पार्टीहरू  जनताका नाममा युद्ध छेडेको दाबी गर्ने माओवादी थबाङमै विस्थापित भयो भने आफूलाई मधेसका मसिहा भन्ने पार्टीहरूका कारण जनकपुर जस्तो सुन्दर नगर विध्वंसको टाटो बोकेर यतिबेला रोइरहेछ  
	 
"
