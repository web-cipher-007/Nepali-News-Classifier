शान्ति प्रक्रिया र संक्रमणकालका समस्याकाबुभन्दा बाहिर गयो भने परिणति के होला "
	पुरानो व्यवस्थाको अन्त्य तर नयाँ व्यवस्था जन्मिनसकेको सन्धिस्थलमा नेपाल अअल्झिरहेको छ  दुई वर्षभित्रमा नयाँ संविधान बनिसक्नुपर्ने सहज कबोलभन्दा दोब्बर अवधि लिएको अन्तिम म्याद जेठ  पनि नजिक आइरहेको छ  तर शान्ति र संविधानका काम टाढा हुँदैगएको साविती बयान राजनीतिक वार्ता तथा संविधानसभाभित्रैबाट सुनिन थालेको छ  लम्मिरहेको संक्रमणकालप्रति सत्ताधारी तथा वैधानिक रूपले जिम्मेवार माओवादीमै आवश्यक जिम्मेवारीबोधको हतारो र संवेदनशीलता नदेखिनाले जनअसन्तोष र तीतो अनुभूति व्याप्त भइरहेको छ सल्लाह गर्दागर्दै सात गाउँ डुब्ने खतरा झन्झन् बढिरहेको छ  मुलुकका पेचकिला खुकुलिएको अनुभूति सर्वत्र भइरहेको परिप्रेक्ष्यमा कुन बेला कस्तो दुर्घटना हुने हो  थाहा छैन सबै दुर्घटना क्रूर हुन्छन् भने जेठ  गतेपछि आइलाग्ने दुर्घटना सुखद हुने कुरै हुँदैन  
	नेपालको समग्र इतिहासमा आजसम्म जम्मा  वर्षमात्र लोकतन्त्रको अभ्यास हुनपायो  त्यसमा पनि कतिपय कालखण्ड अधुरो र आंशिक अभ्यासको रूपमा मात्र रह्यो  नत्र सम्पूर्ण राष्ट्रिय जीवनमा पहिले राणा र शाहका हुकुमी शासन र कहिले माओवादीको युद्ध र सैन्यवादी सर्वसत्तावादी ग्रहण लोकतन्त्रको विकासमा बाधक बन्नपुग्यो  हालको प्रतिकूल संक्रमणकाललाई देश र जनताको पक्षमा फर्काउने सन्दर्भमा राजनीतिक परिस्थिति दलहरूको काबुभन्दा बाहिर गयो भने त्यसको परिणति के होला  लगाम फुत्किसकेपछिको पश्चाताप पीडामाथि थप मानसिक व्यथाबाहेक अरू केही हुँदैन  तसर्थ अब सम्पूर्ण लोकतन्त्रवादी शक्तिहरूले यही धरातलीय यथार्थमा खडा भएर निष्कर्षमा पुग्नु जरूरी छ  
	लोकतन्त्रवादी राजनीतिको नकाब लगाएर भित्रभित्रै अपराध र अराजकता मच्चाउनु र जनताका अगाडि शान्ति र संविधानको ढोलनगरा बजाउनु रातभरि डकैती गरेर बिहानै मन्दिरमा गीता पाठ गर्नपुग्ने दोहोरो चरित्रभन्दा अर्को तुलना हुनसक्दैन  नाङ्गै हिँड्ने आदत भएकालाई लुगा नै बाधक हुन्छ  आततायी र अराजक गतिविधिमा आदत परेको जत्थालाई संवैधानिक शासनमा बाँधिनु जङ्गलबासीलाई सहरमा ल्याएर सुटटाई लगाइदिए जस्तै कसिलो र यातनाजन्य हुनपुग्छ  माओवादीलाई यो वा त्यो बहानामा लोकतान्त्रिक परिपाटी कानुनीराज तथा विधिको शासन त्यस्तै भइरहेको लाक्षणिक सन्देश देखापर्न थालेको छ  त्यसैले एकातिर चारस शान्ति संविधान सुशासन र समृद्धि को विज्ञापन गर्ने प्रधानमन्त्रीले सुशासनका नाममा कैदीजीवन बिताइरहेका करिब चार सयमध्ये चोरी डकैती हत्या अपहरणजस्ता जघन्य अपराधीहरूका मुद्दा फिर्ता लिने क्याबिनेट निर्णय गरेर कस्तो सुशासन दिन खोजेको भन्ने यथार्थ कामले नै प्रस्ट पारिसकेको छ  
	भ्रष्टाचारमा पनि माओवादी नेतृत्वको सरकारले आजसम्मको सबभन्दा कुख्यात कीर्तिमान राखेको मूल्याङ्कन गर्ने प्रधानमन्त्रीकै पार्टीका वरिष्ठ नेताहरू छन्  सिंहदरबार परिसरभित्र आज भ्रष्टाचार तथा राष्ट्रको दिनदहाड लुटका अनेक लोमहर्षक गतिविधि देखिन्छन्  सन्  को नोबेल शान्ति पुरस्कार विजेता कोस्टारिकाका राजनेता ओस्कार अरिया सान्केजले भनेझैं गरिब मुलुकको भ्रष्टाचार गरिबको घरमा भएको लुटपाट जस्तो हो  
	नेपाललाई धर्मनिरपेक्ष राज्य घोषणा गरिए पनि धर्मविशेषको षड्यन्त्र जातीय राज्य र राजनीतिका रूपमा सत्तारूढ दलविशेषबाट भइरहेको विषय कानोकान चर्चित छ  यसै सिलसिलामा हाम्रो महान बुद्धधर्मलाई राजनीतिको हतियार बनाउने गुप्त एजेन्डाका क्रममा राजनीतिक नेतृत्वको नियोजित घुसपैठ भएको रहस्यलाई समयमै बुझ्न सक्नुपर्छ  धर्मै नचाहिनेलाई बुद्धधर्मको चिन्ता किन  कलिङ्गको युद्धमा भएको नरसंहार तथा रक्तपातले पोलेर सम्राट अशोकलाई आफैभित्र अपराधबोध र पश्चाताप भएपछि बुद्धको शरणका लागि लुम्बिनी आएको इतिहास छ  तर  वर्षसम्मको हिंसा र नरसंहारबाट अपराधबोध सार्वजनिक भएको सुनिन्न  जातीयतालाई राजनीति राज्यसंरचना तथा राज्यसञ्चालनको आधार बनाउने कामले त्यसको तात्कालिक परिणति मूल्यमा आधारित राजनीतिक संस्कारको अन्त्य हुने र कालान्तरमा अर्को भीषण जातीय तथा अमानवीय द्वन्द्वको खतरा आइलाग्छ  लुम्बिनी त्यस्तो प्रवृत्तिका लागि रक्षाकवच हुनसक्दैन   
	लम्मिदो वर्तमान संक्रमणकालले जनतालाई मात्र ढुक्कको वस्तुस्थिति र मनस्थिति नदिएको होइन नेपालका दुबै छिमेकी मित्रराष्ट्रहरूलाई पनि सहज चैन र भरोसा दिनसकेको छैन  उनीहरू आफ्नै राष्ट्रिय सुरक्षा र आपसी हितका लागि संवेदनशील नजरका साथ सतर्कता अपनाउँदै नेपालमाथि झन्झन् ध्यानकेन्दि्रत गर्न बाध्य भएका छन्  नेपालले जातीय राज्य अपनाउँदा उत्पन्न हुने खतराका बारेमा चीनले पनि मुख खोलिसक्यो  नेपालमा जातीयतामा धेरै नलाग समस्या समाधानमा लाग भन्ने चिनियाँ आसयका साथ चीनको निन्सिया प्रान्तका उपनिर्देशक वाङ पिङलाई उद्धृत गर्दै भनिएको छ हामी छिमेकीको मामिलामा बोल्न नसक्ने होइनौं बोल्नु हुँदैन भन्ने मान्यतामा छौं  पश्चिमाहरूले जातीयताका नाममा छिमेकमा खेल्नसक्ने भूमिकाप्रति हामी बढी नै गम्भीर छौं जातीय राज्यबारे चिनियाँ चासो पृ  चैत  अन्नपूर्ण पोष्ट  राष्ट्रको सर्वोत्तम हित र राज्यसंरचनाका सन्दर्भमा हामीले हेक्का राख्नैपर्छ केवल एकोहोरो साहसले आत्महत्याको नौवतमा पुर्याउन सक्छ आत्महत्या पनि नकारात्मक किसिमको साहसै हो  एकोहोरो व्यावहारिकतालाई मात्र ध्यान दिइयो भने पहिचान नै गुम्ने खतरा आउँछ  त्यसैले साहस र व्यावहारिकताको सन्तुलन र कुशलता कुन विन्दुमा हुनसक्छ त्यो पहिल्याउनु नै वर्तमान संक्रमणकालको परीक्षा हो   
	राष्ट्रिय शक्ति र राजनीतिक दलहरूका बीच मूल भूमिका निर्वाह गर्नुपर्ने सरकार र सत्तारूढ माओवादीका संदिग्ध तथा गैरजिम्मेवार गतिविधि वर्तमान संक्रमणकालमा सबभन्दा बढी जिम्मेवार छन्  प्रधानमन्त्रीको मूल्याङ्कन गर्दै उहाँकै पार्टीका एक वरिष्ठ नेताले जनताको हितका लागि केही नगरेको र एकपछि अर्को राष्ट्रघाती काम गरिरहेको भन्दै तुरून्त राजीनामा दिनुपर्ने दबाब दिइरहेको परिस्थितिमा प्रतिपक्षी दलहरूलाई काम गर्न दिएनन् भन्ने आरोप लगाउनुको कुनै तुक छैन  गत भदौ  गते गोरखाको वासु स्मृतिसभामा गोर्खाली जनतालाई साक्षी राखेर प्रधानमन्त्रीजीले भनेको यी शब्द ध्यान सम्भिनलायक छन् सर्वसाधारणका इच्छा र अकांक्षा तथा देश र जनताको स्वार्थमाथि कुठाराघात भए त्यो दिन मलाई कालोमोसो दलेर घुमाउनु नागरिक  भदौ    
	उपरोक्त वस्तुस्थितिको परिप्रेक्ष्यमा वर्तमान संक्रमणकालका जटिलता र गत्यावरोधलाई तोड्दै लोकतन्त्रको सुदृढीकरणका लागि सर्वप्रथम लोकतन्त्रवादी शक्तिहरूमा मैत्री र सहकार्यको उच्चकोटीको वातावरण बनाउनु जरूरी भएको छ  राष्ट्रिय र अन्तर्राष्ट्रिय जगतमा नेपाली कांगे्रेसको इतिहास र पहिचान लोकतान्त्रिक आन्दोलन हाँकेको लोकतन्त्रवादी पार्टीका रूपमा स्थापित छ  तर लोकतन्त्रका यी दिनमा लोकतान्त्रिक वा लोकतन्त्रवादी शक्तिहरू प्रतिरक्षात्मक स्थितिमा पुगेको तीतो वास्तविकता पनि मान्नैपर्छ  कांग्रेस जनमतमा होइन मतगणनामा कमजोर देखिएको हो  त्यसैले लोकतन्त्रलाई सुदृढ र सशक्त बनाउने क्रमको सुरूआत नेपाली कांग्रेस सर्वप्रथम सुदृढ र सशक्त बन्नैपर्छ  यसका लागि नेपाली कांग्रेसमा मन वचन र कर्मयुक्त एकता बनाउनुपर्ने हामीमा जिम्मेवारी छ  माओवादीको पृष्ठभूमि युद्धपक्ष हो भने नेपाली कांग्रेसको पहिचान शान्तिपक्ष हो  सबैभन्दा ठूलो कुरा बन्दुक र पैसा नै हो भन्ने मार्गदर्शन बोकेकाबाट शान्ति र संविधानका लागि सार्थक प्रयास हुन्छ भन्ने अब पनि विश्वास लिइरहनु महाभ्रम र आत्मधोका हो  माओवादीको नबदलिएको अभीष्ट लडाकु समायोजनका नाममा नेपाली सेनाभित्र आफ्नै सेना बनाइराख्ने हो  हतियार र सेना नभएको पार्टी कम्युनिष्ट पार्टी नै हुँदैन भन्ने माओवादी मान्यता द्वन्द्वको स्थितिलाई शान्ति प्रक्रियामा रूपान्तरण गर्न होइन सत्ताकब्जा गर्ने सर्वसत्तावादी नियतलाई सार्थक बनाउने दुस्साहसमात्र हो  पछिल्लो सातबुँदे सहमतिको बर्खिलाप गएर सेना समायोजनबारे प्रधानमन्त्रीले हालै लडाकु समायोजन विशेष समितिमा पेस गरेको खाका त्यही दुस्साहसको एक कडी हो   
	नेपाली कांग्रेस नागरिक स्वतन्त्रता विधिको शासन र स्वतन्त्र न्यायपालिकाजस्ता आधारभूत पक्षलाई लोकतन्त्रको मेरूदण्डका रूपमा अपनाउने पार्टी भएकोले सत्ता कब्जा गर्न होइन यसको पारदर्शी तथा लोकतान्त्रिक विधिबाट सुसञ्चालन गर्नुपर्ने अनिवार्यता मान्छ  सत्ताका सन्दर्भमा कब्जा र सुसञ्चालनका बीचको भिन्नताले नै कांग्रेस र माओवादीका बीचको राजनीतिक भिन्नता प्रस्ट पार्छ  प्रथमतः शान्ति प्रक्रियाको तार्किक निष्कर्ष वा अन्तिम टुङ्गो बहुलवादमा आधारित लोकतन्त्रप्रतिको निष्ठा र प्रतिबद्धता राज्यसंरचनाजस्ता राष्ट्रको भाग्य र भविष्यलाई अनन्तकालसम्म निर्देश गरिरहने विषयहरूमा सहमति हुनसकेपछि मात्र अन्य सबै पक्षहरूमाथि लचिलो भएर खुला छलफलमार्फत ब्यापक राष्ट्रिय सहमतिको स्थिति निर्माण हुनसक्ने नेपाली कांग्रेसको ठहर छ  यी महत्वपूर्ण विषयलाई एकातिर थन्क्याएर शासकीय स्वरूपका कुरालाई मात्र तेस्र्याएर कांग्रेस संविधान निर्माणमा बाधक भयो भनी गरिएको प्रचारबाजी स्वयंमा शान्ति र संविधान निर्माणको घातक कुरा हो   
	संविधानसभाको अन्तिम म्याद आगामी जेठ  गतेसम्म हो भन्ने सर्वोच्च अदालतको संवैधानिक व्याख्या तथा निर्देशात्मक फैसलालाई पालन गर्न प्रतिबद्ध हुनाले कांग्रेस जेठ  पछि पनि संविधानसभाको म्याद थप्नु कानुनीराज र स्वतन्त्र न्यायपालिकाको मात्र नभई नेपाली जनताकै अपमानको रूपमा लिन्छ  त्यसैले लोकतन्त्रका संवाहक शक्ति वा सहयात्रीहरूले कसैमाथि उधारो भरोसा गर्ने वा परमुखापेक्षी हुने गर्नु हुँदैन  लेनिनले कुनै जमानमा लेखिदिएको झुटो गुरूमन्त्र यहाँका उग्रवादीहरू आजसम्म घोकिरहेका देखिन्छन् हामीले बुर्जुवाहरूलाई झुन्डयाउने निर्णय लियौं भने हामीलाई बेच्नका लागि उनीहरू डोरी बाट्न थाल्छन्  तर स्पष्ट भइहालोस् नेपालका बुर्जुवाहरूले बाटेको डोरी उग्रवादीहरूलाई कुनै काम लाग्ने छैन लेनिनवादी आसा नगरे हुन्छ   
	नेपाली कांग्रेसलाई प्रमुख दुश्मन मान्ने एउटा माओवादी होला तर अन्य सबै शक्तिहरूले कांग्रेसलाई मित्रशक्ति नै मानेका छन्  माओवादीलाई लक्ष्यित गर्दै एमालेका उपाध्यक्ष वामदेव गौतमले लेख्नुभएको स्मरणीय छ कांग्रेससँग सहअस्तित्वको अस्वीकार भयङ्कर द्वन्द्वको स्वीकारोक्तिभन्दा अरू हुन सक्दैन फेरिएको परिदृश्यमा एमालेको भूमिका कान्तिपुर  भदौ  मंगलबार  यस्तो सहज समझदारी र जनसमर्थनलाई कांग्रेसले जिम्मेवारीपूर्ण पहल र प्रयासमा परिचालन गर्नुपर्ने आवश्यकता रहेको छ  त्यसकारण मधेसी हुन् वा पहाडी वा हिमाली जनजाति हुन् वा अन्य अल्पसंख्यक हुन् वा पिछडिएको कष्टकर क्षेत्रका निवासी विगतका हाम्रा तमाम सहयोद्धा तथा विभिन्न कारणले पार्टीबाट बाहिरिएका कांग्रेसजनलाई म यसै पंक्तिद्वारा पार्टीको तर्फबाट आह्वान गर्छु तपाईहरू विगतका अपि्रय र तीता प्रसङ्गलाई पैतालामुनि हालेर नेपाली कांग्रेसलाई आफ्नो घर सम्झेर फर्किनुहोस्  बिहान घरबाट निस्कँदा बाटो अल्मलिएको बन्धु साँझमा सकुशल घर फर्कियो भने त्योभन्दा सुखद कुरा अरू केही हुनसक्दैन  त्यस्ता साथीहरूका जायज असन्तुष्टिलाई जनभावनाको कसीमा राखेर पार्टीले न्यायोचित सुनवाइ गर्नुपर्छ गर्नेछ   
	निर्वाचन प्रणाली शासकीय स्वरूप राज्यको पुनःसंरचना तथा संघीय शासन ब्यवस्था लडाकु समायोजन तथा दिगो शान्तिको प्रत्याभूतिको प्रक्रिया एवं यी एजेन्डामा आइलागेका चुनौतीलाई सर्वमान्य तरिकाले निराकरण गर्ने पहाडजस्तै गहन कार्यभार सबै पार्टीमाथि छ  वास्तवमा सबभन्दा जटिल र गम्भीर एजेन्डा यिनै हुन्  सतही र चटके शैलीमा यी कुरा मिलाइहालिन्छ भनेर जनतालाई एकछिन आश्वस्त पारिहाल्ने तरिकाले यी एजेन्डाको निराकरण हुँदैन  पीडकलाई सजाय र पीडितलाई न्याय दिँदै न्यायोचित शान्ति र लोकतान्त्रिक संविधान निर्माणका क्रममा कार्यसम्पादनका लागि सरकारले समस्या वहन गरेको होइन सरकार स्वयं समस्या बनिरहेको छ  सत्यनिरूपण तथा मेलमिलाप आयोग बेपत्ता खोजबिन आयोगजस्ता दिगो शान्ति स्थापनाका प्रयोजनमा चाहिने आयोगहरूको गठनका लागि नेपाली कांग्रेसले जनचाहना मानवअधिकारवादीहरूका आग्रह र अन्तर्राष्ट्रिय अभिसन्धिलाई समेटेर पहल गर्नुपर्छ  यस्ता आयोग गठन गर्ने तयारी विपरीत नेपाली कांग्रेसले द्वन्द्वकालका सम्पूर्ण दोषीहरूलाई आममाफी दिन सहमत भयो भन्ने कुत्सित नियतका हल्लाबाट विशेषगरी द्वन्द्वपीडितहरू सावधान हुनुपर्छ   
	उपरोक्त सबै समस्याहरूमा जनतालाई चित्तबुझ्दो ढङ्गबाट समाधान दिने सक्षमताका लागि लोकतान्त्रिक पक्षमा शक्ति तथा सामथ्र्यको ब्यापक सुदृढीकरण पहिलो आवश्यकता हो  तत्पश्चात लोकतन्त्रप्रति आस्थावान सबै शक्ति र व्यक्तिका बीच सहज विश्वासको वातावरण निणर्ायक ऐक्यबद्धता र सहकार्य अर्को आवश्यकता हो  जेठ  गतेभित्र शान्ति प्रक्रियालाई टुङ्गो लगाई लोकतान्त्रिक संविधान बनाइसक्ने प्रयास त्यो प्रयास सार्थक हुन नसकेको अवस्थामा गोलमेच सम्मेलन सर्वदलीय सहमतिजस्ता विकल्पमा लोकतान्त्रिक शक्ति समन्वयकारी र निणर्ायक हुने तयारीका लागि पनि काम सुरु गर्नुपर्ने वर्तमानमा सबैको जिम्मेवारी हो   
	लेखक कांग्रेस केन्द्रीय सदस्य हुन्   
	 
	 
	 
	 
	 
	 
	 
	 
	 
	 
	 
	 
	 
	
"
