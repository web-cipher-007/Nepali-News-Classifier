नेपाली हिज्जे र आधुनिक प्रविधि"आधुनिक समयले उपलब्ध गराएका प्राविधिक सुविधाको उपयोग अन्य भाषामा जस्तै नेपालीमा पनि अपरिहार्य भैसकेको छ 
""
	यद्यपि बहुनाधीषे अथापि पठ पुत्र व्याकरणम्  
	स्वजनः श्वजनो माभूत् सकलंशकलं सकृत्शकृत्  
	हे छोरा तिमी धेरै पढ्दैनौ भने पनि व्याकरणचाहिं अवश्य पनि पढ है  किनभने तिम्रो बोलीमा स्वजन आफन्त श्वजन कुकुरको परिवार नहोस्  सकल सम्पूर्ण शकल सानो टुक्रा र सकृत् सदाका लागि शकृत् मल नहोस्  देवनागरी लिपिकै प्रयोग गरिने संस्कृत भाषामा हिज्जेको शुद्धताका लागि ध्यान नदिँदा के कस्ता अप्ठेरा आइलाग्छन् र कसरी अर्थको अनर्थ हुन्छ भन्ने बुझाउन माथिको श्लोक हामीलाई विद्यार्थी अवस्थामा सिकाइएको थियो त्यसपछि हामी आफ्नो लेखाइमा त्यस्तो गल्ती नहोस् भनेर सतर्क हुनथाल्यौं   
	हुन त मैले शुद्ध लेख्ने कुनै नियम कहिल्यै रटेकी छैन  तर लेख्दै जाँदा तुलनात्मक रूपमा गल्ती कम हुन्छ कि जस्तो लाग्छ  अन्य लिपिहरूको तुलनामा देवनागरीको प्रकृति फरक भएको हुँदा अलिकति सचेतता अपनाए यसमा गल्तीहरू आफै कम हुन्छन्  रोमनमा लेखिने अंग्रेजीको जस्तो यसमा हिज्जे रट्न पनि मिल्दैन तर बोल्दा वा पढ्दा अलिकति आरोहअवरोह मिलाएर पढियो भने यो समस्या कुनै समस्या नै हुने छैन  चिनियाँ फारसी आदि लिपिको तुलनामा देवनागरी वैज्ञानिक र सरल भएको तिनका ज्ञाताहरू बताउँछन्  यो रटेर होइन देखेर जानिने लिपि हो  यसलाई आँखाले देखेर मस्तिष्कले ग्रहण गरेपछि मात्र सम्झन सकिने रहेछ र एकपटक देवनागरी जानेपछि पौडन र साइकल चलाउन नबिर्से जस्तो बिर्सिंदैन भनेर एकजना अनेपाली भाषीले देवनागरी सिक्दाको अनुभव साट्दै मसँग भनेको कुराले पनि देवनागरीको विशेषता बुझ्न मद्दत गर्छ  कुनै पनि शब्दको हिज्जे नमिलेको कुरा हाम्रा आँखामा बिझाउँछन्  विद्यालय स्तरमा विद्यार्थीहरूलाई नेपाली हिज्जे सिक्न मद्दत गर्दा म यसै अनुरुप गर्थें र केही पटकको श्रुतिलेखनको अभ्यासपछि विद्यार्थीहरू स्वतः शुद्ध लेख्न थाल्थे र यो प्रक्रिया प्रभावकारी पनि भएको थियो  यो सिको मैले वेदपाठी बटुकहरूको गरेकी थिएँ  जसरी ती बटुकहरू आरोहअवरोहलाई हात र औंलाका इसाराले संकेत गर्थे देवनागरीका स्वरवर्णको संरचना पनि त्यसै आधारमा गरिएको हुँदा त्यस्तैगरी लेखाइ र बोलाइको शुद्धतालाई उच्चारणको कसीमा उजिल्याउन सकिन्छ भन्ने मेरो विश्वास थियो  तर यो सचेतता पक्कै पनि अनौठो हुँदैन  श्रोताले थाहै नपाउन पनि सक्छ बल गरेर खुट्याउन नखोज्दासम्म  हाम्रो भाषाको आफ्नै प्रवाह छ  यो मधुर वायुजस्तै गरी सलल बग्छ शान्त नदीझैं कलकलाउँछ र समुद्रको माछाझै आफ््नो गतिमा बग्छ   
	कक्षा  र  को नेपालीको पाठ्यक्रममा शुद्ध लेख्ने नियमहरू सिकाइन्छन् जबकि त्यो बेलासम्म आइपुग्दा विद्यार्थीले हिज्जेमा स्वावलम्बी भैसक्नुपर्ने हो कि जस्तो मलाई लाग्छ  कक्षा एकदेखि नै शुद्ध लेख्ने बानी भएको बालकलाई  मा आइपुग्दा पनि त्यही कुरामा अलमल्याउनु त्यति सकारात्मक नहोला कि  हुनसक्छ पाठ्यक्रम निर्माताहरूले विद्यार्थीहरूको वर्तनी ज्ञानलाई अझ परिमार्जित गर्ने उद्देश्यले त्यसलाई पाठ्यक्रममा समावेश गर्नुभएको होला  पाँच अंकको शुद्धाशुद्धिका लागि तीनचार वाक्यमा जोड दिनुको साटो शिशु कक्षादेखि नै सम्पूर्ण लेखनमा त्यसलाई प्राथमिकता दिनसकेमा नेपाली शिक्षण अझ प्रभावकारी हुनसक्छ  जहाँसम्म अहिलेको जल्दोबल्दो हिज्जे प्रकरण र ललितपुर घोषणापत्र सम्बन्धी विवाद छ मलाई पनि यसमा केही कुराहरू थप्न मनलागेको छ   
	आधुनिक समयले उपलब्ध गराएका प्राविधिक सुविधाको उपयोग अन्य भाषामा जस्तै नेपालीमा पनि अपरिहार्य भैसकेको छ  तर यसको उपयोगले नेपाली हिन्दी वा अन्य भाषामा धेरै अप्ठेराहरू निम्त्याएको छ  व्याकरणको नियममा चल्ने भएर नै र एकरूपता भएको कारणले नै संस्कृतलाई कम्प्युटरका लागि उपयुक्त भाषा भनिएको हो  किनभने एउटा नियमको आदेश दिएपछि त्यो नियम अरु पनि धेरै शब्दहरूलाई लाग्ने हुँदा संस्कृत कम्प्युटरको लागि उपयुक्त माध्यम कहलिन पुगेको हो  त्यसैले संस्कृतको हिज्जे वा शब्दनिर्माणका लागि कम्प्युटरमा काम गर्न सहज हुन्छ भन्ने तर्क हो  अब कुरो आयो देवनागरीको प्रयोग गर्न हिन्दी भाषाको त्यसमा पनि नेपालीमा जस्तो चर्को हिज्जे विवाद नभएको हुँदा सामान्यतया नेपालीमा जस्तो धेरै अप्ठेरो पाइएको छैन  आगन्तुक शब्दलाई लेख्ने हिन्दीका आफ्नै नियमहरू छन् जुन सबैले एकनासले प्रयोग गरिरहेकै छन्  फन्टको समस्या भने देवनागरी लिपि प्रयोग गर्ने सबै भाषामा छ  यो समस्या किन आयो यसको उत्तर त मसँग छैन तर देवनागरीको लागि कुनै एउटा सर्वव्यापी फन्ट नबनिसकेकोले हामी जस्तालाई धेरै दुःख भएको छ  नेपालीमा एकातिर युनिकोड छ जुन अन्यको तुलनामा व्यावहारिक पनि छ किनभने यो वाणिर्क संरचनामा आधारित छ भने अर्कोतिर पि्रती कान्तिपुर सुमोद इत्यादि छन् जुन कुनै ठाउँमा आएर एकअर्काका प्रतिद्वन्द्वी भैदिन्छन्  त्यस्तै भारतमा हिन्दीका लागि पनि नेपालीका जस्तै अनेक फन्टहरू छन्  फन्टको विविधता कहिलेकाहीं अनलाइन वा कम्प्युटरमा काम गर्नका लागि भालुको कनपट भैदिन्छ  कुनै बेला कान्तिपुरमा टाइप गरेको सामग्री युनिकोडमा ल्याउनुस् भनेर फर्काइन्छ फेरि युनिकोडमा गरेर दियो होइन पि्रतीमा ल्याउनुस् भनेर फर्काइन्छ  रचनामा लागेको समयभन्दा पनि धेरै समय त्यसको फन्ट फेर्ने क्रममा बिताउनुपर्ने हुन्छ  कुनै बेला आयमूलक कामका लागि पनि यो फन्टमा गर्नुपर्ने भनेर तोकिएको हुँदा काम गर्न योग्यता हुँदाहुँदै पनि फन्टका कारणले हात बाँधेर बस्नुपर्ने अवस्था हुन्छ  देशभित्र मात्र नभई संसारमा नै प्रतिस्पर्धा गर्नुपर्ने समयमा आएर नेपाली भाषा फन्टको विवादमा अल्भिदिने हुँदा हामी जस्तालाई धेरै मर्का परेको छ  प्राविधिक समस्या त मलाई थाहा छैन तर अंग्रेजीमा जस्तो जुन फन्ट प्रयोग गरे पनि एउटै साँचो थिच्दा हुने प्रविधि देवनागरीमा पनि भैदिने हो भने धेरै सजिलो हुने थियो  रोजगारदाताहरूले अथवा लेखरचना बुझाइने निकायहरूले फन्ट तोकेर काम दिने हुँदा यस्ता खाले अप्ठेराहरू आइलाग्छन्  अझ अहिले त एप्पलका प्रयोगकर्ताको फन्ट विन्डोजमा नमिल्ने अनि विन्डोजको लिनक्समा नमिल्ने समस्याहरू पनि बग्रेल्ती छन्   
	प्राविधिक दुनियाँमा फन्टको समस्यापछि हिज्जेको समस्या अर्को जल्दोबल्दो समस्या हो  नेपालीमा कुन शब्दका लागि कुन हिज्जे सही हो भन्ने कुनै मापदण्ड कम्प्युटरका लागि तोकिएको छैन  अहिले गुगल ट्रान्स्िलटरेसनका प्रयोगकर्तालाई दिइने विकल्पहरू यसको उदाहरण हो  जसले गर्दा कम्प्युटरमा नेपाली प्रयोग गर्न रुचाउनेहरूको भाषा उदेकलाग्दो भएको छ  अनलाइन पोर्टहरूमा यसका उदाहरण प्रशस्त देख्न पाइन्छ  तर त्यति हुँदा पनि तिनले देवनागरीको प्रयोग गरेको प्रयासलाई क्याबात भन्नैपर्छ  यस्तै समस्याले गर्दा अन्य भाषामा वर्डले शब्दमा हिज्जेको अशुद्धता संकेत गर्न र विकल्पहरू दिने सुविधा पनि देवनागरीका प्रयोगकर्ताहरूसँग छैन  यन्त्रको त के कुरा यसरी हिज्जे मिलाउने वा शुद्धयाउने कुरामा मानवीय संशोधनले पनि कतिपटक जिल्ल पार्छन्   
	हालै मैले एउटा संस्थाका लागि अनुवादको काम गरें  यो संस्था संसारको कुनै एउटा कुनामा भएकोले मेरो काम जाँच्न उसले अर्को कुनै कुनामा रहेको सम्पादकलाई त्यसको डिजिटल प्रति पठायो  ती सम्पादकले पनि आफूले जानेको शुद्धयाएर पठाए  मकहाँ मैले लेखेको लेखोट ट्रयाक चेन्जमा राताम्मे भएर क्षतविक्षत अवस्थामा आइपुग्यो  आफ््नो रचना त्यसरी दुर्घटनाग्रस्त भई रगतपच्छे भएर र्फकेको देख्दा कुन लेखकको मन नरोला मेरो पनि त्यस्तै हालत भयो  मेरो वर्ष बर्स भएछ शहर सहर अङ्क अंक आदिआदि  सावधानीपूर्वक हेरेर शुद्धयाएको स्वीकार वा अस्वीकार गर भन्ने मेरो रोजगारदाताको मलाई आदेश थियो  मैले सबै स्वीकार गरें   
	अर्कोपटक पनि काम आयो मैले पहिलाको सम्झेर यसपटक सच्याइएको जसरी नै लेखेर दिएँ  तर मेरो रचना त फेरि पनि युद्ध मैदानबाट रगतले लथपथ भएर फर्कियो  यस पटकका सम्पादक अर्कै परेछन् क्यार  फेरि मैले तिनको सबै संशोधन स्वीकार गरें  यसरी त्यो बेलादेखि मेरो रचना पटकपटक मर्दै र ब्युँतदै गर्छ त्यो देखेर मभित्रको लेखक मन धुरुधुरु रुन्छ  तर युद्ध अझै सकिएको छैन  अहिले म आफ्नो ब्रह्मले सही ठहर्याएको लेखेर दिन्छु र सच्याएका हिज्जे आफू विश्वस्त हुँदासम्म सम्पादित हुन दिन्न  कहिलेकाहीं मेरो रचना सहीसलामत युद्ध मैदानबाट विजयको शंखघोष गर्दै पनि आउँछ त्यो बेला म खुसीले गदगद हुन्छु  केही समय सञ्चारमा काम गर्दाको अनुभवले मलाई सम्पादकको रातो कलमको प्रहारको हेक्का त छ तर हिज्जेको बुइँ चढेर नेपाली लेखनमा हुने यस्ता सम्पादनलाई हामीले अझै पनि एकरूपता दिन नस्क्नु दुःखलाग्दो कुरा हो  सम्पादनको भूमिकामा कहिलेकाहीं मैले पनि खेल्नुपर्ने हुन्छ मेरो अस्त्र त्यस्तो बेलामा अलिकति उदार भैदिन्छ   
	यस्तै विविध कारणहरूले भाषामा हिज्जेको मानकीकरण हुनु नितान्त आवश्यक छ  त्यो पारम्परिक होस् वा आधुनिक एकरूपता हाम्रो अहिलेको आवश्यकता हो  ह्रस्व र दीर्घलाई हाउगुजी बनाउनुको साटो त्यसलाई सहज निकास दिन नसकिने होइन  रेडियो वा टेलिभिजनमा जस्तोसुकै श्रव्य नेपाली बोलिए पनि अखबार वा पुस्तकमा आउने लेखनले भाषालाई मानकीकृत गर्छ  चलनचल्तीमा रहेका कुरालाई निरन्तरता नदिएर त्यसलाई नवीकरण गर्दा नयाँलाई सहज हुन धेरै समय लाग्न सक्छ जन्मदेखि विज्ञान पढ्दै आएको आँखालाई बिग्यानसँग मित्रता गाँस्न केही असजिलो त हुन्छ नै  अतः नियमलाई नवीकरणभन्दा पनि बहुप्रचलित हिज्जेहरूलाई सर्वसम्मत मान्यता दिएमा सबैलाई सजिलो हुनेछ  हामीलाई विश्वास छ नेपाली वीरहरू तालव्य र मूर्धन्य स अनि ह्रस्व र दीर्घदेखि डराएर दिशा बिर्सिएर दिसामा अलमलिने छैनन्   
"
