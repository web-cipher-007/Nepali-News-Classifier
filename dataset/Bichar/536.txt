पूर्णको थोत्रो छाता र राजनीतिहातमा थोत्रो एउटा कालो छाता छ  काँधमा एउटा पुरानो बोरा छ  "
	 

	हातमा थोत्रो एउटा कालो छाता छ  काँधमा एउटा पुरानो बोरा छ  अन्दाजी उमेर छ दशक काटेको ओठ फुस्रो कलेंटी परेको शरीर जम्मै धुस्रो भएको आँखा निन्याउरो र निधारका धर्साहरूमा गरिबी र असहाय भन्ने विस्मात्का रेखा प्रस्ट देखिन्छन्  काठमाडौंको यतिखेरको झरी र टन्टलापुर खपी नसक्नुको घाम घरिघरि सहेर अरूसँगै मल पाउन लाइनमा उभिएका छन् एक किसान  नाम यिनको पूर्ण रे सिन्धुपाल्चोकबाट अएका तर जीवनभर अभाव र अपूर्ण जीवन बिताउन बाध्य उनले कठमाडौं दुई साता बिताउँदा पनि मल पाएनन्  

	सिन्धुपाल्चोकका एक गरिब किसान पूर्णजस्ताका अपूर्ण जीवन र उनको जस्तो गरिबी र अभावग्रस्त कथा हाम्रा अगाडि थुप्रै छन्  हाम्रो अर्थतन्त्रको पहिलो आधार कृषि नै हो  विडम्बना  कृषिलाई उत्पादन वृद्धि गर्न अनिवार्य रूपमा चाहिने मल सरकारले जनतालाई पायक पर्ने ठाउँमा पुर्याउनुपर्ने हो तर राजधानी धाउँदा पनि दिन सकेन  यतिसम्म कि लाइनमा बसेकी एक महिला शारीरिक कमजोरीका कारण बेहोस भएर लडिन्  कृषकको आवश्यकताको माग पूर्ति गर्न सरकार गैरजिम्मेवार र लाचार बन्न पुग्यो  मल माफिया कालोबजारी र मलमा भएको भ्रष्टाचार नै सबैभन्दा कृषकको पहुँचमा मल नपुग्नाको कारण एउटा तीतो यथार्थ हो  

	एकातिर मलको हाहाकार अर्कातिर तरकारीलगायत खाद्यान्नको मूल्य अचाक्ली वृद्धिले जनताको ढाड सेकिइरहेको छ  गरिब किसान श्रमिक र मजदुरहरूले बिहानबेलुका हातमुख जोर्न अब हम्मेहम्मे पर्न थालेको छ  घरको हातमुख जोर्ने समस्याको समाधान र आफ्नो बाँच्ने जीवनको सुरक्षित भविष्यको खोजी गर्न हाम्रा लाखौं युवा आज बिदेसिन बाध्य छन्  नेपाली युवाको वैदेशिक रोजगारको कथा जब नजिकबाट पढिन्छ साँच्चै जोकसै स्वाभिमानी नेपालीको मन निकै चिमोटिन्छ र कताकता नेपाली स्वाभिमान झुकेको महसुस हुन्छ  तर हामीलाई थाहा छ हाम्रो देश यही युवाहरूको पसिनाले साटेको रेमिट्यान्सले चलेको छ  जबजब कुनै बाहिरी देशको यात्रा गरिन्छ प्रत्येक एयरपोर्ट र ट्रान्जिटमा लामबद्ध नेपाली युवा विदेशमा रोजगारीका लागि हिँडेका देखिन्छन्  तिनका थोत्रा झोलामा एकदुई पाकेट चाउचाउ एउटा पुरानो स्टिलको थाल अगाडि औंलामा प्वाल परेको जुत्ता एउटा इमानदार जेहेनदार नेपाली युवा अनि तिनका अनुहारमा झल्केको नेपाली सोझोपन नेपालमा कुनै अवसर नपाएर विदेशमा आफ्नो श्रम सस्तो मूल्यमा बेच्न बिदेसिन बाध्य भइरहेको दृश्य देख्दा साँच्चै जोकोही नेपालीलाई निकै गहिरो पीडाबोध हुन्छ  नेपाली महिला कामदारहरूको अवस्था पुरुष कामदारहरूको भन्दा अझ जटिल बनेको छ  खास गरी खाडी मुलुकमा गएका नेपाली महिलाको अवस्था अत्यन्त पीडादायक छ  घरेलु कामदारका लागि अवैध रूपमा बिदेसिएका महिलाहरू यौन हिंसाका सिकार तथा शारीरिक र मानसिक हिंसाबाट ग्रसित बनेका छन्  कति महिलाहरूले आफैं आत्महत्या गर्न बाध्य बनेका छन् भने कति मानसिक सन्तुलन गुमाउने अवस्थामा छन्  

	विदेशमा नेपाली महिला मात्र होइन पुरुषहरूले पनि सुरक्षित कामको ग्यारेन्टी पाउन सकिरहेका छैनन्  कडाभन्दा कडा काम र घामका कारणले सुतेकै ठाउँमा कति नेपाली युवाको मृत्यु हुने गरेको छ  तर मरेपछि पनि एउटा मरेको नेपालीको लास घर फर्काउन महिनौं लाग्ने गरेको आफन्तहरूको गुनासो छ  एकातिर हामीले हाम्रो मुलुकमा रोजगारीको सिर्जना गर्न सकेका छैनौं भने अर्कातिर वैदेशिक रोजगारीको राम्रो प्रबन्ध र व्यवस्थापन पनि गर्न सकिरहेका छैनौं जसका कारणले हाम्रा युवाहरू आफ्नो मान सम्मान र स्वाभिमानलाई तिलाञ्जली दिएर अर्काको भाडाको सस्तो कामदार बन्न बाध्य भएका छन्  श्रमको इज्जत पुँजीवादको काँटामा काम गर्ने मेसिन र काम गर्ने मान्छेको मूल्य उपलब्धि हेरेर मापन गरिरहँदा सस्तो नेपाली श्रमिकहरूले कयौं अमानवीय व्यवहार हेपाई विश्व बजारमा खेप्नुपरिरहेको छ  कहिले सपार्छौं हामी यी सबै हाम्रा हविगत  

	एउटा संविधान त बनाउन सकेनौं  जनताको विश्वासमा तुषारापात भएको छ यतिखेर  अब कसलाई विश्वास गर्ने जनताले  जसलाई जनताले विश्वास गरे यीबाट संविधान प्राप्त हुन सकेन  लोकतन्त्र गणतन्त्रका हिमायतीहरूले जनताको लोकतन्त्र गणतन्त्र संस्थागत गर्न नसकेर फेरि इतिहासमा पछारिए यसपटक  सबैले फेरि निर्वाचन भने रे  कुरो मिल्यो रे  नहुनुभन्दा केही राम्रो हुने संकेत हो कि यो  तर बारम्बार निर्वाचन गर्ने संविधान भने कहिल्यै नबन्ने भयो भनेचाहिं अझ मुलुकले कुन दुर्गति खेप्नुपर्ने हो  त्यसपछि मुलुक उम्केर बाटो पक्रन कहिल्यै नसक्ने गतिमा अगाडि बढ्ने छ  यो पक्का छ  त्यसो हो भने यात्रा गर्नुपूर्व संविधान बन्ने आधारको ग्यारेन्टी के हो  जनतासामु आउन जरुरी छ  

	वास्तवमा सबै हाम्रा समस्याको समाधानको जग राजनीतिक स्थिरता नै हो  यसका लागि हाम्रो आपसी एकता सद्भाव राष्ट्र र जनताप्रति त्याग र समर्पण आजको आवश्यकता हो  मुलुक ख्यालख्यालमै विसर्जनतिर लागिरहेको छ  प्रगतिभन्दा भन्दै बरु अधोगतितिरै धकेलिएको छ  शरीर जब कमजोर हुन्छ बाहिरी हस्तक्षेप सजिलै हुन्छ  यो वैज्ञानिक नियम हो  हाम्रा कमजोरी र अस्थिरता कसैका लागि अवसरमा परिणत भएको छ  त्यसैले आज हाम्रो मुलुक अन्तर्राष्ट्रिय क्रीडास्थलमा रूपान्तरण हुँदै गइरहेको छ  हामी विश्वमा पैसाले होइन प्राकृतिक छटाले धनी छौं  हामी सरल सोझासिधा र इमानदार छौं  संसारको अग्लो भूमिमा जन्मिएका हामी हाम्रो स्वाभिमान निकै उच्चो छ विश्वमा  तर यसलाई सधैं बचाइराख्न भावना र भावावेगले मात्रपुग्दैन  यसलाई त हामीले व्यवहारमा उतार्न सक्नुपर्छ  हाम्रो देशको विकास सामाजिक सांस्कृतिक रूपले मात्र होइन आर्थिक रूपले पनि सम्पन्न बनाउन सक्नुपर्छ  मुलुकभित्रै रोजगारको अवसर सिर्जना गर्नुपर्छ  अरू मुलुकका लागि भान्से सुसारे नोकरचाकर र कामदार होइन अब आफ्नै 

	मुलुकका लागि जेहेनदार कर्मठ जनशक्ति उत्पादन हामीले गर्न सक्नुपर्छ अनि मात्र साँचो अर्थमा सगरमाथाको चुचुरोजस्तै प्रत्येक नेपालीको शिर ठाडो हुनेछ  

	यी सबै कुराको व्यवस्थापन गर्ने निकाय राजनीति नैहो  जहाँ राजनीति बिग्रन्छ त्यहाँ सबै चिज बिग्रन्छ  राजनीतिक अस्थिरता द्वन्द्व र लम्बिँदो संक्रमणकाल मुलुकले धान्न गाह्रो परिरहेको छ  खस्कँदो आर्थिक अवस्था सामाजिक मतभेद र विशृंखलित राजनीतिले कुनै निकास दिन नसकेको अवस्थाका कारणले हाम्रो मुलुक कमजोर बन्दै गइरहेको छ जसको प्रतिफल पूर्ण जस्ता हाम्रा किसान हातमा थोत्रा छाता र काँधमा बोरा बोकेर काठमाडौंमा मल खोज्न भौंतारिएका छन्  ऊर्जाशील युवाहरू आफ्नो जीवन खोज्न बिदेसिन बाध्य छन्  हाम्रा धेरै दिदीबहिनी विदेशको कालकोठरीमा पासविक जीवन काटिरहेका छन्  यी सबै हाम्रा जीवनका तीता यथार्थ हुन्  हाम्रा गाउँहरू यतिखेर रित्तो आकाशमुनि अनिश्चयको भुमरीमा बाँच्न बाध्य छन्  त्यसैले हाम्रो दीर्घकालीन शान्ति र विकासका लागि राजनीतिक सहिष्णुता एकता सहमति र सहकार्य अनिवार्य अवश्यकता बनेको छ  
"
