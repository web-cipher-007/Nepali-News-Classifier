बजेट नाटकभन्दा परको आर्थिक चिन्तानेपालका सत्ताधारी र विपक्षी दुवै खेमाका राजनीतिक "
	नेपालका सत्ताधारी र विपक्षी दुवै खेमाका राजनीतिक दलहरूलाई फेरि जुहारीपर्व आएजस्तो भएको छ र त्यो जुहारीको विषय भएको छ बजेट  राष्ट्रपति महोदयसमेत यो रमिताबाट अलग रहनसकेका छैनन्  गणतन्त्र स्थापनापछिका  वटा आर्थिक वर्षमध्ये कुनैमा पनि समयमै र पूर्ण बजेट आउन सकेन  यो अवधिमा सबै ठूला दलहरू एमाओवादी कांग्रेस र एमाले एवं तिनका मतियार साना दलहरू पालैपालो सत्ता र प्रतिपक्षको भूमिकामा बसिसके  तर दल विशेषको यो भूमिका परिवर्तनले बजेट ल्यउन खोज्ने र ल्याउन नदिने लुछाचुँडीको प्रकृतिमा कुनै फरक आएको छैन पात्रमात्र फेरिएका छन्  पूर्ण बजेट चाहिन्छ भन्ने निजी क्षेत्रको माग र केही स्वघोषित अर्थविद्हरूको यसरी वा उसरी बजेट ल्याउनुपर्छ भन्ने मौसमी सुझावको स्वरुपमा पनि खासै फरक देखिएको छैन  समयमा नै बजेट आउँदा अर्थतन्त्रलाई पुग्ने फाइदा र समयमै वाषिर्क बजेट ल्याउने मिति संविधानमा नै तोक्न उपयुक्त हुनेसम्मका विषयमाथि विगत वर्षहरूमा नै मनग्ये बहसछलफल भइसकेको छ  अहिले जारी बजेट नाटकमा कुनै मौलिकपन र सिर्जनशीलता छैन नत हाम्रा राजनीतिक दलहरूमा विगतका अनुभवहरूबाट सिकेर मुलुकप्रति जिम्मेवार बन्ने चेत नै पलाउनसकेको छ  
	आंशिक वा पूर्ण अथवा सहमति वा एकलौटी बजेट ल्याउनेबारे वादविवाद गर्नुको कुनै औचित्य अब छैन  किनभने जे नाम राखेर ल्याए पनि यो अथवा यसैगरी बल्लतल्ल ल्याइने कर्मकाण्डी बजेटबाट कर्मचारीलाई तलब खुवाउनु बाहेक अर्को केही काम हुन सक्दैन  द्वन्द्वको पछिल्लो पाँच वर्ष र त्यसपछिका अराजकतापूर्ण  वर्षमा मुलुकको अर्थतन्त्र जति द्रुतगतिमा चिन्ताजनक अवस्थामा पुगेको छ त्यसलाई एउटा बजेटले त्यो जत्ति धेरै आदर्शपूर्ण आए पनि तत्काल परिवर्तन गर्न सक्दैन  मुलुकले बेहोरिरहेका र भविष्यमा बेहोर्नुपर्ने आर्थिक कठिनाइहरूको सूची लामो छ  ती सबैभन्दा बढी चिन्तादायक विषयचाहिं राष्ट्रिय अर्थतन्त्रको साख शून्यमा ओर्लनुु हो  त्यही कारण हो विदेशी दाताहरू सहयोग बढाउन उत्सुक छैनन्  विदेशी र स्वदेशी दुवै खालका लगानीकर्ताहरू लगानी गर्न तयार छैनन्  आर्थिक कूटनीति मृतप्रायः छ  मुलुक आर्थिक रूपले पराधीन हुँदैछ  ठूलो मात्रामा पुँजी विदेश पलायन भइरहेको छ  र  वर्षअघि आउनुपर्ने एघारौं पञ्चवषर्ीय योजनाको अझै गर्भधारण पनि हुनसकेको छैन  
	नेपाली अर्थतन्त्रलाई प्रत्येक नागरिकका लागि रोटी र रोजी उपलब्ध गराउन सक्ने बनाउन कम्तीमा बाह्रदेखि पन्ध्र वर्ष अविच्छिन्न दोहोरो अंकको आर्थिक वृद्धिदर आवश्यक छ  यो महत्त्वाकांक्षी लक्ष्य हासिल गर्न आवश्यक पर्ने स्रोतको उल्लेख्य हिस्सा मुलुक बाहिरबाटै आउनुको विकल्प छैन  त्यो वैदेशिक सहायता प्रत्यक्ष वैदेशिक लगानी गैरआवासीय नेपालीको लगानी अथवा निर्यात व्यापारबाट आउने लाभ जेसुकै स्वरुपमा आए पनि  यसका लागि मुलुकको अर्थतन्त्र संसारको अर्थप्रणालीको एउटा अभिभाज्य अंश भएरमात्र पुग्दैन धेरै क्षेत्रमा प्रतिस्पर्धी क्षमतायुक्त र विविध स्वार्थ भएका सरोकारवालाहरूका लागि लाभ सिर्जना गर्न सक्षमसमेत हुनुपर्छ  अर्थतन्त्रमाथि आन्तरिक र बाऽय दुवै जगत्को विश्वास स्थापित गरेरमात्रै सकारात्मक दिशातर्फको यो यात्रा सुरु गर्न सकिन्छ  
	तर नेपाल अहिले ठ्याक्कै उल्टो बाटो हिंडिरहेको छ  राज्यले अवलम्बन गर्ने आर्थिक नीतिको प्रस्ट खाका बनेको छैन  तर समन्वयहीन ढंगमा नै भए पनि राज्य र मुलुकका प्रमुख राजनीतिक शक्तिहरूले जेजस्ता गतिविधिहरू गरिरहेका छन् ती मध्ये अधिकचाहिं खुल्लाबजार अर्थतन्त्रको प्रतिकूल छन्  समस्याको मूलजड यही हो  यो उल्टो दौडलाई सुल्ट्याउन राज्यले अवलम्बन गर्ने मूलभूत आर्थिक सिद्धान्तको पहिले छिनोफानो हुनु आवश्यक छ  र अबको बहस कुनै एउटा बजेट ल्याउनेनल्याउने क्षणिक मुद्दामाथि होइन नेपाली अर्थतन्त्रलाई विश्व अर्थतन्त्रको विश्वसनीय सदस्यका रूपमा पुनःस्थापित गर्ने उद्देश्य प्रेरित हुनुपर्छ  
	कुरो स्पष्ट छ संसार हिंडेको भन्दा उल्टो बाटो हिँडेर त्यो पनि नेपालजस्तो सानो अर्थतन्त्र कुनै गन्तव्यमा पुग्न सक्दैन  यसको अर्थ हो मुलुकले स्वस्थ प्रतिस्पर्धामा आधारित खुल्ला बजारमुखी आर्थिक सिद्धान्तलाई राष्ट्रिय अर्थनीतिको मेरुदण्डका रूपमा निःसर्त स्वीकार गर्नुपर्छ  नेपालको आर्थिक उन्नतिको निर्विकल्प प्रस्थानबिन्दु त्यही हो   
	संसार खुल्लाबजार अर्थतन्त्रमय भएका कारणले मात्र यसलाई नेपालले पनि अवलम्बन गर्नुपर्छ भनिएको होइन  यो प्रणालीका आफ्नै सबल पक्षहरू छन्  विगत चारपाँच वर्षयता मन्दीमा रहेको विश्व अर्थतन्त्रले अहिले फेरि वृद्धिको गति पक्रिन थालेको छ  खासगरी अमेरिकी र बेलायती अर्थतन्त्रहरूमा अपेक्षाभन्दा चाँडो सुधारका संकेतहरू देखिएका छन्  युरो संकटको पनि जसरी पारदर्शी रूपमा समाधानका उपायहरू खोजिंदैछ त्यसले एउटा निकास पक्कै पाउनेछ  आफै सच्चिँदैसुधि्रंँदै जाने दोषीलाई बजारले नै दण्ड दिने र अहम् महत्त्वका निर्णयहरू पारदर्शी रूपमा लिनसक्ने गुण खुल्लाबजार प्रणालीमा अन्तरनिहित छ  यी सबै विकासक्रमका पछाडि खुल्लाबजार अर्थतन्त्रका तिनै सबल पक्षहरूले काम गरेको छ  
	अमेरिकी अर्थतन्त्रमा समस्या देखिएपछि पुँजीवाद विसर्जनउन्मुख भएको ठानेर तिघ्रा ठट्टाएर नाच्ने मुङ्ग्रे ब्रान्डका नेपाली बुद्धिजीवीहरूले पनि अब के तथ्यचाहिं स्वीकार्नु आवश्यक छ भने पुँजी यति तीव्रगतिमा चलायमान रहुन्जेल पुँजीवाद संसारबाट विलय भएर जाँदैन  अर्थतन्त्रहरू बीचको ठूला कम्पनीहरू बीचको र निर्णयकर्ताहरू बीचको शक्ति सन्तुलन फेरिएला तर खुल्ला बजारको मौलिक स्वरुप फेरिंँदैन  प्रतिस्पर्धामा टिक्न नसक्नेहरू ओझेल पर्छन् र क्षमतावान नयाँ खेलाडीहरू मैदानमा आउँछन्  यो प्रणालीको सबभन्दा सुन्दर पक्ष भनेकै त्यही हो  त्यसरी मैदानमा आउने आकांक्षा नै आर्थिक उन्नतिको एकमात्र ऊर्जा पनि हो  
	तर यो सत्यलाई स्वीकार्न नेपालका राजनीतिक शक्तिहरूलाई हुनसम्म गाह्रो परेको छ  हिसाबै मिलाउन कठिन हुने मात्रामा पुँजी जम्मा गरेर पुँजीवादकै खिल्ली उडाउने साम्यवादीहरूमात्र होइनन् देशका कुनै पनि ठूला भनिएका राजनीतिक शक्तिले अबको मुलुकको आर्थिक नीति खुल्ला बजारमा आधारितभन्दा अरु कुनै हुनसक्दैन भन्नसकेका छैनन्  यो गम्भीर विषयमा कसैले बहस नै सुरु गर्न चाहेका छैनन्  
	ढुङ्गे युगको जस्तो आर्थिक समानताको सपनामा बहकिएर एक्काइसौं शताब्दीमा राजनीति गर्ने विविध कोटीका साम्यवादीहरूको त कुरै भएन नेपाली कांग्रेसजस्तो तथाकथित लोकतान्त्रिक दलसमेत समाजवादी आदर्शको धङधङीबाट मुक्त हुनसकेको छैन  यसका पछाडि आफू सामाजिक न्याय विरोधी देखिइएला कि भन्ने एउटा अनौठो त्रासले सबैमा काम गरेको छ  यस्तो न्यायको परिभाषा झन् हाँसउठ्दो छ  उनीहरूको परिभाषामा धनी र गरिब बीचको खाडल पुरियो भने यस्तो न्याय हुन्छ  अथवा अर्को शब्दमा पौरख गरेर कमाउनेले आपनो धन माग्नेलाई दिनुपर्छ  अनि न्याय र समानता कायम हुन्छ  
	विगत दुई दशकमा संसारका धेरै मुलुकमा ठूलो आर्थिक उन्नति भयो  अहिले तिनै देशमा सस्तो श्रम गर्न जाने तँछाडमछाड नेपाली युवाहरूमा छ  तर यो अवधिमा नेपाल भने खाल्डैमात्र खनेर बस्यो  दस वर्षे सशस्त्र युद्ध र त्यसपछिको निरन्तरको राजनीतिक अराजकताले पारेको आर्थिक खाडल अरु कोही आएर पुरिदिन्छ भन्ने भ्रम कसैमा छ भने त्यसलाई मनमस्तिष्कबाट झिकिदिए हुन्छ  अब मागेर होइन गरेर खाने मानसिकता विकास हुनु आवश्यक छ  र यस्तो गरिखाने वातावरण बन्नका लागि यो देशका भाग्यविधाता भएको स्वाङ पारेर नथाक्ने राजनीतिक शक्तिहरूले आँखा खोलेर संसारको यथार्थलाई आत्मसात गर्न सक्नुपर्छ  
	नेपालको आर्थिक उत्थानका अथाह सम्भावनाका बारेमा धेरै चर्चा भएको छ त्यसलाई यहाँ दोहोर्याउनु आवश्यक छैन  तर यो सम्भावनालाई वास्तविकतामा रूपान्तरित हुन नदिने सबभन्दा ठूलो बाधकको रूपमा रहेको खुल्लाबजार विरोधी मानसिकता र कसरतबारे भने बहसचर्चा भएकै छैन  अझ यो बहसको उठान गर्ने कुनै शक्ति नै नेपालमा नभएको जस्तो पो देखिन्छ  दलहरूको चासो यसमा पटक्कै देखिंदैन  नेपालमा एनजीओहरू त छन् नागरिक समाज छैन  सञ्चार र बौद्धिक जगत पनि उही बजेट ल्याउनेनल्याउने बहसको हिस्सामात्र हुन रुचाएको छ  त्योभन्दा अघि बढेर खुल्ला बजारको दर्शन र व्यवहारको आवश्यकता र अप्ठ्याराहरूलाई बहसमा ल्याउन कसैले चाहेको छैन   
	यसको ठूलो मूल्य नेपालले चुकाउनुपर्ने निश्चित छ  किनभने अब नेपालको कुनै शासकले आफू खुल्लाबजार प्रतिस्पर्धा र निजी सम्पत्तिको पक्षधर हुँ भनेर भाषण गरेरमात्रै पनि अन्तर्राष्ट्रिय समुदायले पत्याउने अवस्था छैन  र जबसम्म नेपालको परिचय र विश्वसनीयता खुल्लाबजार अर्थतन्त्रको रूपमा स्थापित हुँदैन कुनै एउटा आधा वा चौथाइ बजेट आएर वा नआएर ठूलो फरक पर्दैन  त्यसैले अबको आर्थिक विकासको बहस बजेटभन्दा उपल्लो तहमा उक्लिएर हुनुपर्छ   
	 
	 
	 
	 
	
"
