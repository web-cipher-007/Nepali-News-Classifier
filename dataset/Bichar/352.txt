अब राजनीतिक पुनर्संरचनाआगामी राजनीति हाँक्न सबैभन्दा पहिले पार्टीहरु र समग्र राजनीतिको पुनर्संरचना आवश्यक देखिन्छ "
	संविधानसभाले संविधान बनाउन सकेन  यो संविधानसभाको असफलता नभई समकालीन नेपाली राजनीतिको असफलता हो  ठूला दल र नेताहरूको असफलता हो  यो असफलतासंगै नेपालका समकालीन राजनीतिक शक्तिहरूको परीक्षा सकिएको छ  उनीहरू इतिहास बनाउन चुकेका छन्  यस्तो निष्कर्ष निकाल्न सकिन्छ कि उनीहरूको राजनीतिक सान्दर्भिकता संकटमा छ  अब उनीहरू परिवर्तनको युगिन जिम्मेवारी उठाउन सक्ने छैनन्  किनभने उनीहरूको राजनीतिक चेतना र व्यावहारिक सुझबुझ मक्किएको रहेछ  सैद्धान्तिक प्रस्तावनाहरू पुरातन रहेछन्  उनीहरूमा विवेकको लचकता देखिएन  नेताहरूमा सत्ता र शक्तिको अति आसक्ति पाइयो  देश र जनताप्रतिको जिम्मेवारी बोध भएन  उनीहरू भीडसंँग बहकिन्छन्  पढ्ने चिन्तन गर्ने समाजलाई बुझ्ने र संश्लेसण गर्ने फुर्सद छैन  त्यसैले उनीहरू समकालीन विश्वलाई बुझ्ने सामथ्र्य राख्दैनन्  नेताहरूमा लोकतान्त्रिक संस्कार र संस्कृति निर्माणको अभीष्ट छैन  उनीहरूमा न वर्गीय संवेदना छ न त मानवीय गरिमाको सही परिभाषा  मूल कुरा हाम्रा राजनीतिक दल र नेताहरूमा मुलुक बनाउने सपना नै छैन  त्यसैले यिनीहरूको सान्दर्भिकतामा प्रश्न स्वाभाविक छ  यसको अर्थ आगामी राजनीति हाँक्नका लागि सबैभन्दा पहिले पार्टीहरू र समग्र राजनीतिको पुनर्संरचना आवश्यक देखिन्छ  अन्यथा आगामी निर्वाचनमा यिनै दलहरू बीचको प्रतिस्पर्धाले नयाँ परिणाम दिने छैन   
	पहिलो कुरा दलहरूको वैचारिक स्कुलमै समस्या देखिन्छ  यिनीहरूले प्रस्ताव गरेको प्रजातन्त्र जनवाद बहुदलीय जनवाद एक्काइसौं शताब्दीको जनवाद र समाजवादको व्याख्या र व्यवहारमा नै प्रश्नहरू सिर्जना भएका छन्  यिनीहरूमा जडता छ नयाँपन छैन  रचनात्मकता छैन  नेपाली कांग्रेस मूलतः भारतीय स्वतन्त्रता आदोलन बेलायती संसदीय व्यवस्था र पुँजीवादी प्रजातन्त्रको स्कुलबाट उत्पादित राजनीतिक शक्ति हो  उसले प्रजातन्त्र भनेको पार्टी स्वतन्त्रता आवधिक निर्वाचन र संसदीय प्रणाली मात्र बुझ्छ  उसका लागि समाजवाद दोस्रो प्राथमिकतामा पर्छ  त्यसैले प्रजातन्त्रका विविध आयाममाथि रचनात्मक बहसमा कांग्रेस कतै छैन  उसले प्रजातन्त्रलाई आर्थिक रूपान्तरण सामाजिक समृद्धि विभेदको अन्त्य र मौलिक शासन व्यवस्थाका रूपमा बुझ्नै सकेन  बरु उसले त बजार अर्थतन्त्र उदारीकरण र निजीकरणलाई आर्थिक प्रजातन्त्रका रूपमा बुझ्यो  बलिया र निर्धा बीचमा गरिने खुला प्रतिस्पर्धालाई सामाजिक प्रजातन्त्र बुझ्यो  भोकाहरूका लागि भोट हाल्ने अधिकारले प्रजातन्त्र बलियो हुन सक्दैन  तर यो जीवित सत्यलाई कांग्रेसले  वर्षमा पनि बुझ्न सकेन   
	नेपाली कम्युनिस्टहरूको आफ्नै विद्यालय छ  नेकपा एमालेले राजनीतिको सावा अक्षर माओ र चारू मजुमदारका सैद्धान्तिक कक्षाहरूमा सिकेको हो  भलै यसको पृष्ठभूमिमा माक्र्स र लेनिनहरू पनि छन्  यसले विश्व कम्युनिस्ट आदोलनमा आएका सन्  ताकाका समस्याहरू पनि देखेको छ  त्यसैले ऊसँंग दुईवटा मनोविज्ञान जीवित छन् लोकतन्त्रको मनोविज्ञान र साम्यवादी मनोविज्ञान  यही कारण एमालेमा विचार र व्यवहारका अनगिन्ती उल्झनहरू देख्न सकिन्छ  उसले आफ्नो कार्यक्रमलाई जनताको बहुदलीय जनवादका रूपमा अगाडि सारेको छ  तर यसलाई समृद्ध बनाउने प्रयत्नहरू नहुँदा यो शास्त्रीय श्लोकजस्तो भएको छ  जीवन्त बहस छैन  त्यसैले नै शक्ति संचयको कार्यनीति संसदीय भाषामा जाकिएको छ  आन्तरिक जनवाद गुटहरूमा विभाजित छ  जबजलाई नवीन चिन्तन ठान्ने एमाले विश्व कम्युनिस्ट आन्दोलनमा ट्रटस्की रोजा युरो कम्युनिजम र न्यु लेफ्टको बहसलाई बुझेर पनि बुझ पचाउँछ  एमाले क्रान्तिको कार्यभारमा अस्पष्ट छ  परिणाम ऊ आफूलाई कम्युनिस्ट भन्छ तर कम्युनिस्ट देखिँदैन  प्रजातान्त्रिक पनि हुन खोज्छ तर स्पष्ट छैन  त्यसैले ऊ मध्यमार्गी भएको छ  संक्रमणकालीन राजनीतिमा मध्यमार्ग सबैभन्दा घातक हुन्छ   
	एकीकृत नेकपा माओवादी आफैं संक्रमणमा छ  ऊ वैचारिक राजनीतिक र संगठनात्मक संक्रमणमा छ  दिमागबाट माओका सूत्रहरू हटेका छैनन्  तर व्यवहारमा तीव्र जबजकरण भइरहनु उसको नियति भएको छ  ऊसंँग क्रान्तिकारी भ्रमहरू पनि छन्  तिनै भ्रमहरूमा टेकेर ऊ जनताबीच क्रान्तिकारी देखिन चाहन्छ  तर आफूमा तीव्र लोकतान्त्रिक परिवर्तनको झल्को दिन पनि पछाडि पर्दैन  एमाओवादी पार्टी खासमा अहिले कुनै सैद्धान्तिक जगमा छैन  ऊ सिर्फ विभिन्न स्वार्थ समूहहरूलाई प्रयोग गरेर आफ्नो शासकीय बर्चस्व कायम गर्न चाहन्छ  यसका लागि ऊ जे गर्न पनि तयार छ  राष्ट्रवादी मोर्चा बनाउन तयार छ  जनजाति मोर्चा बनाउन तयार छ  खस आर्यहरूलाई उचाल्न तयार छ  सैद्धान्तिक विचलनकै कारण ऊ वर्गसंघर्षको कुरा गर्दैन  माओवादी पार्टी जनवादी क्रान्तिका भ्रमहरूबाट मुक्त हुँदै गरेको छ  तर एक्काइसौं शताब्दीको जनवाद अझै स्पष्ट छैन  ऊ अब न सर्वहारा श्रमजीवी वर्गको पार्टी हो न त लोकतान्त्रिक पार्टी हो  न त शुद्ध क्रान्तिकारी माओवादी पार्टी नै हो  यसरी त केही समय मात्र जनतालाई भुल्याउन सकिन्छ  अगुवाइ गर्न सकिँदैन   
	आफूलाई चौथो राजनीतिक शक्ति ठान्ने मधेसवादीहरू खासमा कुनै राष्ट्रिय शक्ति नै होइनन्  उनीहरू ठूला पार्टीहरूले गरेका गल्तीहरूको सहउत्पादन मात्र हुन्  यदि कांग्रेस एमाले र एमाओवादीहरूले ठीक ढंगले मधेसलाई बुझेका भए यिनीहरू जन्मने नै थिएनन्  मधेसवादी नेताहरूमा राष्ट्रिय चिन्तन जिम्मेवारी र गर्वबोध नै छैन  उनीहरूमा त क्षेत्रीय सोच चिन्तन र स्वार्थ मात्र छ  यिनीहरू मधेसका सम्भ्रान्तहरूको प्रतिनिधित्व गर्छन्  यिनीहरूसंग संघीयताको मुद्दाबाहेक कुनै राजनीतिक प्रस्ताव सैद्धान्तिक अडान र चिन्तन छैन  निजी राजनीतिक स्वार्थहरू छन् त्यसैले पार्टी बनेका छन्  स्वार्थ नमिल्दा पार्टीहरू फुटेका छन्  मधेसको आर्थिक सामाजिक रूपान्तरणको उनीहरूसंँग कुनै खाका छैन  उनीहरू विकृत राजनीतिका सहउत्पादन मात्र हुन्  
	यसरी नेपाली राजनीतिमा विचारको संकट छ  संकट संगठनमा पनि छ  राजनीतिक संस्कार र संस्कृतिमा पनि छ  विचार कमजोर भएकै कारण संगठनहरू कमजोर छन्  लोकतान्त्रिक राजनीतिक संस्कार र संस्कृति निर्माण हुन सकेको छैन  संगठन कमजोर छन् त्यसैले गुटहरू छन्  गुटहरू छन् त्यसैले पार्टी बलिया छैनन्  बलियो नभएकै कारण पार्टीहरूले विभिन्न स्वार्थ समूहहरूसंँग गठबन्धन गर्छन्  यिनै स्वार्थका गठबन्धनहरूले सिधा बाटो हिँड्न दिँदैनन्  जब राजनीतिक दलहरूमा आफ्ना नीति कार्यक्रम र सपनाहरूमाथिको बहस सकिन्छ तब अडान सकिन्छ  पहिचान पनि सकिन्छ  अनि बाँकी रहन्छ फोस्रो आडम्बर सांस्कृतिक विचलन र धोकाधडी मात्र  नेताहरू चाकडीमा फस्छन्  आसनग्रहण र लम्बेतान भाषणको मोहमा फस्छन्  भ्रष्टाचारमा फस्छन्  हामीकहाँ यस्तै छ  प्रमुख नेताहरू राजनीतिको पहिलो पुस्ता भएका कारण उनीहरू प्रतिस्पर्धाबाट आएका होइनन्  त्यसैले प्रतिस्पर्धामा उनीहरूलाई विश्वासै छैन  यसर्थ उनीहरू प्रजातन्त्रमा विश्वास गर्दैनन्  त्यसैले उनीहरू प्रजातन्त्रको भारी उठाउनै सक्दैनन्   
	एक जमाना नेपाली राजनीतिमा बीपी पुष्पलाल मदन गणेशमान र कृष्णप्रसादहरू थिए  उनीहरू आस्थाको राजनीति गर्थे  बीपीले नेपाली राजनीतिलाई लोकतन्त्रको सुन्दर जलप दिए  यसमा उनले कहिल्यै सम्झौता गरेनन्  कठिन प्रवास र जेल उनले स्वीकार गरे  पुष्पलालले नेपाली गरिब किसान कामदार वर्ग र शोषितपीडितहरूको मुक्तिको संगठन गरे  आफ्नो आस्थाका लागि पुष्पलालले अभाव सहे रोग सहे र आफ्नै कमरेडहरूबाट आरोप र आलोचना सहे  यसरी पुष्पलालले नेपाली राजनीतिमा समाजवादको बीउ रोपे  यिनै दुई अग्रजहरूको आस्थाको छहारीमा लोकतन्त्र र समाजवादको आन्दोलन भयो  यसैका लागि हजारौंले जीवनको आहुति दिए  यिनै बलिदानको जगमा प्रचण्ड झलनाथ र सुशील बने  तर बीपी र पुष्पलालको आस्थाको भारी उठाउने हाम्रा नेताहरू नरकटका झाडीजस्ता देखिए सतिसाल कोही भएनन्  नेताहरू केराका पातजस्ता भए  जता हावा आयो त्यतै हल्लिने  यसले नेपाली राजनीति नेतृत्वविहीन भयो  नयाँ नेतृत्व निर्माण आवश्यक देखियो   
	नेपाली जनताले परिवर्तनका लागि आफ्ना  वर्षहरू दिएका छन्  लोकतन्त्र र समाजवादका लागि दिएका  वर्षहरू निकै मूल्यवान् वर्षहरू हुन्  तर जनताले अझै सार्थक परिवर्तन देख्न पाएका छैनन्  संविधानसभामार्फत संविधान लेख्ने अन्तिम अवसर पनि अहिले गुमेको  
	छ  अहिले आशा सकिएको छ  उमंग सकिएको छ  विश्वास पनि सकिएको छ  यस्तो बेला नागरिकमा नयाँ आशा विश्वास र उमंग सञ्चार गर्न नयाँ ढंगले राजनीतिक अभियानहरू पुनर्गठन गर्न आवश्यक हुन्छ  यसका लागि राजनीतिक दलहरूको पुनसर्ंरचना सबैभन्दा महत्त्वपूर्ण विषय हो  या त पुरानाहरूले आफैंभित्रको पुनर्गठन सुरु गर्न आवश्यक छ  अन्यथा नयाँ शक्तिहरूले इतिहासको भारी उठाउनेछन् किनभने इतिहास गतिशील हुन्छ र यसले अगाडिको बाटो आफैं बनाउँछ   
	राजनीतिक विश्लेषक दाहाल इटहरीबाट लेख्छन् 
"
