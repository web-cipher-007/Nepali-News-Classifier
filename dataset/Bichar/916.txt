गिर्दो शिक्षा र चन्दा आतंकके चन्दा तोकेर माग्न मिल्छ  केका आधारमा चन्दा दिने हो  किन दिने हो "
	प्रत्येक देशको मानवस्रोतको पनि स्रोत भनेको शिक्षा हो  यसैको कारण विकसित मुलुकले शिक्षामा आफ्नो लगानी बढाएका छन् र भूमण्डलीय प्रतिस्पर्धामा उत्रेका छन्  नोबेल पुरस्कारजस्ता अन्तर्राष्ट्रिय प्रलोभन पनि यस्तै प्रतिस्पर्धामा खरो उत्रने देशका शिक्षित व्यक्तिले नै पाउने गर्छन्  त्यस्ता देशका राष्ट्रप्रमुख र सरकार प्रमुखहरूको मुख्य एजेन्डामा शिक्षा परेकै हुन्छ  चुनावी नारामात्र नभएर देश विकासका मेरुदण्डका रूपमा उनीहरूले शिक्षालाई उपयोग गर्दै आएका छन्  सूचना प्रविधि स्पेस प्रविधि जैविक प्रविधि र सञ्चार प्रविधिहरू यसैका कारण विकसित भएका छन् र अझै यी क्षेत्रको विकासक्रम अगाडि बढ्दैछ  विज्ञान र प्रविधिमा भएका अध्ययन र अनुसन्धानहरूले विश्वलाई नै सन्तुलित र अचम्मलाग्दो दिशातर्फ डोर्याएका छन्  विकसित मुलुकका विद्यालयका कक्षाकोठाहरू क्रमिक रूपमा सूचना प्रविधिपरक हुनथालेका छन्  कालोपाटी र चकबाट सेतोपाटी र मार्करमा रूपान्तरित भएका उनीहरूका कक्षाहरू अब एलसीडी प्रोजेक्टर र ल्यापटपबाट माथि उठेर स्मार्टबोर्ड वा इलेक्ट्रोनिक बोर्डमा पुगिसकेका छन्  विश्वका कुनाकुनामा उत्पादित ज्ञान यिनै माध्यमबाट विद्यार्थीहरूले तत्कालै कक्षाकोठामा पाउने वातावरण बनिसकेको छ   
	विश्वका विकसित मुलुकको यस्ता कुरा गरिरहँदा आफ्नो देशको शिक्षाको हालत पनि तुलनात्मक दृष्टिले हेर्न मन लाग्ने रहेछ  पीडा भरिएको र प्रणालीयुक्त बन्न नसकेको हाम्रो देशको शिक्षा सरकारी लापरवाहीकै कारण निजीकरणतर्फ अगाडि बढेको छ  उदाहरण खोज्न टाढा जानु पर्दैन सदरमुकामका सटरसटरमा खुलेका र खुल्ने क्रममा रहेका निजी विद्यालयको संख्या सरकारले लगानी गरेर खोलेका विद्यालयभन्दा ज्यामितीय रूपले अगाडि पुग्न थालिसकेका छन्  काठमाडौंकै कुरा गर्ने हो भने  सयको हाराहारीमा रहेका सरकारी विद्यालयहरू करिब  सयको संख्यामा खुलेका निजी विद्यालयको चापमा मर्नु र बांँच्नुको दोसांँधमा रहेका छन्  नेपाल राज्यका विभिन्न सहरी क्षेत्रमा खुलेका बगे्रल्ती यस्ता विद्यालयहरूका कारण सरकारी विद्यालयहरू एकअर्कोमा समाहित गर्ने केही समयका लागि बन्द गर्ने वा स्थायी रूपमै बन्द गर्ने स्थितिमा जिल्ला शिक्षा कार्यालयहरूले योजना बनाएर कार्यान्वयन गर्न सुरु गरिसकेका छन्   
	उच्च शिक्षाको हालत पनि विद्यालय शिक्षाभन्दा फरक छैन  त्रिभुवन विश्वविद्यालयका आङ्गकि क्याम्पसहरूको हालत पनि पातलो बन्दै गएको छ  यसका प्रमुख कारक तत्त्वहरूमा शिक्षा विकासमा सरकारी उदासीनता र लगानीको कमी मान्नुपर्छ  शिक्षक केन्दि्रत हाम्रो शिक्षाले शिक्षकको तलब सुनिश्चित गर्छ तर विद्यार्थीको गुणस्तरमा पटक्कै ध्यान दिंदैन  अनि कसरी विकास हुन्छ सरकारी विद्यालय र त्रिवि कलेजहरूको  त्यसमाथि यस्ता विद्यालय र कलेजमा पढ्ने विद्यार्थीहरूको शैक्षिक विकासको एजेन्डा बोकेर संगठित भएका विद्यार्थी संगठनहरूको चरित्र लाजमर्दो छ   
	अचेल विद्यार्थी संगठनहरूको नाम नै राजनीतिक दलको पुच्छर हुनपुगेको छ र उनीहरू नेता बन्ने सपना बुनेर शिक्षण संस्थाहरूमाथि जथाभावी हावी हुनथालेका छन्  थर्काएर धम्काएर तोडफोड गरेर गालीगलौजमा उत्रिएर उनीहरूले आफ्नै गुरुहरूको अपमान गरेका छन् भन्नलाई धक मान्नुपर्ने अवस्था छैन  विभिन्न राजनीतिक चिराफारामा विभाजित यस्ता विद्यार्थी संगठनहरू अचेल पैसा कमाउने धन्दामा लागेका छन्  आफ्नो माउ पार्टीको नाम बेच्दै खासगरी निजी शिक्षण संस्थाहरूलाई तारो बनाउने र रकम असुल्ने प्रवृत्ति गएको  वर्षमा ह्वात्तै बढेको छ  चन्दाको नाममा यस्ता संगठनहरूले मच्चाएको आतंक अहिले प्रत्येक निजी शिक्षण संस्थाको टाउको दुखाइ भएको छ  कहिले पार्टी महाधिवेशनका निहुँमा त कहिले टुंँडिखेलमा शक्ति प्रदर्शन गर्ने नाममा कहिले चाडपर्वका नाममा त कहिले विभिन्न नामधारी स्थानीय क्लबका नाममा एउटै संगठनका विभिन्न समूह विभिन्न खाले रसिद प्याड लिएर वा ठाडो चिठी लेखी रकम माग्न आउँदा निजी शिक्षण संस्थाका मालिकहरू हैरान हुनु स्वाभाविक हो  तर न उनीहरूले यस्ता कुकर्मको विरोध गर्नसकेका छन् नत कतै उजुर  यसैको परिणति हो अहिले चन्दाका नाममा देशभर फैलिएको रडाको  
	परिभाषा अनुसार चन्दा स्वेच्छिक हुन्छ  डर धाक र करकापमा चन्दा उठाउनु अपराध हो जुन आतङ्ककारी गतिविधि अन्तर्गत पर्छ  चन्दा नपाएकै निहुँमा विद्यालय तोडफोड गर्नु बसमा आगो लगाउनु आतङ्क मच्चाउनु नै हो  यसरी विद्यार्थी संगठनहरूले आतङ्क मच्चाइरहँदा गृह प्रशासन मौन रहनुलाई रहस्य नै मान्नुपर्छ  पार्टीका नेताहरूको त कुरै छाडौं उनीहरू विद्यार्थीले यसरी उठाएका पैसामा नै मस्ती गरिरहेका छन्   
	पारदर्शिताको अभावमा कसले कोबाट कति रकम उठाउँछ र केका लागि खर्च गर्छ कसैलाई पत्तो छैन  यसरी देशका युवाहरूलाई आर्थिक अनुशासनबाट विचलित गराएर अर्को अपराध राजनीतिक दलहरूले गरिरहेछन्  चन्दा पनि लाखौं रुपैयाँ माग गर्ने के चन्दा तोकेर माग्न मिल्छ  केका आधारमा चन्दा दिने हो  किन दिने हो  निजी शिक्षण संस्थाहरूले यस्ता कुकर्मका विरुद्ध एकताबद्ध भएर आवाज उठाउन ढिला भैसकेको छ  यस्ता चन्दा दिन बहिष्कार गर्ने मुटु र हिम्मत संस्था सञ्चालकहरूमा हुनुपर्छ  दसबीसवटा स्कुल फुटे फुटुन् पाँचदसवटा बस जले जलुन् तर उनीहरूको आँट र हिम्मतले भविष्यका विद्यालय फुट्ने र जल्ने छैनन्  
	राजनीतिक दलहरूलाई त लाजै लाग्नुपर्ने हो सन्तान आफू जन्माउने भरणपोषण गर्न नसक्ने अनि चन्दा उठाएर खान निर्देशन दिने  के यस्तै दलहरूबाट जनताले गरेको अपेक्षा पूरा हुन्छ  पाल्नै नसक्नेले भ्रातृ संगठन किन जन्माउने  उनका सन्तानलाई शिक्षण संस्थाले कहिलेसम्म पोषण गरिरहने  एकातर्फ यिनै राजनीतिक दल र विद्यार्थी संगठनहरू निजी शिक्षण संस्थाको विरोध गर्छन् अर्कोतर्फ निजी शिक्षण संस्थालाई नै आफ्नो मागिखाने भाँडो बनाउँछन्  यस्तो द्वैध चरित्रधारी दल र विद्यार्थीबाट शिक्षा क्षेत्रमा देशले के अपेक्षा गर्ने  हाम्रो देशको शिक्षा तल खस्कनुमा यिनै दल र संगठनहरू बढी जिम्मेवार छन् भन्ने गतिलो प्रमाणका रूपमा यसलाई लिन सकिन्छ  यो चन्दा आतङ्कले वर्तमानमा आर्थिक रूपले दलहरू र तिनका भ्रातृ संगठनलाई कमाइ त रामै्र गराउला तर भविष्यमा उनीहरूलाई ठूलो राजनीतिक घाटा हुने कुरा भने निश्चित छ  अहिले देशको जनसंख्याको एक तिहाइभन्दा बढी संख्या शिक्षालयमा पढ्छन्  शिक्षालयहरूमा अचाक्ली गर्ने र आतङ्क मच्चाउने हो भने भोलि भोट माग्न कहाँ जाने कल्पना गरौं त  भोटको राजनीति गर्ने देशमा भोट बैंकमा नै यस्तो अत्याचार हुन्छ भने भोट कसरी पाउने  
	अर्कोतर्फ हिसान प्याब्सन एन प्याब्सनजस्ता संस्थाहरूले यस्ता गतिविधिको विरोध गर्नुपर्छ  खुरुक्क चेक काटेर धम्की साम्य पार्ने अनि चन्दा आतंक भयो भनी कोठेविरोध गर्ने यिनीहरूको चाला पनि पानीमरुवा नै मान्नुपर्छ  तलब खुवाउन धौधौ परी बैंकबाट ऋण लिएका शिक्षण संस्थाहरूको समेत बिचल्ली बनाएका छन् विद्यार्थी संगठनहरूले चन्दाका लागि धम्क्याएर  के राजनीतिक दलहरूले आफ्ना भ्रातृ संगठनहरूलाई अनुशासनमा राख्नु पर्दैन  के उनीहरूले शिक्षण संस्थामाथि भइरहेको यस्तो आतंकलाई समर्थन जनाइरहन सुहाउँछ  सरकारमै बसेका दलहरूका भ्रातृसंगठनहरूले समेत यस्तो आतंक मच्चाइरहँदा उनीहरू चुप लागेर बस्ने हो भने कानुनी राज्य खोज्न जनताले कहाँ धाउने   
	कि त लाजै पचाएर प्रत्येक राजनीतिक दलहरूलाई तोकिएको रकम चन्दा दिनैपर्ने नीति सरकारले बनाओस् नभए यस्तो घिनलाग्दो गतिविधिबाट विद्यार्थी संगठनहरूलाई टाढै बस्न प्रत्येक राजनीतिक दलले आचारसंहिता जारी गरुन्   
	 
	 
	 
"
