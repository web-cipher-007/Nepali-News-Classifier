संकटको निकास प्याकेजमा डिलविघटित संविधानसभाका पूर्वसभामुख सुवास नेम्वाङ दलहरू असहमत "
	विघटित संविधानसभाका पूर्वसभामुख सुवास नेम्वाङ दलहरू असहमत भएको देखेर त्यसलाई अँध्यारो सुरुङको यात्रातर्फ उन्मुख भनेर चर्चा गर्नुहुन्थ्यो  यद्यपि उहाँ आफै पनि त्यस यात्राको प्रमुख जिम्मेवारमध्ये पर्नुहुन्छ भनेर प्रश्न उठ्न सक्छ   
	देखिने हिसाबले भन्दा संविधानसभाको त्यो यात्राको उहाँ नै पहिलो पथप्रदर्शक हुनुहुन्थ्यो  नेपाल अहिले नभन्दै नेम्वाङले भनेजस्तै अँध्यारो सुरुङतर्फ लम्किरहेको छ  दलहरूले पहिल्यै त्यसको हेक्का राख्नुपर्ने हुन्थ्यो तर आआफ्नो स्वार्थको टकराव गराएर त्यसो गर्न सकेनन्  संविधानसभाको म्याद नथप्ने निर्णय गरिरहँदा सम्मानित सर्वोच्च अदालतलाई लागेको थियो हाम्रो काम संविधानको व्याख्या गरिदिने हो  कानुनी मर्यादाभित्र रहेका दलहरूले व्याख्याअनुरूप हुबहु लागु गर्नैपर्ने ठान्यो  तर संकट राजनीतिक थियो र लहरो तान्दा पहरो गर्जन सक्ने अनुमान सम्मानित अदालतले गर्न सकेन  आफ्नो हात माथि पर्दा राजनीतिक संकटमोचनको कानुनी व्याख्यामा दल र जन प्रतिनिधिहरू संकटमा फस्नसक्ने सम्भावना त थियो नै तर स्वयं अदालत फस्न पुगेको छ   
	कुनै बेला अदालतको नजरमा कुनै कामको नभएको संविधानसभा बनाम संसद नहुँदा अहिले त्यही अदालत न्यायमूर्तिविहीन हुने अवस्था देखापरेको छ  अदालतको मात्र कुरा होइन विपक्षमा देखिएका दलहरू राष्ट्रपतिको काँधमा बन्दुक राखेर सत्ताको टाउकामा रहेको चरोमाथि निसाना लगाएर आफ्नो चरो त्यस टाउकोमा स्थापित गर्न चाहन्थे  तर  महिनापछि पनि त्यो चरोमा निसाना लगाउने न उनीहरूसँग खरखजाना देखिएको छ नत हैसियत नै  सत्तारुढ दलका नेताहरू पुरानो नजिरको भर्याङ चढेर नयाँ निर्वाचन गराउन चाहन्थे तर महामहिम राष्ट्रपतिले अध्यादेश पारित हुन दलीय सहमतिको तगारो तेस्र्याएपछि किंकर्तव्यविमूढजस्ता देखिएका छन्  स्वयं महामहिम राष्ट्रपति पनि दलहरू असहमत हुँदा तिनीहरूलाई असक्षमको बिल्ला भिराएर आफ्ना सल्लाहकार समूहको सल्लाहमा कार्यकारी बन्न चाहना राख्नुहुन्थ्यो तर शक्ति विन्यासले उहाँलाई झन् अप्ठ्यारो ठाउँमा उभ्याइदिएको छ  यस अर्थमा समग्र नेपाली राज्य अँध्यारो सुुरुङको यात्रातर्फ उन्मुख देखिएको छ   
	सबैका आकांक्षाहरू चुलिएका थिए सबैले आफूलाई केन्द्रबिन्दुमा राखेर आफ्ना तुरूपहरू सोझ्याएका थिए  तर ती कुनै तुरूपहरू कारगर सावित भएनन्  यद्यपि तुष बाँकी छ  त्यही तुष मेटाउन हिजोआज मोर्चाबन्दी भइरहेको छ  जसलाई राजनीतिक भाषामा ध्रुवीकरण भनिन्छ  राजनीतिक ध्रुवीकरणको पहिलो अभ्यास कांग्रेसबाट सुरु भएको छ  बल्लतल्ल उसले आफ्ना सभापतिलाई सर्वसम्मत प्रधानमन्त्रीको उम्मेदवार तोकेको छ  भन्नलाई उसले एमाओवादीले समेत उम्मेदवार देउन त भनेकोले तोकेको जनाएको छ  एमालेले कोइरालालाई समर्थन जनाउनुको एउटा मुख्य कारण अब हुने धु्रवीकरणमा कांग्रेस उसको साथमा रहोस् भन्ने नै हो  उसलाई लागेको छ एक म्यानमा दुई तरवार हुनुहुन्न  अर्थात मूलधारमा एउटै कम्युनिष्ट पार्टी हुनुपर्छ र त्यो आफै हुनुपर्छ  कांग्रेसलाई बोकेर एमाओवादीलाई सत्ताबाट हुर्रयाउँदामात्र उसको बहुदलीय जनवाद स्थापित हुने मान्यतामा ऊ रहेको देखिन्छ  त्यसमाथि अध्यक्ष झलनाथ खनाललाई डाबाबुराम भट्टराई सौता पसेजस्तै ठानेका छन्  उनी जसरी पनि भट्टराई सरकारको पतनको कामनामा लागेका छन्  हाल सत्तामा नरहेका साना विपक्षहरू आफ्नो अस्तित्व तथा वर्गरक्षाका निम्ति सुशील कोइरालाको बुइँ चढ्न चाहन्छन्  यता सत्तारुढ घटकको प्रमुख दल एमाओवादी र संयुक्त मधेसी मोर्चाको संयुक्त मोर्चाले भने भरसक हालकै प्रधानमन्त्री डा बाबुराम भट्टराई नभए पनि सत्तारुढ संयुक्त मोर्चाबाटै प्रधानमन्त्रीमा सहमति जनाउन र मनाउन कोसिस गरिरहेको छ  यी दुईका बेग्लाबेग्लै ध्रुवीकरणउन्मुख खिचातानीमा महामहिम राष्ट्रपतिको अन्तरिम संविधानको धारा   बमोजिम सहमतिको सरकारको निरन्तर आह्वान निराकारमा ढुंगा हानेसरह भएको छ   
	अहिलेको समस्याको चुरो कुरो के हो र कहाँ गएर अन्त्य हुन्छ  यसै हुन्छ र अबको राजनीति यतैतिर जान्छ भन्ने अनुमान लगाउन सम्भवतः कसैलाई पनि सजिलो छैन  किनकि दलहरू आफूले अपनाएको सैद्धान्तिकवैचारिक विचारधारा अनुरूपको गोरेटोमा निश्चिततापूर्वक हिँडिरहेका देखिँदैनन्  नत चलिचलाउ र बनिबनाउ नजिर वा राजनीतिक मूल्यमान्यता अनुरूप चलिरहेका देखिन्छन्  यस्तो अवस्थामा के हुन्छ  कुन बाटो कसले कसरी हिँड्छ भनेर अड्कल काट्न कहाँ सकिन्छ र  तर यतिचाहिं भन्न सकिन्छ प्रमुख दलहरूबीच अनावश्यक अविश्वासको खाडल गहिरिँदै गएको छ र त्यसले गर्दा कुनै पनि समयमा अकल्पनीय दुर्घटना हुनसक्छ   
	मुख्य दलहरूबीच अन्तरविरोध बढ्दै नजाउन् आपसी अविश्वास र तिक्तता मेटियोस् भन्ने कुरा सर्वसाधारण सबैको धारणा रहेको पाइन्छ  अन्तरविरोध नबढोस् भन्नाका लागि खेलको नयाँ नियम नबनेको यो अवस्थामा सबैभन्दा पहिले पुरानो खेलको नियम वा नजिरलाई मान्ने कि नमान्ने  पहिलो प्रश्न हो  सत्तामा पुग्ने चाहना राख्नुभन्दा पहिला संविधानतः हुन्छ कि हुन्न  व्यावहारिक हुन्छ कि हुन्न  आजको सरकार संविधानतः छैन भन्ने मान्यता राख्ने हो भने पछिल्लो सरकार बन्दा संविधानको परिधिभित्र पर्छ कि पर्दैन  खासगरी संसद नभएको अवस्थामा भोलि बन्ने सरकारलाई पनि आजझै राष्ट्रपति वा अर्को पक्षले मानिदिएनन् भने के हुन्छ  बलजफ्ती हटाउन खोजियो भने के हुन्छ  शीर्ष नेताहरूले पहिलो गृहकार्य गर्ने विषय हो यो   
	दोस्रो व्यावहारिक कुरातर्फ जाउँ  सबै पार्टीका नेतृत्व तहले भन्ने गरेको विषय के हो भने संविधानसभाको लगभग  देखि  प्रतिशत काम सकिसकिएको छ  ती चार वर्षसम्म गरिएका कामकारबाहीको मूल्याङ्कन कसरी गर्ने  आगामी संविधानमा ती विषयवस्तुहरूको स्थान के हुन्छ  के ती विषयवस्तुलाई सम्पत्तिको नाममा थन्क्याउने या तिनलाई एक्टिभेट गर्ने  आगामी निर्वाचित संविधानसभाको आयु कति हुने  विपक्षीमा रहेका दलहरूले भनेझै एक वर्षभित्रमा नयाँ संविधानसभाले संविधान जारी गर्ने हो भने संविधान निर्माण भएपछि नयाँ संविधान मुताविक प्रस्तावित संसद लगायत सम्पूर्ण तहकोे निर्वाचन गर्नेतर्फ लाग्ने कि पुरानैलाई कायम गरेर संविधान घोषणाको अर्को चार वर्षपछि मात्रै निर्वाचनमा जाने  विपक्षी दलहरूले त आगामी निर्वाचनमा निर्वाचित हुने संविधानसभा बनाम संसदको आयु त  वर्षको हुनेछ  त्यसो भएमा घोषित संविधानसभाको प्रावधानको परिणामलाई कतिन्जेल पर्खने   
	तेस्रो अहिलेका विपक्षी दलहरूले यद्यपि ठोस रूपमा होइन अन्तरिम संविधानमा व्यवस्था भएको संख्या  बाट घटाउने भन्ने सुनिन आएको छ  सदस्य संख्या घटाउने हो भने निर्वाचित र सहभागिता तथा समवेशिताको अनुपात कस्तो हुने  अर्थात पहिलो हुने निर्वाचित हुने र समावेशीको अनुपात के हुने  महिला सिमान्तकृत दलित आदिका लागि प्रतिनिधित्वका हिसाबले आम सरोकारको विषयमात्र होइन सबैले सबैका लागि भावी संविधानको स्वामित्व ग्रहण गर्नका लागिसमेत आवश्यक तत्त्व हो  त्यसैले निर्वाचनमा वा सत्ता हस्तान्तरण गर्नुभन्दा अगावै यी विषय छलफल गरी सहमतिमा पुग्नुपर्ने आवश्यक देखिन्छ   
	चौथो विगतमा झैं आगामी निर्वाचनमा कुनै पनि दल वा मोर्चाले दुई तिहाइ ल्याउन सक्ने अवस्था रहेन भने धेरै सम्भावना हाललाई त्यस्तो देखिन्छ विगतमा झै विवादित विषयहरूको टुंगो कसरी लगाउने  विघटित संविधानसभामा रहेका मुद्दाहरू खासगरी शासकीय प्रणाली राज्य पुनःसंरचनाका आधारहरू र राज्यको संख्याको निक्र्यौल तथा स्थानीय तहको अधिकार तथा कर्तव्यको टुंगो कसरी लगाउने  निर्वाचनसँगै ती विषयहरूको जनमत संग्रह गरेर वा अन्य नै विधि प्रक्रिया तय गरेर गर्ने  अति संवेदनशील यी राजनीतिक विषयहरूभित्रै पर्छन् र तदअनुरूप नै अन्तरिम संविधान संशोधन गर्न नयाँ अध्यादेशमार्फत तय गरिनुपर्ने विषयहरू हुन्   
	राज्यमाथिको पकडचाहिं खोज्ने तर पकड कायम भएपछि मात्र सहमति गर्ने भन्ने कुरा उधारोको खेतीपाती हो  आपसी तिक्तता नहुँदा वा आपसी विश्वास बलियो हुँदा उधारोमा पनि काम चलाउन सजिलो हुन्छ  तर नेपाली राजनीतिमा यी दुवै तत्त्वमा ह्रास आएको छ  एकले अर्कोलाई विश्वास नगर्ने परिस्थिति सर्वप्रथम पुरानो संविधानसभाको निर्वाचनपछि तत्कालीन माओवादी नेतृत्वलाई सत्ता हस्तान्तरणको बेलामा देखिएको थियो  जनताले पहिलो विश्वास व्यक्त गरिरहेको बेला सत्तारुढ घटकले देखाएको अविश्वासले गर्दा नै सहमतीय प्रणालीबाट बहुमतीय प्रणालीमा जान अन्तरिम संविधान संशोधन गरिएको यथार्थ सबैमा जगजाहेरै छ  त्यसो हुनुमा कांग्रेस र एमालेमा माओवादीमाथिको चरम अविश्वास नै थियो  त्यो अविश्वास माओवादीको अघिल्लो पृष्ठभूमिलाई हेरेर गरिएको थियो भने त्यो वर्ग सापेक्षतामा हुनसक्ने पक्षधरतालाई आधार बनाएर गरिएको अविश्वास नै थियो  आज कांग्रेसको नेतृत्वमा एमाओवादी र मधेसवादीहरू हिच्किचाउनुमा पनि वर्गीय सापेक्षतामा विश्वास गर्न नसकिने कुराले नै प्रमुखता पाएको देखिन्छ  उनीहरूलाई डर छ कतै आज नेतृत्व हस्तान्तरण गर्दा आजसम्म प्राप्त उपलब्धि उल्टने त होइनन्  यतिबेला प्याकेजमा डिल गर्न नचाहनुको अर्थ नयाँ रणनीति अन्तर्गत भइरहेको त होइन  अविश्वासको यो वातावरणमा सत्ता थपक्क हस्तान्तरण गर्नु भनेको दुइटा चरा पाउने लोभले हातमा रहेको अर्को चरो पनि गुमाउनुपर्ने अवस्था त आउने होइन  भन्ने एमाओवादी र सत्तारुढ गठबन्धनलाई लागेको हुनसक्छ   
	निश्चय पनि सत्ता हस्तान्तरणको विषय जटिल बन्नमा राजनीतिक अविश्वास नै मूलकारण हो  संवैधानिक तथा कानुनी हिसाबले मात्र होइन अन्तर्राष्ट्रिय स्तरमा स्थापित नजिरका हिसाबले समेत वर्तमान सरकारको हात माथि छ  सत्ता चाहने तर सहमति नचाहने यसको अर्थ एकलौटी गर्न चाहने कुराले झन् बढी अविश्वास बढ्ने खतरा देखिन्छ  कुरा दोहोरै हो एकोहोरो होइन जसरी विपक्षीमा रहेका केही मानिसहरूले व्याख्या विश्लेषण गरिरहेका छन्  राजनीतिक संकट गहिरो नहोस् खाडल पुरिनै नसकिनेगरी नबढोस् भन्ने हो भने दलहरूले प्याकेजमा डिल गर्नेगरी गृहकार्य गरुन् अरुलाई पनि मान्य हुनेगरी नयाँ मूल्य र मान्यता स्थापित गर्न पहल गरुन्  होइन सत्तामात्रै एकमात्र अभीष्ट हो भने त्यो त शक्ति सन्तुलनमा बाहुबलमा भर पर्छ  त्यसमा कसले जित्ने र हार्ने भन्ने कुरा त जनताले कसलाई विश्वास गर्नेछन् भन्नेमा भर पर्नेछ   
	 
	 
	
"
