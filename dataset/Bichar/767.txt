"क्लासिक शास्त्रीय र दारी"उदयपुरको एउटा तलाउको किनारमा रहेको होटल स्वरूप विलास "
	उदयपुरको एउटा तलाउको किनारमा रहेको होटल स्वरूप विलास  त्यसको संरचनामा राजस्थानी कला र भवन शैलीको भरमार प्रयोग भएको छ  बुर्जा निकालेका छत बहुल रङ्गमा बनिएका काँक्राको बियाँजस्तो लाम्चिला आँखा र नृत्यको मुद्रामा किञ्चित् झुकेको शरीर भएका नारीका भित्ताभरिका चित्रहरूले खिच्छन्  अस्ताउन लागेको घाम तल पोखरीमा उज्यालोसँग हल्लिँदै लहरमा कुद्दैछ  म र लेखक शारदा शर्मा गोधूलीमा नुहाएको राजस्थानी सहरको त्यो थलोमा बीसौं शताब्दीमा लेखिएको क्लासिक साहित्य विषयको गोष्ठीमा भाग लिन पुगेका छौं  सूचना र निम्तो अकस्मात आएको थियो  प्राध्यापक आलोक भल्लाले लेखेका थिए तिमीले नेपाली भाषाको बीसौं शताब्दीको क्लासिक विषयमा विश्लेषण गरेको पत्र लेखेर प्रस्तुत गर्नुपर्यो  त्यस बाहेक एउटा सत्रको सभापति भएर बहस चलाउनुपर्यो   
	यसरी कार्यक्रम तयार पारेर तिनले पठाएको निम्तोले खुसी भएको थिएँ  आलोक भल्ला भारतमा र बाहिर प्रसिध्द एक खरा प्राज्ञिक मानिस हुन्  तिनले भारत र पाकिस्तानको पार्टिसन साहित्यमाथि महत्वपूर्ण काम गरेका छन्  ती रङ्गमञ्च विषयमा अध्ययन गरेका अङ्ग्रेजीका नै प्राध्यापक हुन्  साना काँटीका सेता छोटा दारी भएका ती भल्लालाई केही वर्ष पहिले अमृतसरमा भएको एउटा गोष्ठीमा बैरागी काँल्दाइले अघिल्लो दिन सेमिनारमा उद्घोषण गर्ने सेता दारीवाल मनमोहन मितवा ठानेर भनेका थिए आप बहुत आच्छा उद्घोषण करते है होकी भाइ  मैले भनेको थिएँ दाजु यी मनुवा अर्कै हुन्  शारदाजीले उनलाई चिन्ने बित्तिकै भनेको सुने आप हमारे काङ्ग्रेस पार्टीके अध्यक्ष सुशीलदा जैसे लगते हैं  भल्लाले मतिर सहारा मागेर हेरे  बेलुका मापसेमा ऊ र म बस्ता तिनले सोधे अभि मलाई नेपालका लेखकले किन अर्कै देख्छन्  के मेरो अनुहार र दारीमा शाश्वत अन्य द अदर देखिने कार्मिक व्यक्तित्व अङ्कित छ  खुब हाँस्यौं   
	मैले शारदाजीको परिचय दिएँ  मैले भने शारदाजी नेपालकी ठूली लेखिका हुन्  यी एक स्वाभिमानी र सिर्जनशील नारी हुन्  यी खाली भयो कि त्यस मुलुकको यात्रामा निस्किहाल्छिन्  यिनका पति यीसँगै जान्छन्  यी लुरी नै मानिस भए पनि पतिलाई लिएर तिलिचो हिमालको अठार हजार फिटसम्म पुगेकी छन्  म भए सक्ने थिइन  अनि तराई र भावरतिर पनि जान्छिन्  किताब लेखेकी छन्  यिनका पति नरहरि आचार्य मलाई मनपरेका राजनीतिज्ञ हुन्  यिनले चुनावमा राजा माओवादी एमाले सबैलाई हराए  नेपालका विख्यात वामपन्थी लेखक खगेन्द्र संग्रौलादेखि लिएर मजस्तो अराजकतावादी वाम ढल्कुवा पनि यिनको चुनावमा लाग्छौं  यी जोडी अद्भुत छन्  सुशीलदा भनेकै त्यही पार्टीका अध्यक्ष हुन्  ए राम्रै देखिँदो रहेछु  फेरि हाँस्यौं   
	आलोक भल्लाले अर्को कुरा खुलाए  म अब निराश भएँ  त्यो सेमिनारमा मलाई होइन भारतका नेपाली लेखकलाई बोलाउनुपर्ने थियो  भारतीय एकेडेमीले आयोजना गरेको भारतका भाषाहरूको सम्मेलन हो  उनीहरूले भल्लालाई भनेका थिए मलाई उनीहरू सम्मान गर्छन् तर उनीहरूलाई अनिवार्य बोलाउनुपर्ने थियो  मलाई अति असहज भयो  राति निद्रा परेन  भोलिपल्टको सत्रको सभापतित्व गर्दा कुरा भनिहालें  सभापतिले पहिले नै भाषण ठोक्न पाउँछन् भारतमा  मैले लामो बोलें  नेपालबाट अरू को जानेछन् मलाई थाहा थिएन  नमिता गोख्लेको निमन्त्रणामा आफूलाई मनपर्ने लेखक कवि शारदा शर्मा पनि जाने थाहा पाएर पुलकित भएको थिएँ  उधारोमा टिकट मिलाउनेदेखि सबै शारदाजीले मिलाइदिएको छँदो मेरोनिम्ति यति सहज यात्रा अघि कहिल्यै भएको थिएन  तर मेरो मनमा प्रतिनिधित्वको कुराले भने छोइरह्यो   
	क्लासिकको बहस अत्यन्त राम्रो भयो  भारतका विभिन्न भाषाका लेखकहरूले यस विषयमा बहस गरे  कहिलेकाहीं दिक्क लाग्दो यो प्राज्ञिक भेलामा केही नारी कवि र लेखक थिए  तिनले विचलन गर्ने वाणी हानिरहे  सिन्धी भाषाकी कवि र प्राध्यापक विम्मी सदारंगाणीले भनिन् जुन भाषाको अस्मिता मानिएको छैन त्यसमा कसरी क्लासिक हुनसक्छ  तिनको प्रस्तुति काव्यिक र मार्मिक थियो  कवि शारदाजीले पनि शास्त्रीयतामा विचलन ल्याउँदै भनिन् म एक स्वाभिमानी आमा हुँ  मेरा दुई छोरी मेरा क्लासिक हुन्  यसरी क्लासिकको बहस चक्रवातजस्तो उठिबस्यो  क्लासिकको अर्थ शास्त्रीय हँुदैन  यसलाई कसरी भन्ने विषयमा टुङ्गो नहुँदा धेरै छलफल भएका थिए  कालजयी साहित्य क्लासिक हो त  एउटा समाज र भाषाको परम्परामा धेरै कालसम्म रहेको र धेरै संस्करण आएको साहित्य क्लासिक हो कि त  अङ्ग्रेजी विभागका प्राध्यापकहरुको बाहुल्य रहेको त्यो सेमिनारमा क्लासिकको अर्थ बुझिबस्न समस्या परेन तर मेरो विचारमा त्यस शब्दको रूपान्तरण भएन  मैले क्लासिकलाई आमवृत्त फराकिलो पार्ने र निकै कालसम्म रहने साहित्यको रूपमा प्रस्तुत गरें   
	क्लासिक एक प्रकारले आफ्नो समयको आधुनिक साहित्य हो  म यहाँ आएर आमवृत्त भन्ने धारणालाई बढी प्रचार गर्ने जर्मन समाजशास्त्री हेबरमासको विचार ल्याउँछु  तिनको धेरै ठाउँमा प्रकाशित आधुनिकताएक अपूर्ण योजना भन्ने लेखमा ती भन्छन् आधुनिकता र क्लासिकको विभेद अव हराउँदै गएको छ  यथार्थमा आफ्नो समयको सच्चा आधुनिक रचना नै क्लासिक हुन्छ  उत्तरआधुनिकहरू हौसिएर हिजोको कुरा फालेर आउने नयाँ रचना नै क्लासिक हो भन्छन्  यो कुरामा विरोधाभाष छन्  सत्सठ्ठी सालको भानुजयन्तीमा सिक्किममा मलाई उत्तरआधुनिकताको विषयमा बोल्न बोलाएको प्रसङ्ग ल्याउँछु  त्यस समारोहमा मुख्यमन्त्री पवन चामलिङलाई साहित्यिक लेखनको निम्ति पुरस्कार दिने कार्यक्रम थियो  उनको उपस्थितिमा कार्यक्रम थियो  भित्तामा विशाल फलेक्सो टाँगिएको थियो  त्यसको एउटा छेउमा भानुभक्तको चित्र थियो भने अर्को छेउमा पवन चामलिङको फोटो थियो  मैले भने यो फलेक्सोको विपरीत समय र व्यक्तिको सान्निध्य उत्तरआधुनिक हो  त्यसैले भानुभक्त शास्त्रीय भएर विलुप्त भएनन् यस्ता उत्तरआधुनिक प्रयोगमा पनि आइरहे   
	सन्  मा नै तिनको रामायणको एक्काइस संस्करण आइसकेको थियो  त्यो क्रम जारी छ  ती क्लासिक भएका छन्  शनिबार कान्तिपुर कोसेलीले तेत्तीसजना स्थापित लेखकहरूसँग सोधेर निकालेको नतिजा त्यो बेला आएको भए मलाई मेरो यो क्लासिक बारेको विचार राख्न सजिलो हुने थियो  त्यस सर्भेक्षणमा लक्ष्मीप्रसाद देवकोटा पारिजात भूपी शेरचन विश्वेश्वरप्रसाद कोइराला र शंकर लामिछाने क्रमशः छानिएका छन्  क्लासिकको अर्थ त्यही हो  एउटामात्र उदाहरण दिन्छु  श्रवण मुकारुङजस्तो कविले नेपाली काव्यलाई भूपी शेरचनले भन्दा अघि लगिसकेका छन् तर पनि ती अहिले क्लासिक मानिँदैनन्  तेत्तीसजना स्थापित लेखकको मनको विम्ब र प्रभावमा कालिक र भावनात्मक कलेवर छ र त्यो क्लासिक निर्माणको आधार तत्त्व हो  भारतको बीसौं शताब्दीमा भारतपाक विभाजनले जन्माएको साहित्यबाट क्लासिक जन्मेका छन्  तर हामीलाई त्यो इतिहासको मर्माहत चोट वा ट्रउमाले छोएन  हाम्रो साहित्यमा हामीले भोगेको इतिहासको स्मृति र ट्रउमा विस्तारै आउनेछ  आज भर्खरै घटेको तात्तातै इतिहास लिएर लेखिएका कतिपय उपन्यासहरू घटना वर्णन र प्रतिवेदनजस्ता मात्र भएका छन्  उपन्यासको रूपमा मलाई तिनले खासै छोएका छैनन्  क्लासिक साहित्यलाई त्यहाँबाट पनि बुभन सकिन्छ   
	नेपाली क्लासिकको उत्पत्ति बीसौं शताब्दीको सुरुदेखि मुद्रण पुँजीवाद बनारसबाट आरम्भ भएपछि सुरु भएको हो  नेपालको साहित्यमा क्लासिक दक्षिण एसियाली साक्षर शास्त्रीय परम्परा र नेपाली लोक परम्पराबाट सुरु भएको मान्छु म  हाम्रो साहित्य बाहिरी साहित्यिक विचार र स्थानीय चेतनाको दोभानबाट लेखिएको देखिन्छ  शताब्दीको अन्तसम्मका साहित्यिक कृति हेर्दा दोभानका चरित्रहरू देखिन्छन्  म रूपमति मुकुन्द इन्दिरा मसान मुनामदन शिरीषको फूल मोदिआइनको चर्चा गर्छु  शताब्दीको अन्तमा लेखिएको पल्पसा क्याफे क्लासिक भएका प्रमाण म दिन चाहन्छु  आलोक मलाई शताब्दीको घेरा ननाघ्नु भन्छन्  म मान्दिन  कवि शारदाजी लेखनाथको पिन्जराको सुगा र भूपीको हामी कविताबाट उदाहरण दिन्छिन्  उनलाई लामो किताबको सूची तयार गरेको पढ्न समय दिंदैनन्  म दार्जिलिङतिरका क्लासिकहरूको उदाहरण दिंदै भन्छु सन् अस्सीको दशकको गोरखा आन्दोलन सुरु भएदेखि नेपाल र भारतको नेपाली साहित्य छुट्टियो  प्राध्यापक हरिश त्रिवेदी उनलाई इन्द्र राई उत्तरआधुनिक होइन आधुनिक लागेको तर्क राख्छन्  उनकोमा विद्यार्थीहरू राईमाथि अनुसन्धानका प्रस्ताव लिएर आएको अनुभव सुनाउँछन्  
	शारदाजी र म माथि डाँडोमा रहेको उदयपुर दरबारको किल्लामा गाडीमा जान्छौं  त्यहाँबाट विशाल सुन्दर राजस्थानको भूमि देखिन्छ  दरबारको पिन्जराभित्र शारदाजी लेखनाथको सुगाजस्तो उभिएको फोटो खिच्छु  क्लासिक भनेको साहित्यको एक मानक र समालोचनाको आधार हो  त्यो खुला परिवेशमा साहित्यमा क्लासिक र साधारणको भेद अर्थहीन भएको कल्पना गर्छु   
	 
	 
	 
	 
"
