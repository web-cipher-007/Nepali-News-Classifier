 संघीयतामा विकेन्द्रीकरणदुई महिनाअघि नेपाली कांग्रेसका संसदीय दलका नेता रामचन्द्र"
	दुई महिनाअघि नेपाली कांग्रेसका संसदीय दलका नेता रामचन्द्र पौडेलले एउटा चासो उठाएका थिए चितवनको एउटा चेपाङ ताम्सालिङ प्रदेशमा पर्दा ऊ सामान्य कामका लागि पनि काभ्रे आउनुपर्ने कुरा कति न्यायसंगत छ  अहिले कांग्रेसले फेरि जिल्ला नटुक्राउने आधिकारिक धारणा ल्याएको छ  अहिलेको बहसले कति प्रदेश प्रदेशका नाम के  त्यसको सीमा के भन्नेमा धेरै समय खायो  प्रदेश सरकारभन्दा मुनि स्थानीय सरकार हुन्छ कि हुँदैन  स्थानीय सरकारको भूमिकालाई कसरी किटान गरिन्छ  राज्य पुनर्संरचना तथा शक्तिको बाँडफाँड समितिले परिकल्पना गरेका स्वशासित क्षेत्रले स्थान पाउँछन् कि पाउँदैनन्  अझ सबैभन्दा तल समुदायले के जिम्मेवारी पाउँछ  संविधानमा यी कुराहरूलाई कसरी लेखिन्छन् भन्ने सिंगो बहस सुरु भएकै छैन  बहसलाई टुक्राटुक्रा र क्षतविक्षत पारिएको छ  अझ भन्नुपर्दा संघीयतासंँग डराएर धेरै बहस सृजना भएका छन्  प्रदेश र केन्द्रको अंशबन्डामा धेरैजसो बहस अल्भिएको छ  राजनीतिको उच्च तहको नेतृत्व भनौ वा नागरिक समाज प्रदेशहरूको बहसभन्दा तल झरेकै छैन  समुदाय र स्थानीय निकायका अधिकारको वकालत गर्नेहरूको स्वर काठमाडौ नआइपुग्दै कतै बाटोमा हराएको छ  काठमाडौ आइपुगे पनि त्यसले राजनीतिक तहमा हस्तक्षेप गर्नसकेको छैन  जो बोल्छन् उनीहरू केन्द्र र वरिपरि बसेर बोल्छन् किनभने त्यो उनीहरूको स्पेस हो   
	अबको खाँचो भनेको बहसलाई अलिकति समग्रमा लैजाने हो र अधिकारको बाँडफाँडमा केन्दि्रत गर्ने हो  यदि हामी स्थानीय निकायलाई धेरै अधिकार दिएर जिम्मेवार बनाउँछौं भने सामान्य कामका लागि प्रदेशको सदरमुकाम आउनै पर्दैन  नागरिकता जग्गा पासजस्ता काम समुदायको रहोवरमा स्थानीय निकायले गर्न सक्छ  यो र योजस्ता यस्तै अधिकारहरू स्थानीय निकायमा जाने हो भने प्रदेश सरकारको दर्शनका लागि नागरिकले दुःख बेहोर्नु पर्दैन  तर स्थानीय निकायको आकलन नगरीकन हरेक काममा प्रदेशको राजधानीमा आउनुपर्ने मानसिकताबाट बहस चलाइनु कि त संघीयतालाई खारेज गर्न खोज्नु हो कि त स्थानीय निकायलाई अधिकारसम्पन्न बनाउन नखोज्नु हो  अब स्थानीय निकाय भन्ने शब्दावलीको साटो स्थानीय सरकारको परिकल्पना गर्नुपर्छ  स्थानीय सरकार भन्नाले उसले केही निश्चित विषयमा कर उठाउँछ  आफ्नो क्षेत्रको विकास निर्माणको प्राथमिकता तोक्छ  साना जलविद्युतको उत्पादनदेखि अहिलेको बढ्दो खाद्यसंकटलाई टार्न के गर्नेदेखि उसले पीरचिन्ता लिन्छ  अधिकार चिन्ता चुनौती र अवसरले सम्पन्न स्थानीय सरकार अहिलेको आवश्यकता हो  तर काठमाडौबाट सोच्दा स्थानीय सरकारमा प्रतिनिधित्व गर्ने पात्रको यो क्षमता नै हुँदैन भन्ने मनसायले बहसको सुरुवात गरिन्छ  क्षमता छ कि छैन अधिकार र जिम्मेवारीबाट प्रमाणित हुने कुरा  
	हो  अधिकार र जिम्मेवारी दिन डराएर क्षमताको तगारो देखाउनु राजनीतिक रूपमा पाकोपन होइन  स्थानीय निकायभन्दा तल स्थानीय समुदाय जसले पानीको व्यवस्थापन गरिरहेका छन् वन व्यवस्थापन गरिरहेका छन् सिंचाइको व्यवस्थापन गरिरहेका छन् अहिले त अझ लघु जलविद्युत योजना चलाइरहेका छन्  समुदायले अभ्यास गरिरहेका र आफ्नो योग्यता र क्षमता प्रमाणित भइसकेका यस्ता विषय समुदायलाई नै छोड्नुको विकल्प छैन  समुदाय स्तरबाट हुन नसक्ने केही प्रशासनिक केही विकास निर्माणका काम स्थानीय सरकारका लागि जिम्मेवारी तोकिनुपर्छ  स्थानीय सरकार सबैभन्दा बढी पारदर्शी हुन कर लाग्छ किनकि ऊ त्यहीको स्थानीय वासिन्दा हो गाउँलेसंगको उसको सम्बन्ध स्थानीय सरकारको मात्रै नभएर छिमेकीको पनि हो दाजुभाइको पनि हो  त्यसैले सबैभन्दा बढी पारदर्शी जवाफदेही हुन स्थानीय सरकार बाध्य हुन्छ  गडबड त त्यहाँ पनि हुनसक्छ तर प्रदेश वा केन्द्रको गडबडभन्दा त्यहाँ धेरै कम गडबड हुन्छ   
	जिल्ला टुक्राउने कि नटुक्राउने भन्ने बहसलाई चितवनलाई आधार मानेर विश्लेषण गरौं  गैंडाकोट गाविस नवलपरासीमा पर्छ  गैंडाकोटका मानिस तरकारी किन्न भरतपुर आउँछन्  तर नागरिकता वा जग्गा पासका लागि कैयौ टाढाको सदरमुकाममा जानुपर्छ  अर्को उदाहरण तनहुँको देवघाट गाविस चितवनको सदरमुकाम आएर गाडी चढेर दमौलीतिरको यात्रा सोझ्याउँछ  अहिले कहाँ सामाजिक न्याय छ र नटुक्राउने प्रस्ताव अगाडि सारिएको  नेताहरूले चुनाव क्षेत्र र जनतासंगका सम्वन्धका हिसाबले बहसलाई त्यति साँघुरो पार्नु हुँदैन  भोलि ठाउँ फेरबदल भयो भने पनि नेताले जनतासंग नयाँ तरिकाले नयाँ शैलीले संवाद थाल्नुपर्छ उठाबसी गर्न थाल्नुपर्छ  अहिले संघीयताको बहस आफ्नो नेतृत्वलाई कायम राख्न र निर्वाचनलाई सजिलो बनाउनका लागि उठाइएको कुरा प्रष्टसंग बुझिन थालिएको छ  यो नेतृत्वको साँघुरो चिन्तन हो   
	अहिले हामी पहिचानसहितको संघीयताको ब्यापक सन्दर्भमा छौ  नवलपरासीको पहाडी भेग जहाँ मगरहरू बस्छन् उनीहरूलाई  सालको निर्वाचनमा पाल्पाबाट नवलपरासीमा पारिएको हो  पाल्पा अहिले पनि सबैभन्दा मगर बाहुल्य जिल्ला हो  मगर बाहेक अरूलाई सजिलोसंग चुनाव जित्नका लागि अहिले नवलपरासीमा मगर परेका हुन्  पहिचानसहितको संघीयताको अर्थ के हो भने अब नवलपरासीमा अहिले रहेका मगर गाविसहरू पाल्पामा गाभिनुपर्छ  पहिचानले गैरजनजातिहरूलाई साह्रै नै ठूलो आतंक ल्यायो  यो आतंक आउनुपर्ने कुरै हैन  सिधा अर्थ के हो भने जात मिल्ने भाषा मिल्ने खाना मिल्ने लगाइ मिल्ने मानिसहरू एकठाउँमा बसौ न भन्ने इच्छा र दाबी हो  यो इच्छा र दाबीलाई अर्थशास्त्रीय प्राज्ञिक बहसबाट छेक्न जरुरी छैन  स्वशासित क्षेत्रहरूको बारे बहस नै भएको छैन  स्वशासित क्षेत्रमा स्थानीय सरकार कति अधिकारसम्पन्न हुने  कति र कस्तो अधिकार स्वशासित क्षेत्रको सरकारलाई हुने  कस्तो अधिकार स्थानीय सरकारलाई हुने  यो बहस कहिले प्रारम्भ गर्ने हो  बरु खिचातानीमा स्वशासित क्षेत्रहरू कतै खारेज हुने त होइनन्  यदि स्वशासित क्षेत्र खारेज गरियो भने जनजातिको एउटा ठूलो समूहले यो संविधानको अपनत्व स्वीकार गर्न गाह्रो छ  जसलाई संघीयता चाहिएको हो उसले नै स्विकार गरेन भने त्यो संविधानको आयु कति होला  स्वशासित क्षेत्रको सरकारको अवधारणामा यसले स्थानीय निकायको सरकारको अधिकार कटौती गर्दैन  यसले धेरै अधिकार प्रदेश सरकारको कटौती गर्छ  किनभने प्रदेश सरकारभन्दा स्वशासित क्षेत्रको सरकार जनताको नजिक हुन्छ  मूल कुरा शासन पद्धतिलाई नजिक लैजाने न हो   
	अर्को कुरा सबै स्वशासित क्षेत्रमा स्थानीय निकाय जरुरी पर्छ कि पर्दैन  जस्तो जिरेलहरूलाई स्वशासित क्षेत्रको व्यवस्थापन गर्ने हो भने त्यहाँ स्थानीय सरकार नरहन पनि सक्छ  यो कुरा बहसमा लैजान जरुरी छ  स्वशासित क्षेत्रको भूगोल जनसंख्या सदरमुकाममा पहुँच हेरेर स्थानीय सरकारको परिकल्पना गरिनुपर्छ  तर धेरै ठाउँको स्वशासित क्षेत्रको अध्ययन गर्दा स्थानीय सरकारको जरुरी भने पर्छ  प्रदेश र केन्द्रको अंशबन्डाको विवादलाई तुरुन्त टुंगाई स्थानीय सरकार र स्वशासित क्षेत्रको बहसमा जान जरुरी छ  अधिकार प्रदेशमा मात्रै रह्यो भने त्यो जनताको पहुँचमा हुने छैन  असन्तुष्टि र आगोहरू त्यही उत्पन्न हुनसक्छन्  अहिलेको बाटो भनेको बहसलाई अब त्यता मोड्नु हो  शासन पद्धति जसरी हुन्छ जनताको नजिक पुर्याउनु एकमात्र हाम्रो अभीष्ट हुनुपर्छ   
	 
	 
"
