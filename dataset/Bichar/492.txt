संविधानसभा कि राजनीतिको नयाँ दौड सर्वसम्मत रुपमा बनाइएको संविधान र जनमुखी कार्यक्रमले मुलुकमा केही मात्र परिवर्तनको बोध हुन सक्छ "
	मेरो पछिल्लो पुस्तकको शीर्षक नेपाल रुमलिएको राष्ट्र नेसनस्टेट इन द वाइल्डरनेस करिब तीन वर्षपहिले राख्दा यतिका समयपछि पनि यही अवस्था रहला भन्ने लागेको थिएन  के यस्तो शीर्षक धेरै समयसम्म सान्दर्भिक होला भन्ने चासो रहनु स्वाभाविकै हुन्छ  तर नेपालको नियति सधैं अस्थिर र दिशाहीन राजनीतिमा रहने रहेछ भन्ने यकिन हुन थालेको छ र यस्ता पुस्तकको समयसीमा पनि तोकिने अवस्था नआउने रहेछ  संविधानसभाको कुरा उठेको सन्  देखि भए पनि यसको कार्यान्वयन भने सन्  मा मात्र भयो  तर यसको प्राप्तिका लागि कति त्याग र बलिदान गर्नुपर्यो नेपालीले  प्रजातन्त्र या लोकतन्त्र का नाममा अनेक प्रयोग भए र ती जम्मै अस्थिरता ल्याउनका लागि देखिए  जानेर नजानेर नेपालको राजनीतिक अवस्था झन् विकटिलो भयो  संविधानसभाको गठनले नेपाली जनता सार्वभौम छन् र उनीहरू आफ्नो संविधान आफैं दिन सक्छन् भन्ने पुष्टि भएको थियो  यो जनताको सबैभन्दा ठूलो उपलब्धि पनि थियो र छ  नेपालमा अब राजनीतिक अस्थिरता सकिएला जनताले सबै किसिमको राहत पाउलान् भन्ने आस थियो  तर संविधानसभाले काम पूरा नगरी चार वर्षपछि अवसान भयो  यसमा मुख्य सबै दल दोषी छन् किनभने उनीहरू कहिल्यै मुख्य विवादास्पद विषय पहिले सुल्टाउने काममा लागेनन्   
	संसदीय अभ्यास क्रममा नेपालले स्थापित संसदीय व्यवस्था भएका देशबाट सिकेको पाइँदैन  बेलायत भारत क्यानडा आदि देशहरू संसदीय सफल प्रयोगमा लागेका देशका रूपमा लिन सकिन्छ  तर विडम्बना के भयो भने पाकिस्तानमा संसद् पुनः स्थापनापछि नेपालमा पनि त्यही दोहोरियो  सन्  को जनआन्दोलनपछि पनि दोस्रोपल्ट विघटित संसद् ब्युँताइयो र त्यसैमा टेकी अहिलेको अन्तरिम संविधानद्वारा पूर्ण लोकतन्त्रमा जाने बाटो बनाइयो  यो बदलिँदो परिस्थितिका लागि सकारात्मक रणनीतिका रूपमा लिनुपर्ने थियो  युगान्तकारी निर्णय सम्पन्न भए र  वर्षको हिंसात्मक अवस्थाको अन्त्य भयो  
	आज विघटित संविधानसभा बहसको विषय भएको छ  के यो जगाउन मिल्छ  के यसले भोलि यस्तै परम्परा बसाई राजनीतिक दलका सुविधाअनुसार विघटन र जगाउने काम गराउने परिपाटी बसाउन उत्साहित गर्दैन  के नेपालको भावी राजनीतिक विकासलाई संस्थागत गर्न यसले मद्दत गर्ला  भारत विकासशील देशमा चलेको लोकतन्त्रको ठूलो उदाहरण हो तर त्यहाँ कहिल्यै पनि संसद् जगाउने खेल भएन  उनीहरू नयाँ चुनावमा जाने गरेका छन्  संविधानसभामा भारतीय नेताहरूको ठूलो प्रतिबद्धता र चाख भएकाले उनीहरू पूरै समय संविधान निर्माणका लागि समयभित्र संविधान ल्याउन सफल भएका हुन्  नेपालमा भने विभिन्न कारण विशेष गरी दल्ाका नेताहरूमा लोकतान्त्रिक संस्कार नदेखिनाले र संविधानसभाभन्दा कुर्सीको राजनीतिले प्राथमिकता पाएकाले यो सम्भव भएन   
	नेपालको राजनीतिक पुष्ठभूमि दलीय बनावट र समस्या अरू देशको भन्दा भिन्न भएकाले हामीले चाहेको समयमा संविधान आउन सकेन  नेपालमा  पछिका धेरै राजनीतिक घटना यसरी नै असफल भएका हुन्  संस्थागत विकास र संवैधानिक स्थायित्व नरहे पनि अन्य धेरै पक्ष सकारात्मक नभएका भने होइनन्  यसपल्टको असफलतामा पनि धेरै राम्रा कुरा परेका छन्  संविधानसभाले धेरै काम पूरा गरेको तर एकदुई मुख्य विषय बाँकी रहेकाले यसै ठाउँबाट अगाडि बढ्ने आधार बनेको छ  यसलाई पन्छाई अर्को बाटो लाग्दा राजनीतिक विचलन आउन सक्ने सम्भावना धेरै छ  दलका नेताका अनेक बोलीमा त्यस्तै विचलन देखिन्छ किनभने उनीहरू जनता सार्वभौम हुने बाटोभन्दा सजिलो र छोटो बाटोमा हिंड्न उद्यत भएको पाइन्छ  घरिघरि विघटित संविधानसभा या संसद्को पुनः स्थापनाले आजको राजनीतिक समस्या हल गर्न मद्दत गर्छ या यसले झन् जटिलता थप्छ जसरी विगतका अनुभवले देखाएका छन् त्यसतर्फ पनि सोच्नु आवश्यक छ   
	चुनावमा जाने निर्णयलाई सत्ता कब्जाको आँखाले मात्र हेरिनु हुँदैन  आजका दलहरूको बाध्यता र राजनीतिक धरातलको पनि लेखाजोखा वस्तुपरक आधारमा हुनसके त्यसको जवाफ नआउनेछैन  माओवादीलेले मात्र देशको राजनीतिमा निर्णायक भूमिका खेल्ने अवस्था भए सायद यस्तो आशंका गर्ने ठाउँ रहन्थ्यो  तर आज कुनै दल पनि निर्णायक अवस्थामा छैनन्  भोलिको चुनावमा माओवादीको आजकै जस्तो स्थान रहला या बढ्ला भन्ने आधार यकिन गर्न गाह्रै पर्छ  संविधानसभाको निर्वाचन छ महिना पर सरे पनि हामीलाई केही फरक पर्दैन  तर सक्षम र जनमुखी सरकारको भने आवश्यकता छ जसले चुनाव गर्ने र सरकार दरिलोचालले चलाउने काम गर्नुपर्छ  
	पहिले राजनीतिक दलहरूले चुनावमा जाने मनस्थिति बनाउँदा सार्वभौम जनताको इच्छाका आधारमा संविधान बन्ने ठाउँ रहन्छ  आजको संविधानको प्राथमिकता सहमति भएकाले अब गरिने अर्को राजनीतिक निर्णय संविधान फर्काउने गरिँदा हुन्छ तर यसले कतै भोलि यस्तै नजिर कायम हुँदै जाने त होइन भन्ने शंकाचाहिं रहन्छ  आज पहिले हालका प्रधानमन्त्रीले छोड्नुपर्ने सर्त प्रतिपक्षले राखेको छ तर केही मुख्य समस्या नसुल्टाई रामका ठाउँमा श्यामलाई प्रधानमन्त्री बनाउँदा मात्र के ती रहेका समस्या समाधान गरी संविधान ल्याउन अरू बाहिर पर्ने दलले सघाउलान्  के आज प्रतिपक्षले राखेजस्तै सर्त अरूले राख्ने अवस्था रहँदैन  संसदीय व्यवस्थामा कामचलाउ भनिने सरकारले चुनावपछि आउने सरकारलाई सत्ता सुम्पिने परम्परा विश्वव्यापी रूपमा चलेको छ  आज नेपालमा संसद् छैन र सहमतिकै आधारमा सरकार परिवर्तन गर्नुपरे गर्ने अक्षर र भावना वर्तमान संविधानको छ  आज अर्को प्रधानमन्त्री बन्ने आधार के हो  सरकारमा बस्ने दलले बाँकी रहेका समस्या समाधान गर्न गहन बहस चलाए सहमतिमा पुग्न सकिन्छ  संविधानसभाको चुनाव गर्ने या विघटित सभा पुनः स्थापना गर्ने र त्यसैका अनुमोदनका आधारमा संविधान घोषणा हुँदा समस्या हल हुने बाटो बन्छ  एकले अर्कालाई दोष दिएर या बिनातुकका भाषणबाजीमा लागेर सयम खेर फाल्ने बेला होइन अहिले   
	आज प्रतिपक्षमा हुने दलहरूले विशेष गरी कांग्रेस र एमाले राष्ट्रप्रमुख गुहार्ने पुरानो बानी छोडेको देखिँदैन  राष्ट्रपतिको भूमिकामा पहिले राजा वीरेन्द्रलाई आह्वान गरेजस्तो हस्तक्षेप चाहेको हो  गिरिजाप्रसाद कोइराला र मनमोहन अधिकारीले संसद् विघटन गर्दा दरबारको पश्चिम ढोकामा बिन्तीपत्र हाल्न जानेको लहरको सम्झना आज पनि ताजै छ  आज कुन संख्याका आधारमा राष्ट्रपतिले अर्को प्रधानमन्त्री बनाउने  सबै दलको सहमति मात्रले राष्ट्रपतिको पनि बाटो खोल्छ र उनले अर्को प्रधानमन्त्रीका लागि पहल गर्न सक्छन्  आज संविधानका धाराले मात्र राजनीतिक समस्या समाधान गर्न सक्ने अवस्था छैन  अचम्मको कुरा त के छ भने कतिपय दलका नेताहरूले साउन  गते पछि हुने राष्ट्रपतिको भूमिका बाहिर ल्याएका छन्  उनीहरूले नै राष्ट्रपतिको एजेन्डा बनाएको जस्तो आभास दिँदा राष्ट्रपतिको निष्पक्ष भूमिकामाथि भोलि प्रश्न उठ्ने ठाउँ रहन्छ  तर आजसम्मको राष्ट्रपतिको भूमिका सन्तुलित देखिन्छ र यस्तै भूमिकाले भोलिको राजनीतिलाई ठीक बाटामा हिँडाउन मद्दत मिल्छ  आफ्ना स्वार्थका लागि राष्ट्रपतिको भूमिका खोज्दा कुनै दललाई फाइदा हुँदैन उल्टै देशमा नयाँ जटिलता थपिनेछ   
	राजनीतिक रडाको मचाएर समय बर्बाद गर्नुभन्दा संविधानका विवादास्पद पक्ष मिलाएर सहमतिका आधारमा सरकार परिवर्तन गर्ने वातावरण बनाउनुपर्ने हो  बाबुराम भट्टराईलाई हटाउने अभियान मात्र चलाइँदा र यसैमा सबै अड्किएको कुराले विश्वसनीयताको वातावरण बनाउँदैन  यस्ता भनाइले मात्र अब आउने राजनीतिमा टिक्न दलहरूलाई मुस्किल पर्छ  जनताका समस्या झन् चर्किंदै गएका र दलहरूको क्षमता र जनविश्वनीयता खस्कँदै गएको अवस्थामा अबको राजनीतिले कुन मोड लेला भन्न सकिने अवस्थामा हामी छैनौं  राजाको एकाधिकारवादी शासनले केही पार लगाउन नसकेको नेपालको राजनीति अब लादिने एकाधिकारवादी या अक्षम राजनीतक दलका केही नेताले गर्लान् भन्ने केही आधार छैन   
	लोकतन्त्रका खोक्रा नाराले मात्र अब जनताका पीरमर्का हट्लान् भन्ने भ्रम सकिएको छ  आज सबै दलका नेताको क्षमताको आकलन नेपाली जनताले गरिसकेका छन्  भोलिका अनुहार पनि त्यति उज्याला देखिन सकेका छैनन्  सर्वसम्मत रूपमा बनाइएको संविधान र जनमुखी कार्यक्रमले केही मात्रामा मुलुकमा परिवर्तनको बोध हुन सक्छ  आज जनवाद समाजवाद पनि खाउवादमा परिवर्तन भएको देखिएको र सबै खेल केही राजनीतिक व्यक्ति या समूहमा सीमित हुँदा राजनीतिक भविष्य अस्पष्ट छ  अब संविधानसभाको बाटो छोडी सुविधाको बाटो खेाज्दा नेपालको राजनीतिको उफ्रिने परम्पराले कतै भड्खालामा पार्ने त होइन भन्ने हेक्का राख्नैपर्छ  संविधानसभाले बनाएको संविधानका आधारमा चुनाव भए कतै भोलिका लागि केही निकासको आस गर्न सकिन्थ्यो कि  यसको अर्को विकल्प हो अस्थिरता र हिंसात्मक राजनीतिको नयाँ दौडको थालनी   
	 
	 
	 
	 
	 
	 
	 
"
