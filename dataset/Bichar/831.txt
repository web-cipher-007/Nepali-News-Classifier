निष्ठाका सगरमाथाकुरा  साल असोजको हो  म त्रिभुवन विश्वविद्यालय राजनीतिशास्त्र केन्द्रीय विभागमा नेपालको राजनीतिमा गणेशमान सिंहको योगदानमा भाइभाका लागि उपस्थित थिएँ  "
	कुरा  साल असोजको हो  म त्रिभुवन विश्वविद्यालय राजनीतिशास्त्र केन्द्रीय विभागमा नेपालको राजनीतिमा गणेशमान सिंहको योगदानमा भाइभाका लागि उपस्थित थिएँ  विभागीय प्रमुख प्रा पन्नाकाजी अमात्यको नेतृत्वमा प्रा सुशीलराज पाण्डेसहित तीनजना प्राध्यापकको सामना गर्नुपरेको थियो  तीमध्ये प्रा पाण्डेले सोधेका थिए  सालको जनआन्दोलन हुँदा गणेशमान सिंह पार्टीको कुनै पनि पदमा थिएनन्  तर आन्दोलनको कमाण्डर उनी कसरी बने  मेरो जवाफ थियो गणेशमान सिंह प्रजातन्त्रका लागि आजीवन निस्वार्थ लडेकाले जनताको भरोसाका केन्द्र थिए  मलाई थाहा छैन मेरो उत्तर प्रा पाण्डेलाई उचित लाग्यो कि लागेन  तर आज मुलुक गणेशमान सिंहजस्तै निस्वार्थी नेताको अभावमा छट्पटाइरहेछ  निस्वार्थी नेताको शिला खोज्नुपर्ने अवस्था छ   
	 चैत  गते राति राजा वीरेन्द्रले बहुदल घोषणा गरी आन्दोलनकारीलाई वार्ताका लागि आह्वान गर्दासम्म गणेशमान प्रजातन्त्रका लागि अन्तिम लडाइँ लड्दै थिए  आन्दोलनको सफलतासँगै राजाले आन्दोलनकारी दलका नेताहरूलाई भेट्न थाले  त्यसैक्रममा नारायणहिटी दरबारमा राजा वीरेन्द्र र लौहपुरुष गणेशमान सिंहबीच नयाँ सरकारबारे कुराकानी भएको थियो  उक्त कुराकानीमा राजाले गणेशमानलाई प्रधानमन्त्रीका लागि अफर गर्नासाथ सिंहले आफूसँगै रहेका नेपाली कांग्रेसका कार्यवाहक सभापति कृष्णप्रसाद भट्टराईलाई देखाउँदै भनेका थिए सरकार  म प्रधानमन्त्री बन्दिन  किसुनजीले त्यो जिम्मेवारी सम्हाल्नु हुनेछ  अहिले त्यसरी आफूलाई प्राप्त प्रधानमन्त्री पद त्याग्न सक्ने निस्वार्थी नेता को होला  दिलैदेखि प्रधानमन्त्रीको पद आफ्ना मित्रलाई दिनसक्ने कुनै राम चन्द्र कमल नाथ प्रसाद र बहादुर यो मुलुकमा छैनन्  सबै कुर्सीकै लागि लालायित छन्  
	 सालमा वीरगन्जमा सम्पन्न पार्टी महाधिवेशनमा सभापतिका लागि बीपी कोइरालाले सुवर्ण शमशेरलाई समर्थन गरेका थिए भने गणेशमान आफै चुनाव उठ्न कस्सिएका थिए  त्यसको खुलासा गर्दै बीपीले आत्मवृत्तान्तमा गणेशमानजीलाई उद्धृत गर्दै लेखेका छन् तपाईपछि मैले पो त बन्नुपर्छ  पुस्तकमा बीपीले उल्लेख गरेका छन् त्यसबेला गणेशमानजीले ठूलो अभियान गर्नुभयो  सायद मेरो परिवार पनि विभाजित भयो  गिरिजाले गणेशमानजीलाई मत दियो कि के गर्यो मलाई थाहा भएन  अत्यधिक मतसाथ सुवर्णजी चुनाव जित्नुभयो  सान्दाजुको खिलापमा गिरिजाले गणेशमानलाई साथ दिनुमा ती दुईको क्रान्तिकारी अभियानको गठजोड मान्न सकिन्छ  यद्यपि उतिबेलै पार्टी सभापतिका लागि कस्सिएका उनले त्यसयता कहिल्यै सभापति पदका लागि मरिहत्ते हालेनन्  प्रजातन्त्रवादी र क्रान्तिकारी हुनु भनेको चर्का भाषण र पदप्रतिको आशक्तिमात्र होइन भन्ने उनले देखाए  पछिल्लो समय उनी बिना पदका पार्टीका सर्वोच्च नेता बन्न सफल भए  किनकि सिंह मास लिडर थिए   सालको जनआन्दोलनका बेला उनले भनेका थिए म कुनै पदाभिलाषी होइन  तसर्थ म कुनै पदमा रहुँ वा नरहुँ त्यसको ख्याल नगरी राष्ट्रको सेवा गरिरहनेछु  
	पञ्चायतको स्थानीय पद कब्जा गर्ने निर्वाचनमा उनले तत्कालीन काठमाडौं नगर पञ्चायतमा हरिबोल भट्टराईलाई उभ्याउँदै वसन्तपुरमा गर्जेका थिए गणेशानले आफ्नो लौरो उठाएको छ  अब जिताउनेहराउने काठमाडौंवासीको जिम्मामा छ  नभन्दै गणेशमानको लौरोलाई जनताले पत्याए   
	 सालमा बीपीको क्याबिनेटमा निर्माण मन्त्री रहेका सिंहमाथि तत्कालीन राजा महेन्द्रले एक लाख रुपैयाँ भ्रष्टाचार गरेको अनर्गल प्रचार पनि गरे  महेन्द्रले यसबारे बीपीसित गुनासो गरेपछि बीपीले भने यदि यस्तो हो भने प्रमाण दिनुस् म क्रिमिनल केस पनि चलाउन सक्छु  अनि महेन्द्रकै विश्वासपात्र विष्णुमणिलाई गोप्य रूपमा त्यसबारे छानबिन गर्ने जिम्मा दिइएको कुरा बीपीले आत्मवृत्तान्तमा लेखेका छन्  विष्णुमणिको गोप्य प्रतिवेदनले यस्तो रिपोर्ट दियो गणेशमानजीले एक लाख पैसा बनाएको देखिँदैन  काम सफा भएको छ  रुपैयाँको कुनै गोलमान भएको छैन  त्यसपछि गणेशमानमाथि चलाइएको भ्रष्टाचारको हल्ला कमजोर भयो  पदमा हुँदा होस् या नहुँदा गणेशमान सफेद चरित्रका उच्चकोटीका प्रजातन्त्रवादी नेताका रूपमा स्थापित हुन सफल भए   
	 सालमा प्रजातन्त्रको अपहरणपछिको त्रासदीपूर्ण अवस्थामा पनि गणेशमान र बीपी छुटेनन्  सुन्दरीजल सैनिक बन्दीगृहमा उनीहरू थुनिएका थिए  जेल बसाइको अन्त्यतिर बीपी राजासँग वार्ता गर्ने पक्षमा थिए भने गणेशमान त्यसको विरोधी थिए  बीपीले जेलबाट वक्तव्य दिने कुरामा गणेशमानले सहमति जनाएनन्  यस विषयमा बीपी पत्नी सुशीला र गणेशमानबीच भनाभनै भएको प्रसंग बीपीले आफ्नो आत्मवृत्तान्तमा उल्लेख गरेका छन्  गणेशमान वक्तव्य दिएर राजाको आदेशमा जेलबाट रिहा हुन चाहिरहेका थिएनन्  यद्यपि बीपीले वक्तव्य दिएपछि मात्रै उनले वक्तव्य जारी गरे  र भने मेरो नेताले भनेको म मान्छु  असहमत हुँदाहुँदै पनि आफ्नो नेताको आदर गर्ने र नेतृत्वले अंगीकार गरेको बाटो अनुुशरण गर्ने उच्च प्रजातान्त्रिक संस्कार गणेशमानमा थियो  यो संस्कारको अभाव अहिलेका नेताहरूमा खट्किन्छ   
	बीपीको निधनपछि नेपाली कांग्रेसमा त्रयनेताको अवधारणा विकास हुनपुग्यो  त्यसमा पनि किसुनजी पार्टीको कार्यवाहक सभापति गिरिजाबाबु महामन्त्री थिए भने गणेशमानचाहिं बिना पदका लौहपुरुष  यद्यपि उनी नै  सालको जनआन्दोलनको सर्वोच्च कमाण्डर बने  निरङ्कुश राजसंस्थालाई संवैधानिक बनाएर प्रजातन्त्र पुनःबहालीका लागि वामपन्थीहरूसित सहकार्य गर्ने रणनीति अख्तियार गरे  यतिबेलासम्म कांग्रेस वामपन्थीहरूसित भन्दा राजासित मिल्नुपर्छ भन्ने बीपीको अवधारणाबाट बढी परिचालित थियो  तर त्यो विन्दुबाट कांग्रेसको वामपन्थीहरूसितको दूरी कम हुनपुग्यो  र प्रजातन्त्र पुनःबहाली सम्भव भयो  गणेशमान सिंहमा राणाकालदेखि नै अंकुरित गणतन्त्रवादी सोच यहाँनेर कम्युनिष्टहरूसित मिलेको देखिन्छ  त्यसो त गिरिजाप्रसाद कोइरालाले पनि जीवनको अन्त्यतिर हिंसात्मक विद्रोह गरिरहेका माओवादीसित सहकार्य गरेर गणेशमानले लिएकै वामपन्थीहरूसितको सहकार्यलाई मूर्तरूप दिए  यद्यपि गणेशमानले वामपन्थीहरूको ध्वंसात्मक गतिविधिदेखि वाक्क भएर तीतो नपोखेका होइनन्  उनले भनेका थिए कम्युनिष्टहरू असभ्य हुन्छन्  
	 सालताका गणेशमान कम्युनिष्टको बेतुकको आन्दोलन र आफ्नै पार्टीको सरकारको असमावेशी शैलीप्रति खनिएका थिए  भारतसित गरिएको टनकपुर सन्धि र राज्य संयन्त्रमा हुर्काउन थालिएको नातावादका विरुद्ध गणेशमानले जेहादै छेडे  टनकपुर सन्धि अपारदर्शी भएको भनी आफ्नै पार्टी महामन्त्री तथा प्रधानमन्त्रीको राजीनामा मागे  पार्टी सभापतिलाई पत्र लेखी कारवाही गर्न माग गरे  त्यसबेला उनको उक्त पत्र लेटर बमका नामले चर्चित हुनपुगेको थियो   
	तत्कालीन प्रधानमन्त्री गिरिजाप्रसाद कोइरालाले सल्लाह नै नगरी जथाभावी आफ्ना मान्छेहरू नियुक्त गर्न थालेपछि गणेशमान थप क्रुद्ध बन्न पुगे  र चुनाव हारेकाहरूलाई महत्वपूर्ण पदमा नियुक्ति दिएपछि उनले त्यसको विरोधमा मुख खोले  बीस वर्षअघि गणेशमानले बाहुनवादको जेहाद छेड्नुपर्छ भन्दा उनलाई जातीय कुरा उछालेको भन्नेहरू आज के सोच्दा हुन्  अहिलेको जातीय र गैरजातीय ध्रुवीकरणको निप्टाराका लागि सिंहमन्त्र कांग्रेसले अपनाएको भए सायद यो स्थितिमा मुलुक पुग्ने थिएन कि  नत त्यसबेला गणेशमानले नेवाः प्रदेशको वकालत गरेका थिए न अहिले प्रकाशमान त्यसको पक्षमा छन्  यसबाट प्रस्ट हुन्छ सिंह परिवार हिजो पनि जातीय अग्राधिकारको पक्षमा थिएन र आज पनि छैन  तर गणेशमानले त्यसबेला उठाएका विषय निकै पेचिला थिए जुन अहिले समस्यामूलक बन्दैछ  त्यसबखत गणेशमानले संविधानले निर्दिष्ट गरे अनुसारको लोककल्याणकारी राज्यको अवधारण अपनाउन र विविध अनुहारलाई राज्यका विभिन्न संयन्त्रमा समेट्न सरकारसँग आग्रह गरेका थिए  तर उनको कुरामा ध्यान दिइएन   
	जीवनको अन्त्यतिर जब सिंहले पार्टी परित्याग गरे त्यसबेला उनी भन्थे आन्तरिक र बाह्य दुवै रूपमा राष्ट्रियताको पोया कस्न सक्नुपर्छ  त्यसका लागि बाह्य राष्ट्रहरूसँगको सम्बन्ध सुमधुर पार्नु त छँदैछ  आन्तरिक रूपमा पनि मुलुकको विविधतालाई राज्यले समेट्दै आत्मसम्मानको अनुभूतिसाथ विकासमा सरिक गराउनुपर्छ  आन्तरिक रूपमा सबल नहुँदा राष्ट्रियता कति कमजोर हुँदोरहेछ भन्ने दृष्टिचेत आज सबैलाई भएको हुनुपर्छ  त्यही युगचेतले उनी ज्यानको बाजी लगाएर राणाविरोधी क्रान्तिमा होमिएका थिए  
	प्रजापरिषदको सदस्य भई राणाशासन फाल्न सक्रिय रहेपछि  सालमा उनी अन्य नेतासँगै पक्राउ परे  चार जनालाई फाँसीको सजाय तोकिए पनि उनी लगायतकाले आजीवन कारावासको सजाय पाएका थिए  जेलमा बसेर राणाशाहीलाई फाली प्रजातन्त्र ल्याउन नसकिने निधो गर्दै  सालमा उनी केन्द्रीय कारागारको पर्खाल नाघेर भागेका थिए  त्यसबेला हल्ला चल्यो गणेशमान ढलबाट भाग्यो रे  उनीसँगको एक भेटमा यसबारे जिज्ञाशा राख्दा भनेका थिए जेलको पर्खाल नाघेर भागेको हुँ  तर तिनताका गणेशमान ढलबाट भाग्यो रे भन्ने मिथ नै बनेको थियो  यसले पनि उनलाई नेतृत्वमा स्थापित हुन सहयोग गर्यो  प्रसिद्ध समाजशास्त्री म्याक्स वेबरका अनुसार नेतृत्वमा पुग्नका लागि तीन गुण आवश्यक हुन्छ करिस्मेटिक मिथक र निरन्तर सक्रियता  समाजशास्त्री वेबरले भनेझैं गणेशमानमा नेतृत्वमा हुनुपर्ने पछिल्ला दुई गुण थिए  
	सादा जीवन नैतिकता इमानदारी त्याग स्वच्छता सहिष्णुता लचकता स्पष्ट वक्ता शान्तिपूर्ण क्रान्ति र मेलमिलापका उनी पक्षपाती थिए  निडरपन र निस्वार्थ भावलाई गणेशमान संस्कृति मान्नुपर्छ  यति हुँदाहुँदै पनि उनका पनि केही कमजोरी अवश्य थिए  जेलमा छँदा मंगलादेवी र बाहिरका साथीहरूलाई आक्कलझुक्कल चिट्ठी लेख्नु बाहेक उनले खासै केही लेखेनन्  
	जीवनभरि प्रजातन्त्र र मानवअधिकारका लागि संघर्ष गरेकाले सन्  मा संयुक्त राष्ट्रसंघद्वारा मानवअधिकार पुरस्कारद्वारा उनी सम्मानित भए  दक्षिण एसियाबाट यो पुरस्कार प्राप्त गर्ने उनी पहिलो राजनेता थिए  यसअघि नै उनी युनाइटेड पिस रन प्राइज र उ थान्त पिस प्राइजबाट सम्मानित भएका थिए  त्यसकारण पत्रकार रेवतीरमण सुवेदीले भनेझैं गणेशमान सिंह निष्ठाका सगरमाथा हुन्  
	 
	 
	 
	 
"
