साताका चर्चित कैदी नम्बर "मंगलबार साँझ सर्वोच्च अदालतले भ्रष्टाचारी ठहर गरेपछि निकै हतास देखिएका जयप्रकाश प्रसाद गुप्ता जेपी लाई लाग्यो अब राजनीतिक जीवन सिद्धियो  ""
	मंगलबार साँझ सर्वोच्च अदालतले भ्रष्टाचारी ठहर गरेपछि निकै हतास देखिएका जयप्रकाश प्रसाद गुप्ता जेपी लाई लाग्यो अब राजनीतिक जीवन सिद्धियो  प्रहरी कार्यकर्ता अनि शुभचिन्तकबीच घेरिएका उनले प्रतिक्रिया सुन्न ठेलमठेल गरिरहेका सञ्चारकर्मीलाई मनभित्रको त्यो छट्पटाहट पोखे मेरो राजनीतिक जीवन समाप्त भयो  पत्रकार मित्रहरू अब म तपाईंहरूसामु नेताका रूपमा आउने छैन   
	डिल्लीबजारको सदरखोरमा दुई दिन बिताएपछि जेपीको मुड र मोहडा दुवै फेरिएको छ  अनुहारमा देखिएको हतास मनोभाव र बेचैनी क्रमशः हट्दैछ भने एउटा नेताको नियति कानुनले तय गर्न सक्दैन भनेर आफ्नो राजनीति समाप्त भएको भन्ने पूर्व अभिव्यक्तिमा संशोधन गर्न थालेका छन्  बिहीबार अपराह्न उपप्रधानमन्त्री तथा गृहमन्त्री विजय गच्छदारसँग झन्डै पौने घन्टा वार्तालाप गरेपछि परिवार र शुभेच्छुकहरूसँग भेटेका उनले राजनीतिक भविष्यलाई लिएर चिन्तित नभएको बताए  जेल निरीक्षणको बहानामा पुगेका गच्छदार र गुप्ताबीच वार्तालाप हुँदै गर्दा जेल परिसरमा सूचना तथा सञ्चार राज्यमन्त्री सुरिता साहसहित परिवारका सदस्य र शुभचिन्तकहरू प्रतीक्षारत थिए   
	राजनीतिक भविष्यलाई लिएर उहाँ त्यस्तो धेरै निराश हुनुहुन्न बिहीबार भेटेर फर्किएका तुलानारायण साह जेपीको भनाइ उद्धृत गर्दै भन्छन् एउटा नेताले संविधानको धाराउपधारा पल्टाउँदै राजनीति गर्दैन  एउटा चुनाव लड्न नपाउने प्रावधानलाई म एउटा चुनाव हारेका सम्झुँला तर मधेसी जनताका लागि राजनीतिमा सक्रिय भइरहन्छु  झन्डै दुई दसकदेखि जेपीसँग निकटको सम्बन्ध राख्दै आएका राजनीतिक टिप्पणीकार साह  मा उनी सञ्चारमन्त्री हुँदा मन्त्रायलमा सचिवालय सदस्य थिए  जेपीले साहलाई गच्छदारसँग भएको वार्तालाप सुनाएछन्  मलाई जेलमा कसरी बस्नुपर्छ सिकाइरहनु पर्दैन  बरु संविधान निर्माणमा मधेसमाथि षड्यन्त्र हुनसक्छ ध्यान दिनुहोला जेपीको कथन उद्धृत गर्दै साह भन्छन्  सुटुक्क सदरखोर पुगेका गच्छदारले खानेबस्ने व्यवस्था केकस्तो छ भनेर सोधेपछि उनले त्यस्तो जवाफ फर्काएका थिए   
	एउटा समय यस्तो थियो जतिबेला जेपी र गच्छदारको जोडी चर्चाको विषय  
	बन्थ्यो  त्यो बेला धेरैले त्यो जोडीलाई जेपीको दिमाग र विजयको बल भनेर संज्ञा दिन्थे  विराटनगरको महेन्द्र मोरङ क्याम्पसबाट विद्यार्थी राजनीति गर्दा दुवै नेविसंघका खम्बा मानिन्थे  तिनताका गच्छदार स्ववियु सभापति थिए भने जेपी सचिव  तर यी दुईको सम्बन्ध सधैं एकनासको चाहिँ रहेन  कहिले धेरै मिल्ने र कहिले एकअर्काबीच वक्तव्य निकालेरै पनि आलोचना गर्ने गर्थे समकक्षी पुरञ्जन आचार्य भन्छन् जेपी र गच्छदार बीचको सम्बन्ध हेट एन्ड लभ भनेजस्तो हो  
	 साल बैसाख  गते जन्मेका जेपीमा राजनीतिक चेत  वर्षकै किशोरावस्थामा आएको रहेछ  हामीहरू झन्डै उस्तै समयमा  सालतिरबाट विद्यार्थी राजनीतिमा लागेका हांै आचार्य भन्छन् सप्तरीको सामान्य पारिवारिक पृष्ठभूमिमा जन्मेर किशोरवयमै लोकतान्त्रिक आन्दोलनमा संगठित हुनु र त्यसका लागि सक्रियता देखाउनु उनको जीवनको उज्यालो पक्ष थियो  राजनीतिक सक्रियताका हिसाबले जेपीका ती उज्याला दिन र अहिले कैदी नम्बर  हुँदासम्मको यात्रामा उनले विभिन्न चरण पार गरेका छन्   
	पहिलो विद्यार्थी राजनीतिक काल  जतिबेला उनी नेविसंघमा आबद्ध थिए  कोइराला परिवारको एउटा सदस्यजस्तै हैसियत राख्थे  वीपी गिरिजा र सुशील कोइरालाहरूले रुचाउने पात्र थिए  झन्डै  वर्ष विराटनगरमा सक्रिय रहँदा उनले नेतृत्व क्षमता विकास गरे  दोस्रो उनको पत्रकारितातर्फ पनि रुचि थियो   सालमा काठमाडौं आएपछि राजनीतिसँगै पत्रकारितामा लागे  उमेश गिरी प्रकाशक र उनी सम्पादक भएको पूर्व क्षितिज भन्ने पत्रिका निस्कन्थ्यो आचार्य सम्भिन्छन् म पनि त्यसमा अन्तर्राष्ट्रिय विषयमा स्तम्भ लेख्थेँ  केही वर्ष पूर्व क्षितिज निस्किएर बन्द भयो  त्यसपछि जेपीले  सालसम्म देशान्तर साप्ताहिकमा काम गरे र स्तम्भ पनि लेखे  काठमाडौं आएको केही वर्ष कोइराला परिवारसँगै बसे पनि जेपीको राजधानी बसाइ संघर्षपूर्ण थियो   सालमा उनको बैंक खातामा जम्माजम्मी  हजारमात्रै हुनुले पनि उनको त्यो अवस्थालाई धेरै हदसम्म झल्काउँछ   
	झन्डै साढे तीन दसक लामो उनको राजनीतिको तेस्रो चरणचाहिँ  को राजनीतिक परिवर्तन अझ पहिलो आमनिर्वाचनपछि प्रारम्भ भयो  निर्वाचनमा पराजित भए पनि कोइराला परिवारसँगको उनको निकटता र घनिष्टताले यहाँनेर फलदायी  
	भयो  तत्कालीन प्रधानमन्त्री गिरिजाप्रसाद कोइरालाले चुनाव हारेका उनलाई प्रेस सल्लाहकार नियुक्त गरे  यहींबाट उनमा सत्ता राजनीतिको स्वाद बस्यो र त्यसप्रतिको मोह बढ्दै गयो   मा मध्यावधि निर्वाचनबाट सांसद जितेर आएपछि पराराष्ट्र तथा मानवअधिकार समितिको सभापति भए   असोजमा सूर्यबहादुर थापा नेतृत्वको कांग्रेसराप्रपा गठबन्धन सरकारमा सूचना तथा सञ्चार राज्यमन्त्री भए र  माघमा कृषि तथा सहकारी मन्त्री  यतिन्जेलसम्म पनि यी कोइराला परिवारका बफादार थिए  कोइराला गुटका पक्षमा खुलेर लागेका जेपीले त्यस क्याम्प विरोधीहरूको उछितो काढ्नेगरी विरोध गर्थे र पत्रपत्रिकामा लेख लेख्थे आचार्य भन्छन् तर कालान्तरमा उनको कोइराला परिवारसँग सम्बन्ध बिगि्रयो  
	कोइराला परिवारसँगको सम्बन्धमा दूरी बढेपछि उनी शेरबहादुर देउवातर्फ लागे  उनको नेतृत्वमा  साउनमा बनेको सरकारमा उनी सूचना तथा सञ्चारमन्त्री  
	बने  कांग्रेसमा गिरिजा र देउवा समूहबीच दूरी बढ्दै गयो र अन्ततः पार्टी विभाजित हुनपुग्यो  त्यसैताका पूर्वराजा ज्ञानेन्द्रले  असोज  गते निर्वाचित प्रधानमन्त्रीलाई अपदस्थ गरिदिए  भ्रष्टाचार र अनियमितता बढेर दलका नेताहरू अत्यन्त अलोकपि्रय भएको बखत थियो त्यो   
	त्यसपछि बनेको सरकारले गैरकानुनी आर्जन गरी भ्रष्टाचार गर्नेहरू विरुद्ध छानबिनको अभियान चलायो  जसमा जेपी पनि परे  उनलाई अख्तियार अनुसन्धान दुरुपयोग आयोगले  कात्तिक  गरे पक्राउ गरी छानबिनका लागि हिरासतमा राख्यो   पुस  गते धरौटीमा छोडिएका उनलाई पुनः चैत  गते थुनियो  अख्तियारको थुनापछि उनको राजनीतिक जीवनमा नयाँ मोड आयो  कांग्रेसले निलम्बन गरेको थियो भने सञ्चार पनि निकै खनिएको थियो साह भन्छन्  थुनामा बस्दाको पीडा पार्टीले निलम्बन गरेको तथा सञ्चार क्षेत्रले पनि खेद्न थालेपछि उनी विरक्तिएका थिए  कांग्रेस फर्केर राजनीतिलाई निरन्तरता दिने कि क्षेत्रीय राजनीतिमा सक्रिय हुने द्विविधामा भएकै बेला उनको भेट उपेन्द्र यादवसँग भयो   मा भएको फोरमको राष्ट्रिय सम्मेलनले यादवलाई अध्यक्ष र जेपीलाई महासचिव चयन गर्यो  
	यादवसँग केही अन्तरविरोधका बाबजुद गैससकै रूपमा रहेको फोरमको संगठन विस्तारमा जेपी तराईका विभिन्न जिल्ला दौडिए  पछि  कात्तिकमा निर्णय प्रक्रियामा यादवले व्यक्तिवादी प्रवृत्ति देखाएको र संगठनलाई समावेशी र सन्तुलन बनाउन नसकेको भन्दै राजीनामा दिए  भारतको रक्सौलमा भएको बैठकले  चैत  गते फोरमलाई दलका रूपमा दर्ता गर्ने निर्णय गर्यो र  सदस्यीय केन्द्रीय समिति गठन गर्यो  फोरममा नअटाएपछि जेपी अर्को क्षेत्रीय संगठन निर्माणको अभियानमा लागे  तराई मधेस लोकतान्त्रिक पार्टी खोल्ने तयारीका क्रममा उनले पार्टीको नाम र विधान जुराए तर पछि गच्छदारको भूमिकाका विषयमा कुरा नमिलेपछि त्यहाँ पनि रहने अवस्था बनेन  त्यसपछि पुनः फोरममै फर्किए गच्छदारसहित  फोरम पटकपटक विभाजित भएर चिराचिरा भएको छ  हाल एउटा चिरा फोरम गणतान्त्रिकका उनी अध्यक्ष छन्   
	पटकपटक विभिन्न महत्त्वपूर्ण जिम्मेवारी र केही गर्ने अवसर पाएका जेपी किन  
	चुके  सत्ता राजनीतिमा अभ्यस्त हुँदै जाँदा शक्ति र पदको आकांक्षी बन्दै गए र त्यो गुम्ला भन्ने भयमा बाँचे आचार्य भन्छन् अवसर पाउँदा पनि त्यसको उपयोग गर्न नसक्नु कांग्रेसमा र त्यसपछि मधेसी एजेन्डासहितको राजनीतिमा आएपछि पनि उनमा जुन अस्थिरता र उतारचढाव देखिन्छ त्यो शक्ति र पद जोगाउनकै लागि भन्ने लाग्छ  जेपीले मधेस एजेन्डा सार्नुलाई उनी रणनीति ठान्छन्  उनको बुझाइमा मधेसी एजेन्डा सारेर उनले प्रतिक्रियाको राजनीति गर्न खोजे  भ्रष्टाचारको मुद्दामा फँसेपछि उनमा एकप्रकारको अस्थिरता देखिन्छ  राजनीतिक क्यारियर दाउमा पर्यो त्यसबाट मुक्त हुने उपायको खोजी गर्ने क्रममा क्षेत्रीय राजनीतिलाई अँगाल्न पुगे उनी थप्छन्   
	साहचाहिँ जेपीलाई मधेसका प्रखर विचारक मान्छन्  उनलाई कम बोल्ने बोल्दा पनि तौलिएर र कूटनीतिक ढंगले बोल्ने कला भएको नेता मान्छन्  तर अरूभन्दा फरक देखिन खोज्ने सम्झौता नगर्ने बानीले उनको मान्छेहरूसँगको सम्बन्ध कहिले गाढा त कहिले टाढा हुने गर्छ उनी भन्छन्  भ्रष्टाचार ठहर भएको छवि र अरू विवादित पक्षलाई एकातिर पन्छाएर हेर्दा जेपीको अध्ययन गर्ने बानीको चाहिँ धेरैले तारिफ गर्छन्  साहले भेट्न जाँदा केही पुस्तक लगिदिएका छन्  धेरैले उहाँलाई पुस्तक पढ्न र लेख्न सुझाएका छन् उनी भन्छन्   
	अख्तियारको थुनामा बस्दा उनले थुप्रै पुस्तक पढे र अख्तियारको थुनामा मेरो सम्झना पुस्तक लेखे पनि  जसले राम्रै चर्चा पायो  उक्त पुस्तकको परिचयमा उनले एक ठाउँमा लेखेका छन् अझै केही सयम थुनामै रहेको भए धेरै कुरा लेख्न सकिन्थ्यो  तर लेख्न मात्रका लागि थुनामा बस्नु कसको विकल्प हुन्छ र  यद्यपि यो अनिच्छित अवसर फेरि एकपटक उनलाई जुरेको छ  के अब रिहा हुँदा उनी अर्को पुस्तकसहित आउलान्   
	 
	 
	 
	
"
