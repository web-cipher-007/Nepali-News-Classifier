 संघीयताको ज्वरो"संविधानसभाको अकाल मृत्यु होस् या दलहरूभित्रको किचलो यी सबैको जड संघीयता बनेको छ  ""
	संविधानसभाको अकाल मृत्यु होस् या दलहरूभित्रको किचलो यी सबैको जड संघीयता बनेको छ  एमालेभित्र जनजाति र मधेसी नेता प्राविधिक रुपमा मात्रै पार्टीभित्र रहेकोमा अब जिम्मेवारीबाट अवकास गरेर आफ्नो पार्टी र समग्र देशको राजनीति भविष्यको पश्चगमनको रोडम्याप प्रस्तुत गरेको छ  अहिले समयमा संविधान नबन्नुको प्रमुख कारण संघीयता हो  दोष जसले जसलाई जे लगाए पनि हुन्छ  तर संघीयतालाई पचाउन नसक्दा संविधानसभाको मृत्यु भएको हो  संघीयताको ज्वरोले टाइफाइडको स्वरुप लिएपछि सभाको मृत्यु भयो  दलहरू अत्यन्तै विभाजित देखिए   
	संघीयताको बाटो मधेस र रोल्पाले कोरेको हो  अरु त्यो बाटो बाध्यताले पछिपछि हिंडेका हुन्  तर अहिले बाध्यता सतहमा आएको मात्रै हो  हिजोदेखि नै धेरै दल र व्यक्तिहरूलाई संघीयता हजम थिएन  डर र लाजले मात्रै बोल्न मिलेको थिएन  जब संघीयतामा पहिचानको मुद्दा थपिएर आयो  यसले स्पष्ट रुपमा ज्वरोलाई टाइफाइडमा रुपान्तरित गर्यो  एमालेलाई मात्रै हेर्ने हो भने पार्टीभित्र संघीयता चाहिंदैन भन्ने विचार दर्ज भइरहेको छ  अर्कोतिर पहिचानसहितको संघीयता धेरै पहिला दर्ज भएको हो  एमाले भित्रको मूलधार दुईतिर तानिएको  
	छ  मूलधारको मुख्य लाइन संघीयता तर अधिकार र पहिचान बिनाको संघीयता थियो अर्थात महेन्द्रले देखाएको बाटो  अञ्चल  जिल्ला  एमालेको मात्रै कुरा हैन  कांग्रेसको पनि संघीयताबारे यस्तै हविगत हो  एमाओवादी जसले संघीयतालाई राजनीतिक रुपमा स्थापित गर्न त सक्यो तर त्यसलाई मूर्तीकरण गरी व्यवहारमा व्यवस्थापन गर्न सकेन  दलहरूको मात्रै कुरा होइन दाताहरूको फूलबारीमा हुर्किएका नागरिक समाज पनि संघीयताको विपक्षमा नै छन्  एमालेको हकमा त अझ एमाले यस्तो पार्टी हो जो दाताको गमलामा राखिएका नागरिक समाज भनिएका व्यक्तिको विचारमा आफ्ना धेरै अडान तय गर्छ   
	संघीयताको सोझै विरोध गर्नुभन्दा अहिले केही नयाँ काइदाहरू झिकिएका छन्  पहिचानको राजनीतिलाई जातीय डालोमा हालेर आजकल वर्गका गफ हुनथालेका छन्  प्रदीप गिरी हुन् या प्रदीप नेपाल कम्युनिष्टहरूले वर्ग छोडेर जाततिर लागे भनेर ढोल पिटेका छन्  माओवादी कार्यकर्ताहरूलाई पनि कताकता मनभित्र असजिलो लागेको छ  पार्टी वर्ग छोडेर जाततिर लहसिएको हो  
	त  यतिबेला सत्यलाई छोडेर कम्युनिष्टका शास्त्र झिकिएको छ  शास्त्रमा वर्गकै ब्याख्या धेरै छ  केन्द्रीयताले अपमानित बनाएको सिंगो जनजाति र मधेसी समुदायसंग देखिएको अन्यायको सत्यलाई अस्विकार गर्न खोजिएको छ   
	माक्र्सवादले कतै भनेको पनि होला सम्पूर्ण शोषणहरूको अन्त्य हो भनेर तर त्यो कुरा छोपछाप बनाएर लुकाउन खोजिएको छ  सत्य के हो भने नेपालमा वर्गीय र पहिचानका मुद्दाहरू दुवै जटिल छन्  संघीयतामार्फत पहिचान स्थापित गर्ने र विकेन्दि्रत राज्यप्रणाली स्थापित भएपछि वर्गीय मुद्दाहरूको सम्वोधन गर्ने आ आफ्ना राज्यका वर्गीय मुद्दाहरू सम्वोधन गर्ने रणनीति तयार गर्ने अहिले वर्गको कुरा उचाल्नु पहिचानलाई सहन नसक्नु मात्रै हो र संघीयतालाई खारेज गर्न खोज्नु हो  पहिचानलाई खारेज गर्न खोज्दा कांग्रेस एमाले शुद्ध र चोखा बाहुनहरूको पार्टीमा रुपान्तरित हुने अभियानमा छन्  यस अभियानमा सबैभन्दा अगाडि एमाले देखिएको छ  पहिचानलाई केवल कोरा नाराका रुपमा ब्याख्या गरिएको छ  पहिचान आत्मसम्मानको लागि सबैभन्दा ठूलो मुद्दा हो  आत्मसम्मान नपाएको एउटा ठूलो समुदायले आफ्नो प्रगतिका लागि अगाडि बढ्ने आँट गर्न सक्दैन  सबैको पहिचान र सहअस्तित्वको मुद्दाले ज्वरो नआउनुपर्ने हो  आफ्नो घर भत्किए भत्कियोस् तर पनि पहिचानसहितको संघीयतालाई विरोध गर्नु अहिले केही राजनीतिक दलहरूको धर्म बनेको छ  राजनीतिक र प्राज्ञिक रुपमा पर्याप्त बहस नहुँदा र केही परम्परागत अवधारणाले संघीयताको गर्भबाट अहिले नेपाली समाजमा ज्वरो बढेको छ  
	पहिचानको सवाललाई सोझै जातीय सवालसंग जोडिएको छ  जातीय राज्य हानिकारकको रुपमा व्याख्या गरिएको छ  संघीयता पक्षधरका दस्तावेजहरू अध्ययन गर्ने हो भने जातीय राज्यको दाबी कही छैन  फेरि अर्को कुरा अब नेपालमा बन्ने संविधान आधारभूत मानवअधिकारको मान्यताबाट बाहिर बन्न पनि सक्दैन  मानौ तमुवानमा धेरै थरी जातिहरू छन् जसले निर्वाचन लड्ने समान हक पाउँछन्  बोल्ने लेख्ने र हिँडडुल गर्ने स्वतन्त्रता सबैले पाउँछन्  आआफ्ना धर्म र चाडवाडहरू रीतिरिवाजहरू सबैले स्वतन्त्रतापूर्वक मनाउन पाउँछन्  बसाइँसराइको अधिकार सबैलाई हुन्छ  यस्तो राज्यको परिकल्पना हामीले गरेका हौ भने नामका आधारमा कसरी जातीय राज्य भयो  अब छलफल उल्टोबाट त्यसो हो तमुवान नाम किन चाहियो  यो वास्तवमा पहिचान वा आत्मसम्मानका लागि जरुरी हो  र आफ्नो विकास आफैले गर्नका लागि उपयुक्त वातावरण तयार पार्नु हो  एउटा सिंगो समुदायको सशक्तीकरण हो  यही सशक्तीकरणको माध्यमद्धारा आआफ्नो राज्यहरूको विकासको गोरेटो खन्ने हाम्रो अभीष्ट बनाउनुपर्छ  यस दृष्टिकोणबाट हेर्दा संघीयता ज्वरो ल्याउनुपर्ने कुनै कारण छैन   
	संघीयताको बहस संगसंगै हाम्रो राष्ट्रियताको बहस पनि तोडमोड भएर आएको छ  अर्थात संघीयताले राष्ट्रियतालाई कमजोर बनाउँछ  के केन्द्रीयताको अवधिमा हाम्रो राष्ट्रियता बलियो भयो  अझ अर्को प्रश्न जरुरी छ  राष्ट्रियता भनेको के हो  वीपीले आफ्नो प्रवचनमा एक ठाउँमा भनेका छन् राष्ट्रियता अरु केही नभएर जनताहरूको साझा संकल्प हो  साझा प्रयास हो  साझा हस्तक्षेप हो  केन्द्रीयताले हाम्रो राष्ट्रियतालाई क्षतविक्षत बनायो  केन्द्रीय मेसिनलाई नेपालका अधिकांश समूहहरूले अस्विकार गरे र राष्ट्रियता सिंहदरवारको भागमा पर्यो  सिंहदरवारसंग नागरिकको वैमनस्यताले राष्ट्रियता खण्डित भयो  सामूहिक भावना र संकल्प केही भएनन्  राष्ट्रियता ज्यादै कमजोर भयो  यस अर्थमा नेपालमा राष्ट्रियता टुक्राटुक्रामा विभाजित भएको देश हो  अवधको राष्ट्रियता मिथिलाको राष्ट्रियता लिम्बुवान वा तमुवानको राष्ट्रियता कहिले एक सूत्रमा बाँधिएन  केन्द्रले कहिले एक सूत्रमा बाँध्न सकेन  अर्को भाषामा भन्ने हो नेपालको राष्ट्रियता छरिएर रहेको फूलहरूजस्तो हो  अब संघीयताको सन्दर्भमा फूललाई छोडेर माला बनाउने हो  जहाँ सबै फूलहरूको अस्तित्व र सम्मान हुन्छ  सिंगो एउटा माला पनि बन्छ  यस प्रकृयाले हाम्रो राष्ट्रियता अत्यन्तै मजबुत भएर जान्छ  सामूहिक संकल्प र भावनाहरू एक ठाउँमा जोडिन्छन्  तर बहस उल्टो छ र उल्टो बहसले ज्वरो निकालेको छ   
"
