संविधान निर्माणको व्यावहारिक बाटोचार वर्षको पर्खाइपछि मुलुकले संविधान पाउन सकेन  "
	चार वर्षको पर्खाइपछि मुलुकले संविधान पाउन सकेन  मुलुकको इतिहासका महत्त्वपूर्ण चार वर्ष खेरमात्र गएनन् विकृति विसंगति र अराजकताले संस्थागत हुने अवसर प्राप्त गर्यो  हुन त संविधान निर्माणको प्रायोजित प्रक्रियाको उद्देश्य जनताका लागि संविधान निर्माण नै थिएन  संविधानसभाको आवरणमा नेपालका मौलिक तथा स्थापित संस्था र आजसम्म नेपालले स्थायित्वको दिशामा संस्थागत गर्दै लगेका वैधानिक मान्यता र व्यवहारहरूलाई समाप्त गर्ने थियो  नेपाललाई लामो समयसम्म संवैधानिक र राजनीतिक अस्थिरतामा राख्ने प्रपञ्च थियो जुन कुराका लागि आधार स्थापित गर्ने कुरामा संविधानसभा एउटा प्रयोगमात्र थियो र जुन सफल पनि भयो  
	सतहमा जेजस्ता शक्ति र पात्र देखिए पनि आजभन्दा झन्डै  वर्षअघि राणा प्रतिनिधिमण्डल समक्ष भारत सरकारद्वारा प्रस्तुत पाँच सूत्रीय प्रस्ताव र भारत सरकारको सक्रियतामा सम्पन्न  बुँदे सहमतिले मूलतः नेपालमा संविधानसभाद्वारा संविधान निर्माण गर्ने प्रक्रियालाई स्थापित गराएको थियो  पछिबाट जसको प्रमुख उद्देश्य नेपालका लागि एउटा प्रजातान्त्रिक मूल्यमान्यतामा आधारित संविधान नभई नेपालका प्रमुख आन्तरिक शक्तिहरूको सहमतिमा निर्माण गरिएको नेपाल आधिराज्यको सविधान  र नेपालको सबैभन्दा पुरानो संस्था राजसंस्था लाई समाप्त गर्नु थियो  
	सैद्धान्तिक रूपमा संविधानसभा संविधान निर्माणको लोकपि्रय माध्यम भए पनि आज फर्केर हेर्दा लाग्छ नेपालजस्तो मुलुक जहाँ मुलुकभित्र र बाहिरबाट संविधानसभालाई संवैधानिक र राजनीतिक अस्थिरता संस्थागत गराउने माध्यमका रूपमा प्रयोग गर्न चाहने शक्तिको बलियो प्रभाव र उपस्थिति थियो त्यस स्थितिमा संविधान निर्माणका अन्य विधि र प्रक्रियामा नेतृत्व वर्गको ध्यान जानसकेको भए सम्भवतः आज यो परिस्थिति आउँदैनथ्यो कि   को राजनीतिक परिवर्तनलाई संस्थागत गराउन संविधानसभाद्वारा संविधान निर्माण गर्ने प्रक्रिया सही माध्यम हुनसक्दैन भनी धेरै व्यक्तिले त्यसबेला बोले र लेखे पनि  तर संविधानसभाका लागि सिर्जित कृत्रिम वातावरणमा त्यस प्रकारको आग्रहले खासै अर्थ राख्न सक्ने स्थिति थिएन  फलस्वरूप मुलुकको क्षमता वास्तविकता राष्ट्रिय स्वार्थ र बाह्य स्वार्थ बुझेकाहरू एक्लिंँदै गए  मुलुक संवैधानिक अस्थिरताको अन्त्यहीन दिशातर्फ अघि बढ्यो भने संविधानसभा स्वयम्ले उब्जाएका समस्याहरूको भार थेग्न नसकी विघटनको स्थितिमा पुग्यो  
	मुलुकको संविधानजस्तो संवेदनशील र महत्त्वपूर्ण विषयको निर्माणमा आन्तरिक शक्ति निर्णायक हुनु जरुरी थियो  दुर्भाग्यवश संविधान निर्माणको प्रक्रिया र संविधानका प्रमुख विषयहरूको निर्धारणमा समेत नेपालमा बाह्य शक्ति निर्णायक हुनपुगे  गणतन्त्र संघीयता समावेशीकरण एक मधेस एक प्रदेश जातीय पहिचानसहितको राज्य संरचना आत्मनिर्णयको अधिकार र राज्य पुनर्संरचनाका अन्य मुद्दाले राष्ट्रिय स्वाधीनता अखण्डता र राष्ट्रिय एकतालाई कुन प्रकारले असर पार्न सक्छ भन्ने कुरामा विचारै नपुर्याई निर्णय लिइयो  बाह्य शक्ति र तिनका मतियार स्वदेशी तथा विदेशी संस्था र व्यक्तिहरूलाई यी मुद्दाको आवरणमा जसरी खुल्लमखुल्ला प्यार करेंगेको शैलीमा खेल्ने मौका दिइयो त्यसको परिणाम एकातर्फ संविधान निर्माण हुनसकेन भने अर्कोतर्फ भविष्यमा आउन सक्ने कुनै पनि संविधानले कामै गर्न नसक्ने परिस्थिति निर्माण गर्यो  त्यतिमात्र नभई वर्षौंदेखि मिलेर बसेको नेपाली समाजमा एक नेपालीदेखि अर्को नेपाली भयभीत हुनुपर्ने स्थितिको सिर्जना गरियो  नेपालीत्वको भावना मार्नेगरी जात जाति क्षेत्र लिङ्ग भाषाभाषी आदिवासी अनादिवासी मधेसी पहाडीजस्ता मुद्दाहरूको उठान गरी सामाजिक विग्रह र विघटन संस्थागत हुने परिस्थिति सिर्जना गरियो  परिणाम नेपाली समाजमा लामो समयसम्म द्वन्द्व अस्थिरता र वैमनस्यता कायम रहने परिस्थिति उत्पन्न भयो  
	हो नेपालको राजनीतिमा सदैव नियन्त्रित अस्थिरता उत्पन्न गरेर नेपाललाई आफू आश्रति बनाउन खोज्ने बाह्य शक्तिको उपस्थिति हिजो पनि रह्यो र आज पनि छ  फरक यत्ति हो हिजोका दिनमा त्यस्ता शक्ति विरुद्ध लड्दै राष्ट्रिय स्वार्थको संरक्षण गर्दै स्वतन्त्र रूपमा राष्ट्रनिर्माणको मार्ग फराकिलो पार्दै नेपाल बढ्न सफल थियो  आज विशेषगरी पछिल्लो राजनीतिक परिवर्तनपछि नेतृत्वको कमजोरीका कारण आन्तरिक मामलाका हरेक महत्त्वपूर्ण पक्षमा समेत बाह्य शक्ति निर्णायक हुनपुगेको छ  स्थिति कुन हदसम्म पुगेको छ भने देशको कार्यकारी प्रमुखको चयन त्यसलाई टिकाउने र हटाउने कुरासमेत राजनीतिक शक्तिहरूको वशभन्दा बाहिर गइसकेको छ  यस्तो स्थितिमा बुझ्नुपर्ने कुरा के हो भने कुनै पनि मुलुकको संविधान त्यस देशका राजनीतिक शक्तिहरूको सहमतिमा बन्छ  मुलुकप्रति जिम्मेवार जनताप्रति उत्तरदायी र प्रजातान्त्रिक मूल्यमान्यताप्रति प्रतिबद्ध नभएका राजनीतिक शक्तिहरूले संविधान निर्माणजस्तो जिम्मेवार र महत्त्वपूर्ण कामको जिम्मेवारी निर्वाह गर्न कठिन हुन्छ  
	निश्चय पनि एउटा स्वतन्त्र मुलुकका लागि वैधानिक रूपमा शासन सञ्चालन गर्न संविधान अपरिहार्य हुन्छ  संविधानसभाद्वारा संविधान निर्माण गर्ने प्रक्रिया असफल र अफापसिद्ध भइसकेको अवस्थामा पुनः त्यही प्रक्रियाको अवलम्बन मुलुकका लागि थप घातकसिद्ध हुनसक्छ  छ वा छैनको अवस्थामा पुगेको अन्तरिम संविधान  को यही स्थितिले नेपालका लागि अगाडिको मार्गप्रशस्त गर्ने क्षमता राख्दैन  यस्तो स्थितिमा भावी संविधान निर्माणका लागि छलफलमा तीनवटा विकल्प आएका छन् पहिलो छोटो समयका लागि संविधानसभा अर्थात् व्यवस्थापिकाको पुनःस्थापना गर्ने र अन्तरिम संविधानमा संशोधन गरी संविधान निर्माणको मार्ग निर्धारण गर्ने  दोस्रो नयाँ अन्तरिम संविधान निर्माण गरी त्यसैमार्फत आगामी संविधान निर्माणको प्रक्रिया व्यवस्थित गर्ने र तेस्रो तत्काल सहमतिको सरकार निर्माण गर्ने र त्यसरी निर्माण भएको सरकारले नै संविधान निर्माणको प्रक्रियामा सहमति निर्माण गरी अगाडि बढ्ने   
	यस स्थितिमा माथि उल्लेखित विकल्पहरूमध्ये तुलनात्मक रूपमा कमजोर मध्येको बलियो र व्यावहारिक रूपमा पनि उपयुक्त विकल्पको अवलम्बन गरी मुलुकका लागि संविधान निर्माणको विकल्प अब राजनीतिक शक्तिहरूसँग छैन  अब पनि विलम्ब भयो भने आजसम्म उपलब्ध प्रतिकूलताभित्रको अनुकूल स्थिति पनि भोलिका दिनमा नरहन सक्छ  अतः आगामी निर्वाचनका सम्बन्धमा आवश्यक निर्णय र प्रबन्ध मिलाई निर्वाचन क्षेत्र निर्धारण प्रत्यक्ष र समानुपातिक सिट संख्याको निर्धारण आदि अगाडि बढ्न सक्ने राष्ट्रिय सहमतिको चुनावी सरकारको तत्काल गठन गरी त्यसै सरकारमार्फत संसद्को निर्वाचनका लागि अर्को मिति तय गर्नुको विकल्प देखिँंदैन  यसरी गठन हुने चुनावी राष्ट्रिय सरकारले सहमतिमा कुनै प्रकारको संयन्त्रको निर्माण गरी संविधानको मस्यौदा तयार पार्ने र त्यसरी तयार हुने मस्यौदा निर्वाचनका क्रममा लिइएका निर्णयहरूलाई समेत लाई सोही निर्वाचनपछिको संसद्ले अनुमोदन गर्नेगरी अगाडि बढ्नुपर्ने प्रक्रियामात्र संविधान निर्माणको सरल वैधानिक र व्यावहारिक उपायका रूपमा देखिन्छ   
	अन्त्यमा राजनीतिक दलहरू र नेतृत्व वर्गको नालायकी गैरजिम्मेवारीपन अधिनायकवादी सोच सत्तामुखी प्रवृत्ति मुलुक र जनताको हितभन्दा अरुको स्वार्थका लागि काम गर्ने आम प्रवृत्तिले आज एउटा हुँदाखाँदाको मुलुक सच्याउनै नसक्नेगरी अन्यौल र अस्थिरताको भासमा जाकिन पुगेको हो  लामो समयदेखि यस मुलुकले व्यहोर्दै आएको अस्थिरताको कारण आन्तरिकभन्दा बाह्य हो भन्ने कुरालाई अब पनि गम्भीरतापूर्वक नलिने हो र छिमेकीहरूसँगको सम्बन्धलाई सन्तुलित रूपमा सञ्चालन गर्न नसक्ने हो भने काठमाडंौ छिमेकी मुलुकहरूको कूटनीतिक क्रीडास्थल बन्ने र त्यस्तो स्थितिमा संविधान निर्माणको कार्य थप चुनौतीपूर्ण बन्ने निश्चित छ   
	यस स्थितिमा देशका राजनीतिक शक्तिहरूले राष्ट्रिय स्वार्थ पहिचान एकतामा जोड दिँदै आगामी संविधानका सम्बन्धमा सोच निर्माण गर्ने हो भने निश्चय पनि उपलब्ध विकल्पहरूको अवलम्बनबाट जनताले एउटा दिगो संविधान प्राप्त गर्ने सम्भावना टरेको छैन  राजनीतिक शक्तिहरू संविधान निर्माणप्रति प्रतिबद्धता हुने हो भने संवैधानिक उपायको अभावमा पनि राजनीतिक सहमतिद्वारा संविधान निर्माणको प्रक्रियालाई अगाडि बढाउन सकिन्छ  किनकि यथार्थमा कुनै पनि देशको संविधान त्यस देशका राजनीतिक शक्तिहरूको सहमतिमा बन्छ  राजनीतिक शक्तिहरू बीचको सहमतिले निर्धारण गरेको प्रक्रियाले संविधान निर्माणको वैधानिक आधार तयार पार्छ   
	लेखक नेपाल ल क्याम्पस  
	काठमाडौंमा अध्यापन गर्छन्  
	 
	 
	 
	 
"
