नयाँ संविधानको रुमानी चर्चा"अब देशको हित गर्ने संविधान दिन सक्छु भन्ने चटके कुरामा कुनै सत्यता छैन  
""
	सर्वोच्च अदालतले संविधानसभाको समयावधि सम्बन्धी फैसलामा पुनरावलोकन गरिरहन नपर्ने निर्णय सुनाएपछि पुनः संविधान त दिनैपर्यो भनेर नेताहरू मूलतः माओवादी संस्थापना पक्ष जुरमुराएको चर्चा चलेको छ  मिडियामा चौतर्फी रूपमा अब तिम्रो अन्तिम अवसर भनी नेताहरूमाथि ठूलो दबाब सिर्जना हुने सम्पादकीय लेखरचना र समाचार छापिएका छन्   महिनाका लागि छानिएकाले  महिनामा पनि बनाउन नसकेको संविधान अब दुई महिनाभन्दा कम समयमा बन्छ  चिन्ता नगर्नुस् ढुक्क हुनुहोस् किनकि त्यो नबनाई सुख्खै छैन त्यसको विकल्प छैन नेता र  को विश्वसनीयता र सफलताको प्रश्न यसमा जोडिएको छ नभए देशमा हजारौ मानिस मारिनेछन् देशमा नसोचिएको प्रतिगमन लादिनेछ आदि भन्नेजस्ता सतही र रुमानी गफको अखडा नेपाललाई पुनः बनाइएको छ  
	के हो संविधानसभा  
	संविधानसभाको आवश्यकता र औचित्यसंँग जोडिएको आधारभूत प्रश्नमा यतिबेला धेरै ठूलो भ्रम सिर्जना गरी आफ्नो अक्षमता र गैरजिम्मेवारीमाथि ढाकछोप गर्ने प्रयास भइरहेको छ  हामीबाट एकथान संविधानको किताब जनताले खोजेका हुन् त्यो जसरी भए पनि दिऊँ हाम्रो काम सकियो भन्ने अर्थमा दिनेले जसरी पनि दिन्छु र पाउनेले जसरी पनि देऊ नभए तिमी नालायक भयौ भन्ने शैलीमा संविधानसभाले बनाउने संविधानबारे चर्चा चलाइँदैछ  यो अत्यन्तै घातक छ  यसरी बन्ने र बनाइने संविधानले देश र जनताको हित गर्दैन र त्यो टिक्ने छैन  
	संविधानसभाले संविधान दिने र जनताले त्यो पाउने होइन  संविधानसभामार्फत हामीले चिरकाल पर्यन्त चल्ने संविधान बनाउने हो  ताकि आफूले बनाएको संविधानमाथि अपनत्व कायम होस् र बारम्बार संविधान बनाउने र भत्काउने समस्याबाट सदाका लागि हामी माथि उठौं र देश निर्माणको मार्गमा अघि बढौं  के त्यो अब बाँकी रहेको दुई महिनाभन्दा कम समयमा संभव छ  सामान्य समझ भएको जोकोहीले भन्न सक्छ संभव छैन  तर अमूक त्रासदीलाई देखाएर सत्य बोल्ने साहस सर्वत्र गुम्दैछ   
	सबै विषयहरूमा सहमति भइसकेपछि पनि पालना गर्नै पनि विधि प्रकृया पालना नभएमा त्यसरी बनाइएको संविधानलाई संविधानसभाले बनाएको भन्न मिल्दैन  हतार भयो भनेर एक मिनेटमा भात पाक्दैन पाँच मिनेटमा काठमाडौबाट झापा पुगिंँदैन  संसारभरिकै संविधानसभाले बनाएका संविधान हेर्दापढ्दा संविधानका प्रत्येक धाराउपधारामा दफाबार छलफल भई कम्तीमा दुई तिहाइ बहुमतले पास गर्नुपर्छ  त्यसो नगरी एकमुष्ट पास गर्ने भन्ने चर्चा आफैमा घातक छ  फेरि एकमुष्ट पास गर्ने भनिएको संविधानको मस्यौदा आजसम्म बनेको छैन  कतै बनिराखेको छ भने नेपालीले थाहा पाउन जरुरी छ  संविधान हतारमा पास गराउने प्रपञ्चले मुलुक घातक दुर्घटनामा पर्छ  देशको मूल कानुन भएकाले जनताको बीचमा मस्यौदालाई बहसमा लाने समय कटाउनै मिल्दैन   
	त्यसैले प्राविधिक रूपमा संविधानसभाले जारी गरेरमात्र कुनै संविधान संविधानसभाले बनाएको ठहर्दैन  त्यसका विषयवस्तुमा संविधानसभाभित्रबाहिर बहस छलफल  
	हुनुपर्छ  अर्थात् कम्तीमा हाम्रै अन्तरिम संविधान  को धारा  मा रहेको व्यवस्थाको पूर्ण परिपालना हुनुपर्छ  ऐन र नियमावली संशोधन गर्दै त्यसलाई उल्लंघन गर्दै हिंडे पनि संविधानसभाको निर्वाचनअघि जनतासंग प्रतिवद्धता जनाइएको संविधान निर्माणको प्रकृयालाई मिचेर वा संशोधन गरेर छोटो बाटो पक्रेर संविधान बनाउँछु भन्दा के त्यो संविधानसभाले बनाएको ठहर्छ  कदापि ठहर्दैन  यति निश्चित भएपछि तोकिएको समयभन्दा दोब्बर समयमा पनि संविधान निर्माण गर्न नसकेकाहरूले अरुलाई गाली गर्नु वा दोष दिनुभन्दा अबको सर्वस्विकार्य संवैधानिक बाटो के हो त भन्ने दिशातर्फ संयमतापूर्वक बहसलाई अगाडि बढाइनुपर्नेमा एकथान संविधान देऊ एकथान संविधान दिन्छु भनिराखिएको छ जुन सर्वथा गलत छ   
	किनकि संविधानसभा मूलतः प्रकृया हो  कस्तो संविधान संँगसंँगै कसरी संविधान बनाइन्छ भन्ने आधारभूत प्रश्नले यसको वैधता र सर्वस्विकार्यतालाई निर्देशित गर्छ  नेपालको हित गर्ने राम्रो संविधानमात्र नेपालीलाई चाहिएको हो भने त एकदुई संविधानका विज्ञहरूले कोठामा बसेर एक हप्तामा त्यो तयार पार्न सक्छन् र त्यति क्षमता भएका सयौं नेपाली नेपालभित्रै छन्  तर त्यो बाटो ठीक होइन त्यसले निकास दिन सकेन भनेर संविधानसभा देशको प्रमुख राजनीतिक एजेन्डा बनाइएको हो  संविधानसभा व्यापक छलफल बहसका साथ सबैभन्दा बढी सहभागितामूलक संविधान निर्माणको उत्कृष्ट बाटो हो भन्ने आश्वासनसाथ नेपाललाई त्यो बाटोमा लगिएको हो  गणतन्त्र वा संघीयता वा धर्मनिरपेक्षता वा यस्तै अन्य विषय प्राप्तिका लागि संविधानसभा चाहिएको हो भन्ने हो भने संविधानसभाले नबनाएका संविधानमार्फत पनि यी विषय संस्थागत भएका संसारमा धेरै उदाहरणहरू छन् र नेपालमा पनि संविधानसभाको निर्वाचनअघि नै यी घोषित भई नेपालको अन्तरिम संविधानमा व्यवस्थित गरिसकिएका हुन्   
	त्यसैले कसैले दिने एकथान संविधान नेपाल र नेपालीको आवश्यकता होइन र एउटा निर्वाचित निकायमा रहेको व्यक्तिहरूले त्यो काम गर्न नसक्दैमा त्यसको संभावना समाप्त हुन्छ भन्ने होइन  जसरी पनि बन्ने संविधान संविधानसभाले बनाएको संविधान ठहर्दैन र त्यसरी जसरी पनि बनाइएमा बनाइएको भोलिपल्टबाट त्यसको अन्तको दिनगन्ती सुरु हुनेछ   
	कसको सफलता   
	यतिखेर संविधानसभाभित्र कतिपय नेता सभासद आफू इतिहासमा असफल दर्ज भइएला भन्ने चिन्ताले एकदिन चलोस् वा एक महिना एउटा संविधान त बनाउनैपर्यो भनिरहेका छन् भन्ने सुनिएको छ  केही व्यक्ति वा एउटा निर्वाचित संस्था असफल हुनभन्दा लाख गुना घातक देश असफल हुनुमा छ  त्यसैले इमानदारितापूर्वक संविधानसभाभित्र काम गरिरहेको सभासदहरूको हिसाबकिताब जनताले राखेका छन्  देश असफलता र घोर निराशातर्फ अघि बढेमा हामी कोही बाँकी रहने छैनौ र इतिहासमा बेइमान र गद्दार पुस्ताको रुपमा दर्ज हुनेछौं  यो प्रश्नले मूलतः हामीलाई चिन्तित बनाउनुपर्छ  मैले सकिन मैले जानिन मभन्दा देश र जनता ठूला हुन् मलाई माफ गर्नुहोस् भन्ने नैतिक साहसको पुरै खडेरी परेर अक्षमता र गैरजिम्मेवारिताको स्वर सबैभन्दा ठूलो हुने दुर्भाग्यको सिकार नेपाल भइरहेको छ  यसबाट देशलाई बाहिर निकाल्नुपर्छ   
	संविधानसभाबाट गरिने संविधान लेखन शब्दको चयन र वाक्यको निर्माणमात्र होइन  यो राम्रा प्रावधानमात्र पनि होइन  यो मूलतः सभासदमार्फत जनताको व्यापक सहभागिता हो  त्यसैले संविधानसभाको निर्वाचनअघि नै संविधानसभाले कसरी संविधान बनाउने हो भन्ने प्रकृया प्रस्ट उल्लेख गरिएको छ  त्यो प्रकृयाअनुसार तपाई जनता र देशका लागि संविधान बनाउँछु भनेर चुनिएर आउने पटकपटक समय पुगेन भन्दै समय थप्दै गर्ने र सर्वोच्च अदालतले अब योभन्दा बढी समय थप्न मिल्दैन भनेपछि संविधान बनाउन संविधानको धारा  मा तोकिएको प्रावधान नै मिचेर बहस छलफल छोट्याएर एकथान संविधानचैं दिएरै छाड्छौं चाहे त्यो एकदुई महिनामात्र चलोस् वा त्यसले गृहयुद्ध निम्त्याओस् भन्ने अधिकार नेता र संविधानसभाभित्रका व्यक्तिहरूलाई छैन  
	आफू एकमात्र विकल्प भन्ने अहंकार तानाशाह वा निरंकुश शासकले मात्र गर्छ  प्रजातन्त्रभन्दा उत्कृष्ट लोकतन्त्रको पक्षपाती भनी दाबी गर्ने हामीहरूले आफू निर्वाचित हुनु अघिको संवैधानिक व्यवस्था बमोजिमको तोकिएको जिम्मेवारी पूरा गर्न नसकेपछि आफूले गरेको काम र भएको यथार्थता बोकी आफूलाई जिम्मेदारी दिने मालिक जनताको अगाडि दौडिएर जानुपर्नेमा तोकिएभन्दा दोब्बर समय पाइसकेपछि पनि काम पूरा गर्न नसक्नु आफैंमा असफलता हो  अब संविधान लेख्छु भने पनि समय छैन  बारम्बार थपिएको समयमा शान्ति र लोकतान्त्रिक संविधान दिन नसक्नेले अब देशको हित गर्ने संविधान दिन्छु भन्ने चटके कुरामा न कसैको विश्वास छ नत त्यसमा कुनै सत्यता नै छ   
	निकास के त  
	 महिना कुन कारण र शक्तिले संविधान बन्नबाट रोकियोे  आजको दिन आउनुमा को छ दोषी  नेपाली जनता  माओवादी वा दलका नेताहरू वा   वा अरु कोही विदेशी  
	शक्ति  यी विषयमा गम्भीर चिन्तनमनन गरेर अगाडिको लोकतान्त्रिक बाटो कोर्नुपर्छ  लोकतन्त्रको सबैभन्दा सुन्दर पक्ष भनेकै कुनै व्यक्ति वा संस्था होइन जनता अजेय छन्  उनीहरू सार्वभौम हुन्  उनीहरूबाटै राज्यका सबै निकायले शक्ति प्राप्त गर्ने हो किनकि राज्य निर्माण भएकै जनताका लागि हो  आगामी जेठ  अघि नै आवश्यक संवैधानिक कानुनी र राजनीतिक वातावरण बनाउन राजनीतिक नेतृत्व र सभासदहरू लागेमा देश जनता र उनीहरूको भलोसमेत त्यसैबाट हुनेछ   
	सरकार गठनविघटनको झगडाले पनि संविधान निर्माणलाई प्रभावित पारेकाले अब संसद र संविधानसभालाई छुट्याउनुपर्छ  सरकार बनाउने काम  सय  निर्वाचन क्षेत्रबाट निर्वाचित जनप्रतिनिधिको संसदले गर्नेगरी संसदको निर्वाचन गर्ने र संविधान निर्माणमा मात्र केन्दि्रत रहन  जनाको सानो र प्रभावकारी संविधानसभाको अलग्गै व्यवस्था गर्नेगरी संविधानमा संशोधन गरिनु उपयुक्त हुन्छ  समानुपातिकबाट संविधानसभा र प्रत्यक्षबाट संसदको निर्माण गरी व्यापक छलफल गरी संविधानका मस्यौदामा पटकपटक जनताका बीचमा बहस छलफल गराई संविधानको अन्तिम मस्यौदा तयार पारी जनमत संग्रहबाट त्यसलाई अनुमोदन गराउने वा संसद र संविधानसभाको संयुक्त सभाको बैठकको दुई तिहाइ बहुमतले पास गराउने व्यवस्था गरिएमा त्यो उपयुक्त हुनसक्छ   
	
"
