कांग्रेसका शीर्ष तीन नेताको अवकाशब्रह्माण्ड उत्पत्तिदेखि मानव सभ्यताको वर्तमान चरणसम्मको कुनै पनि जटिल "
	ब्रह्माण्ड उत्पत्तिदेखि मानव सभ्यताको वर्तमान चरणसम्मको कुनै पनि जटिल विषय रोजेर नेकपा एमालेका अध्यक्ष झलनाथ खनाललाई भाषण गर्न आग्रह गर्ने हो भने उनले स्वतःस्फुर्त रूपमा कम्तीमा तीन घन्टा बोलिदिन सक्छन्  नेपालमा सर्वहाराको मुक्तिका लागि किन फेरि एउटा क्रान्ति गर्न जरुरी छ अथवा त्यसको ठीक विपरीत किन माओवादी जनयुद्ध नै संसारको अन्तिम सर्वहारा लडाइँ थियो भन्ने वा जस्तोसुकै विरोधाभाषपूर्ण विषयमा एकीकृत माओवादीका अध्यक्ष पुष्पकमल दाहाललाई बोल्न आग्रह गर्ने हो भने पनि उनले त्यसमा चार घन्टा सजिलै व्याख्या पस्किदिन सक्छन्  र नेपाली कांग्रेसका शीर्ष तीन नेताहरू सुशील कोइराला शेरबहादुर देउवा र रामचन्द्र पौडेल मध्ये रोजेर प्रजातन्त्र वा समाजवाद वा वीपी कोइराला वा उनीहरूले नै छानेको दुनियाँको कुनै पनि सजिलो विषयमा दस मिनेटको राम्रो व्याख्यान् दिनुहोस् भन्ने हो भने यिनीहरू तीनै जनाले पाँच मिनेटमै कुरा सकेर सुन्नेहरूलाई भन्नेछन् यति सुनेपछि जनता आफैले कुरा बुझ्नुपर्यो नि   
	कुनै पनि विषयमा वामपन्थी आन्दोलनका भूमिगत प्रशिक्षणजस्ता लामा भाषण गर्दैमा राम्रो र असल नेता भइन्छ भन्ने कदापि होइन  नेपालकै पछिल्ला राजनीतिक महानायक गिरिजाप्रसाद कोइरालाले कहिल्यै मीठो भाषण गर्न जानेनन् तर उनलाई सर्वस्वीकार्य नेता हुनबाट कसैले रोक्न सकेन  किनभने भाषण गर्न नसके पनि उनीसँग भन्ने कुरा थियो  भाषणको अलिकति रोचकजस्तो सुनिने प्रसंगबाट सुरुवात गरिएको भए तापनि यस आलेखको प्रमुख तर्क के रहनेछ भने यो देशमा नेपाली कांग्रेस भन्ने पार्टीको सान्दर्भिकता त्यसै पार्टीका शीर्ष तीन भनिएका नेताहरूको असान्दर्भिकताका कारण खुम्चिरहेको छ  आफ्नो भन्ने कुरा सकिएको नेता कति निर्मम तरिकाले वर्तमानमा असान्दर्भिक बन्नपुग्छ भन्ने हेर्न हाम्रो आफ्नै देशमा अनगिन्ती उदाहरणहरू छन्   सालताका नेपालका वाम आन्दोलनका नायक सीपी मैनालीको टेलिभिजनमा अन्तर्वार्ता आउँदैछ भनेपछि मानिसहरू अरु कुरा छाडेर पर्खेर बस्थे  अहिले बाइस वर्षपछि तिनै मैनाली झुक्किएर टिभीमा आइहाले भने मान्छेहरूले हठात् च्यानल बदल्छन्  यो उदाहरणले मैनालीको इतिहासको योगदानलाई व्यंग्य गर्न खोजेको होइन  यो उदाहरणले के भन्न खोजेको हो भने मान्छे नायक वा खलनायक सबैको समयको एउटा विन्दुमा सान्दर्भिकता हुन्छ र त्यो सधैं नरहन सक्छ  तर ती इतिहासले असान्दर्भिक बनाएका पात्रहरू आफू असान्दर्भिक भइसकेपछि पनि आफ्नो संगठनलाई वा समाजलाई क्षति पुर्याइराख्ने हैसियत राख्न सक्छन्  पूर्वपञ्च सूर्यबहादुर थापा अहिले असान्दर्भिक भइसके र तिनले प्रजातान्त्रिक प्रक्रियालाई क्षति पुर्याउने हैसियत अब राख्दैनन्  तर कांग्रेसका शीर्ष तीन नेताहरू प्ाार्टीमा अहिलेकै स्थानमा र भूमिकामा रहिरहनु उक्त पार्टी र समग्र लोकतान्त्रिक अभ्यासकै लागि क्षति हो   
	देशभरका कांग्रेस कार्यकर्ता र शुभचिन्तकहरूमध्ये धेरै यिनै तीनजना नेताहरूमा विभाजित भएर आफ्नो वफादारिता जनाइरहेको सन्दर्भमा यस लेखको तर्क त्रिभुजका ती सबैलाई आआफ्नै हिसाबले पि्रतीकर नलाग्ने पक्कै छ  तर समयको कठोर टिप्पणी के हो भने कांग्रेसका शीर्ष तीनभन्दा मुनिको ठूलो पंक्ति निकै नै प्रखर काविल र देशको दुई तिहाइ जनमत ओगटेको वाम नेतृत्वसँग वैचारिक लडाइँ लड्न सक्षम छ  तर जबसम्म प्रजातान्त्रिक कालमै सम्पूर्ण नैतिक वैधानिकतामा खिया पारेका देउवा पार्टी शीर्ष तहमा लामो समयसम्म रहेर पनि कसैलाई उत्प्रेरित गर्ने सामथ्र्य नदेखाएका कोइराला र विगतमा गर्नसक्ने समाजवादको व्याख्या र वामपन्थीसँगको वैचारिक बहसको सामथ्र्य प्रधानमन्त्री पदको लोभसँगै रित्याएका पौडेल त्यस पार्टीका शीर्ष नेता रहिरहन्छन् तबसम्म यो देशमा वामपन्थी कित्ताका राजनीतिकर्मीहरूको भविष्य सुरक्षित नै रहनेछ   
	नेपाली कांग्रेसलाई प्रभावशाली शक्तिका रूपमा जोगाइराख्न त्यसका शीर्ष तीनजना नेताहरूले अवकाश लिनुपर्छ भन्दैमा ती नेताहरू अन्य दलका त्यस्तै असान्दर्भिक नेताहरूजस्तै आफै अवकाश लिनेवाला छैनन्  त्यसका लागि पहिलो प्रयास तिनै शीर्ष तीन जनाका व्यक्तिगत छहारीमुनि व्यक्तिगत राजनीतिक फाइदा पाउँछु भनेर टाँसिएर बस्नेहरूले गर्नुपर्छ  शीर्षहरूको प्रत्यक्ष छहारीमुनि नभएकाहरूको पनि पछि प्रतिस्पर्धामा जो आउलाआउला आफू मध्येबाट तर अहिलेलाई यी तीन जनाबाट पार्टीलाई मुक्ति दिलाउँ भन्ने सोच र रणनीतिमा एकरुपता हुनुपर्छ  त्यसपछि प्रतिस्पर्धात्मक रूपमा अघि आउनसक्ने जो पनि नेतृत्व तहमा आउन सक्छ चाहे रामशरण महत हुन् वा विमलेन्द्र निधि अर्जुननरसिंह केसी हुन् वा कृष्ण सिटौला गगन थापा हुन् वा नरहरि आचार्य  
	वीपी कोइरालाले बौद्धिक रूपमा दीक्षित गरेको कांग्रेसको तप्का गणेशमान सिंहले बहादुरीका साथ उभिन सिकाएको कांग्रेसको वर्ग कृष्णप्रसाद भट्टराईले प्रेरित गरेको सादगीको आदर्श र गिरिजाप्रसादले सिकाएको निर्भीकता र राजनीतिक धारको प्रस्टता कांग्रेसका इतिहासका स्तम्भहरू थिए  इतिहासका स्तम्भहरूले मात्रै त अब कांग्रेसलाई अडाउने छैन तर अहिलेको समयमा उसले विकास गर्नसक्ने र पुरानो वैधानिक लोकतान्त्रिक पार्टीका नाताले उसले मात्र बनाउन सक्ने स्तम्भहरू अझै बाँकी छन्  ती स्तम्भहरू भनेका अहिलेको बदलिंँदो नेपाली समाज र राजनीतिक समीकरणका बीच लोकतान्त्रिक शक्ति नै सामाजिक समृद्धिको विश्वसनीय आधार हो र त्यो कुराको कांग्रेसले मात्र नेतृत्व गर्न सक्छ भनेर बौद्धिक राजनीतिक र सांस्कृतिक रूपमा नयाँ समयका आख्यानहरू विकास गरेर बनाउने हो  माओवादजस्तो विचारधारा आधारभूत रूपमै पश्चगामी चिन्तन हो र त्यसले अग्रगमनको कुरा गर्नु अराजनीतिक हुन्छ भनेर अल्छी नगरी बोल्न र लेख्न सक्ने नेतृत्वकला अहिलेका शीर्ष तीनमध्ये कसैले देखाउनसकेको छैन  पारिवारिक पृष्ठभूमि आदिका कारणले भोट कम्युनिष्ट पार्टीलाई नै हाल्ने गरेको भए पनि अहिलेको नेपालको आधुनिक शिक्षित पुस्ताले माओ लेनिनको विचार मान्छु भनेर सार्वजनिक रूपमा बोल्न हिच्किचाउँछ  यसको अर्थ यस्तो वर्ग स्वतः लोकतान्त्रिक छ र उसलाई अपिल गर्नुपर्ने पार्टी कांग्रेस पुरातनजस्तो सुनिन्छ  अबका बनाउनुपर्ने व्याख्यानका स्तम्भहरू भनेको समसामयिक युवा पुस्तालाई अपिल गर्ने लवजमा बोल्न जान्ने सामाजिकआर्थिक र सांस्कृतिक मुद्दाहरूमा बौद्धिक रूपमा व्याख्या दिनसक्ने कुराहरूसँग सम्बन्धित छन्  खालि महाभारत रामायण र गीताका कुरा अनि गान्धी जेपी आनन्द र सन्  र  का दशकका कुराको सन्दर्भले अहिलेको पुस्तालाई धेरै अपिल गर्दैन  विश्व बौद्धिक रंगमञ्चमा भएका विकासहरू सूचना प्रविधिले परिवर्तन गरेको विश्व चरित्रबारे नबुझ्ने नेताहरूका कुराले युवा पुस्तालाई अपिल गर्दैन   
	शान्ति प्रक्रिया सुरु भएपछिका नेपालका राजनीतिक मूद्दाहरूमाथिका वैचारिक बहसहरू विरोधाभाषहरूले भरिएका ककटेलजस्ता मात्रै प्रतीत हुन्छन्  माक्र्सवादी वर्गीय चिन्तनको जातिवादी अन्तरघुलन लोकतान्त्रिक भनिएको मधेसको एउटा कित्ताको माओवादीसँग रणनीतिक मोर्चाबन्दी कांग्रेस र लोकतन्त्रलाई नै बदनाम गराएका र पञ्चायतको विरासत बोकेका अति पुराना राजनीतिक खलपात्रहरू मधेसका नयाँ परिवर्तनका मसिहा बन्दा पनि उनीहरूले प्राप्त गरेको राजनीतिक वैधता आदि यस ककटेलका केही उदाहरणहरूम्ाात्र हुन्  यस्ता विरोधाभाषहरूभित्र राजनीतिक संक्रमणका मुद्दाहरूमा प्रखर बौद्धिक व्याख्याहरू दिन अहिलेको कांग्रेसका शीर्ष तीन नेताहरूले सकेका छैनन्  माथि नै भनिए जस्तो यो काम गर्नका लागि सुशील कोइराला र देउवा त कहिल्यै पनि योग्य थिएनन् तर पौडेलले पनि अब त्यो योग्यतालाई इतिहास बनाइसके  शीर्ष तीनजना मुनिका केही नेतृत्व पंक्तिकाहरूले त्यो काम गर्ने प्रयास गरिरहेका छन्  तर उनीहरूले महिनौं लगाएर स्थापित गरेको एउटा राजनीतिक मुद्दा शीर्ष तीन मध्येका एकजनाले सार्वजनिक रूपमा बोलिदिएर एक घन्टामै धराशायी बनाइदिन्छन्  यी शीर्ष तीन यसरी रहुन्जेल त्योभन्दा मुनिका सबैको बौद्धिक प्रखरता त्यसै ओझेलमा पर्दोरहेछ  र सिंगो समाजले पनि कांग्रेसको अनुहार बुझ्दा तिनै तीनजना थाकेका पाकेका र गलेका व्यक्तिहरू नै बुझ्दोरहेछ नकि तीभन्दा पछिका अरु प|ेस अनुहारहरू   
	नेपालजस्तो सामाजिक सुरक्षा वृद्धवृद्धाका लागि नभएको देशमा कुनै नेता आफैले स्वैच्छिक अवकाश लिइदेला र आफ्नो पालो आउला भनेर बस्नु देशका सामाजिक संरचनाहरूमा अझै पनि विद्यमान सामन्तवादलाई नबुझ्नु हो  अरुभन्दा बढी उमेर काटेको भरम्ाा पार्टीको सदस्यता लिएको धेरै वर्ष भएको भरमा आफ्नो पालामा दुईचारवटा बढी पुस्तकहरू पढेको भरमा अहिले पनि सबैसँग भन्दा राम्रा विचार आफूसँग मात्रै छन् भन्ने संस्कार पुरानावाला नेताहरू धेरैमा बाँकी छ  कांग्रेसमा अहिले पनि पुरानो पुस्ताका थुप्रै मान्छेहरू बाँकी छन् जसलाई नयाँ ऊर्जाशील व्यक्तिहरूलाई आफ्नो नेता मान्नुभन्दा उही पुरानोलाई स्वीकार्दा आफ्नो अहम्माथि कम धक्का लाग्छ  आफूले राजनीतिमा बिताएको अवधिजति मात्र उमेर पुगेको युवालाई आफ्नो नेता मान्न उसको इगोले नदिनु सामन्ती संस्कारका समाजका सदस्यको स्वाभाविक नियति हो  तर यो संस्कारलाई तोडेर प्रखर रूपमा बौद्धिक व्याख्याहरू पस्केर राजनीतिका समकालीन मुद्दाहरूमा आफ्नो नेतृत्वदायी भूमिका स्थापित गर्नसक्ने नेतृत्व अगाडि आउने वातावरण बनाउनु कांग्रेसमा लाग्नेहरूको निजी राजनीतिक भविष्यको लागि उपलब्ध एकमात्र विकल्प छ  कांग्रेसले त्यो बौद्धिक प्रखरता नेतृत्व पंक्तिमा स्थापित गरेन भने जुन विषयमा जति पनि बोलिदिन सक्ने वाम पृष्ठभूमिका नेताहरूसँग वैचारिक प्रतिस्पर्धामा पछि पर्ने र आफ्ना मुद्दाहरू समाजमा स्थापित गर्न नसक्ने पक्का छ  वामपन्थी पार्टीमै रहिरहेका वा पार्टी छाडेर स्वतन्त्र भएको भए तापनि पनि माक्र्सवादी वफादारी कायम राख्न हरेक लोकतन्त्रलाई बुर्जवामात्र देख्ने वाम व्याख्याताहरूको भीडमा कांग्रेसका आफ्ना भनिएका पुराना बौद्धिकहरू पनि थप लाभका पद नपाएका कारण बरु माओवादी नै परिवर्तनको शक्ति हो भनेर प्रकारान्तरले लोकतान्त्रिक प्रक्रियालाई नै क्षति पुर्याइरहेका छन्  कांग्रेसले आफ्ना मुद्दाहरूको सार्वजनिक बौद्धिक बचाउ गरिदिने मान्छे कममात्र पाउन थालेको अहिलेको सन्दर्भमा आफ्ना राजनीतिक मुद्दाहरूको सार्वजनिक बचाउ आफै गर्नसक्ने र वैचारिक बहसको प्रतिस्पर्धामा खरो उत्रनका लागि सक्षम नेतृत्व स्थापित गर्नका लागि उसले गर्नुपर्ने पहिलो काम अहिलेका शीर्ष तीन नेताहरूलाई सक्रिय नेतृत्वबाट अवकाश दिलाएर केवल अभिभावकको भूमिकामा ससम्मान सीमित गर्नु हो   
	 
	 
	 
	 
	
"
