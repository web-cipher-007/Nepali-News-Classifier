संविधान र संघीयताको आर्थिक पाटो"हाम्रो सामान्य बुझाईमा संविधान भनेको राज्यलाई राजनीतिक कानुनी""
	हाम्रो सामान्य बुझाईमा संविधान भनेको राज्यलाई राजनीतिक कानुनी प्रशासनिक र आर्थिक दिशा र तागत प्रदान गर्ने दस्तावेज हो  यो नै त्यस्तो महामार्ग हो जहाँ सबै नागरिकले उत्तिकै सम्मान र सुरक्षाका साथ यात्रा गर्न पाउने अधिकारलाई सुनिश्चित र परिभाषित गरिएको हुन्छ  यस दस्तावेजबाटै नागरिक अधिकारहरूको उचित व्यवस्था गरिन्छ  विशेषगरी लोकतान्त्रिक व्यवस्था अंगिकार गरेको संविधानले नागरिकलाई राजनीतिक रूपमा मात्र होइन आर्थिक रूपमा पनि शक्तिमान बनाउने संकल्प र परिकल्पना गरेको हुन्छ  नागरिकको आर्थिक अवस्था वा जीवनस्तरमा सुधार हुन सकेन भने राजनीतिक अधिकारको अर्थ रहन्न  त्यसकारण राजनीतिक अधिकारको सफल प्रयोग र व्यवस्थापनको बहस भइरहँदा आर्थिक अधिकार र अवसरको बहस सँगसँगै हुन सक्नुपर्छ  यसो भएमात्र राजनीतिक विधि र व्यवस्थाको स्थायित्व र सफलता सम्भव हुन्छ  
	संविधान शब्दलाई दुई भागमा टुक्र्याएर हेर्ने हो भने संवि र धान हुन जान्छ  संविलाई राजनीतिक सन्दर्भमा र धानलाई बाली वा उत्पादन अथवा आर्थिक सन्दर्भमा बुझ्नु पर्दछ  अहिले देशमा संविधानका सन्दर्भमा मात्र बहस केन्दि्रत देखिन्छ धान को पक्षमा बहस गर्नेहरूको आवाज निकै मधुरो छ  ठुलो आवाज हुनेहरूले धानको बहस गरेका छैनन सानो आवाज त्यसै हराएर गएको अनुभुती हुन्छ  आर्थिक मुद्दाको झण्डा बोकेर बहस गर्ने वातावरण नै बनाइएको छैन  आर्थिक पक्षतिर ध्यान नदिनु वा निकै कम ध्यान जानु हाम्रो ठूलो भूल हो  राज्यलाई आर्थिक रूपमा सवल र सफल तुल्याउने मेसिनउपकरणहरू नयाँ बन्ने संविधानमा परेनन् भने भावी पुस्ताले अहिलेको पुस्ताप्रति गर्व गर्ने आधार रहने छैन  
	राज्य पुनःसंरचना बिषयमा सिंगै मुलुकको चासो र चिन्तन खर्च भइरहेको छ जुन स्वभाविक र अनिवार्य पनि हो  यति ठूलो विषयमा निर्णय गर्दा बहस र विवाद हुनैपर्छ  तर विडम्बना यस्तो विषयमा पनि राजनीतिक पक्षबारे मात्र बहस भइरहेको छ  यस्तो बहसले संघीयता भनेको राजनीतिक अधिकारको बाँडफाडमात्र हो भन्ने सन्देश गइरहेको छ  संघियतामा जाँदा जातिय क्षेत्रिय वा समुदायविशेषका राजनीतिक अधिकारको व्यवस्थापन गरे पुग्छ भनेर सोच्नु हँुदैन  यसरी मात्र हेरियो भने संघीयताले धेरै ठूलो संकट र विसंगति ल्याउने छ   
	मुलुकमा कतिवटा प्रान्त वा संघीय इकाई भन्ने सन्दर्भमा रंगीविरंगी तर्क आएका छन्  जाती समुदाय वा क्षेत्रविशेषको आवाज र दवावको अवस्था हेरेर संघको संख्या तोक्ने मनोविज्ञान राजनीतिक नेतृत्वमा देखिन्छ  तर संघिय इकाइहरू टिकाउने र बनाउने आर्थिक साधनस्रोतले नै हो भन्ने यथार्थलाई राजनीतिक नेतृत्वले नजरअन्दाज गरेको छ  आर्थिक सम्भावना अवसर र अवस्थाबारे विचारै नगरी संघको संख्या र तिनको सीमा तोक्ने कुरा अपरिपक्व र अदुरदर्शि हुन जान्छ  सडकको आवाजमा बन्ने र विगार्ने संघ बनाउने हो कि आर्थिक रूपमा टिक्ने र भावी पुस्ताको जीवनमा खुशी भर्ने संघ बनाउने यो आजको अहम् प्रश्न हो  संघ निर्माणको विषयलाई दलहरूले आपसी लेनदेनको अबसर ठानेको गन्ध आएको छ  यस्तो संवेदनशील विषय लेनदेनको अवसर बन्नु र दलीय स्वार्थको तराजुमा जोखिनु दुःखदायी हो  संघियताको निर्णय भइरहँदा कुनै पनि राजनीतिक शक्तिले यसलाई हारजितको विषय बनाउनु हुँदैन  यसलाई सिंगो राष्ट्रको जीत कसरी हुन्छ भन्ने आँखाले सबैले हेर्नुपर्छ  
	लोकतन्त्रको सबैभन्दा सुन्दर पक्ष भनेको सबै नागरिकका लागि समान अधिकार र अवसरको सुनिश्चितता गर्नु हो  नागरिकले स्वतन्त्र र स्वाभिमानी भएर बाँच्न र हिडडुल गर्न पाउनु हो  स्वतन्त्रताको अर्थ राजनीतिक र आर्थिक अधिकार तथा दुवै हो  संघीय व्यवस्थाले नागरिकलाई राजनीतिक र आर्थिक अधिकार तथा अवसरका दृष्टिले अरू बढी सबल र निकट तुल्याउँछ भन्ने आम मान्यता र विश्वास हो  मुलुकमा अहिले भइरहेका बहसले नेपालीहरूको राजनीतक पहिचान र सामथ्र्यलाई नियाल्न खोजेको देखिन्छ तर तिनै व्यक्तिको आर्थिक पहिचान र आवश्यकता के हो भनेर विचार गरिएको छैन  नेपालका ग्रामीण क्षेत्रका नागरिक आधुनिक आर्थिक क्रियाकलापमा कम सहभागी भएका कारणले उनीहरू आफ्नै आर्थिक भुमिका र अधिकारबारे विचार गर्ने अवस्थामा  
	छैनन्  तर भोलि उनीहरूले आफ्ना आर्थिक अधिकार र कर्तव्यवारे ज्ञान पाउँदा ठगिएको महसुस गर्न नपरोस भनेर नेतृत्वले चनाखो हुनु पर्दछ  
	संघीय व्यवस्थाभित्र वस्तु सेवा पुँजी तथा मानव श्रोतको निर्वाध आवतजावत हुन पाउँछ कि  
	पाउँदैन  एउटा प्रदेशले अर्काे प्रदेशको अवसर र सुविधालाई सम्मान गर्न सक्छ कि सक्दैन  निजी क्षेत्रको भूमिका र व्यवसायिकता फैलाउनबढाउन प्रतिस्पर्धाको अवस्था आउँछ कि आउँदैन  प्रदेशहरूबीच हार्दिकता र निकटताको भावना रहन्छ कि रहँदैन  करका नीति र संरचना निजी क्षेत्रमैत्री हुन सक्छन् कि सक्दैनन्  श्रोत र उत्पादन ओसारपसारको झन्झटरहित वातावरण बन्छ कि बन्दैन  यस्ता मार्मिक र गंम्भिर प्रश्नबारे विचार गर्नैपर्छ   
	अहिले नै संघका स्वरूपबारे अपि्रय शैलीमा आन्दोलन हुन थालेको छ  कस्ता संघ र कसका लागि संघ भनेर हानाथापजस्तै भएको छ  विभिन्न समुदायबीचको परस्पर मित्रता र निकटता खलबलिने गरि आन्दोलन शुरू भएका छन्  केन्द्रमा दलहरू विभाजित र विचलित देखिन थालेपछि तल्लो तहमा विभाजन बढेर गएको छ  जातीय क्षेत्रीय वा समुदायविशेषको राजनीतिक अधिकार वा मागबारे मात्र विचार गरेर संघीयता सम्बन्धमा आर्थिक मुद्दाको पक्षबाट पनि बहस गराएको भए अराजक माग र आन्दोलनको खतरा आउँदैन थियो  संघीयताको विषयलाई आर्थिक मुद्दाको पक्षबाट हेर्दै समुदायभित्रको सद्भाव जोगाउने गरी टुंग्याउन सकिएन भने राष्ट्र तत्कालको समस्याबाट मुक्त भए जस्तो देखिए पनि भोली भयानक संकटमा फस्न सक्छ  यसतर्फ राजनीतिक नेतृत्वले गंभीर भएर सोच्न जरूरी छ  
	लेखक नेपाल उद्योग वाणिज्य महासंघका अध्यक्ष हुन्  
	 
"
