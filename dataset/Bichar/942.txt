नयाँ जंगबहादुर बन्ने आकांक्षा रणनीतिक नियत र कार्यनीति लक्ष्य भनेका नितान्त फरक हुन्  तर पनि एकअर्कासँग निकट रूपमा सम्बन्धित छन् "
	रणनीतिक नियत र कार्यनीति लक्ष्य भनेका नितान्त फरक हुन्  तर पनि एकअर्कासँग निकट रूपमा सम्बन्धित छन् भन्ने चिन्तन हार्वार्ड विश्वविद्यालयका दुई प्रोफेसरहरू सीके प्रह्लाद र ग्यारी हामेलले पाश्चात्य र जापानी कम्पनीहरूको कार्यशैली अध्ययन गर्दा आजभन्दा  वर्ष पहिले एक प्रभावशाली अध्ययनमा पेस गरेका थिए  रणनीतिक नियत भनेको साधनस्रोत र आकांक्षाबीच जतिसुकै ठूलो दूरी भए पनि त्यो दूरीलाई हटाउने प्रतिबद्धता हो भने कार्यनीतिक लक्ष्य भनेको यो अठोटका बिभिन्न चरणहरू हुन्   
	उद्योग व्यापारिक क्षेत्रमा यसको राम्रो उदाहरण जापानी घडी र स्वीस घडीको प्रतिस्पर्धामा देखियो  आजभन्दा  वर्षअघि स्वीस घडीको गुणस्तरसँग कुनै पनि देशलाई प्रतिस्पर्धा गर्न गाह्रो थियो  यो स्थितिमा जापानी घडी कम्पनीहरूले पहिलो चरणमा सस्तो घडी बनाए  यो घटनालाई स्वीस कम्पनीहरूले वास्ता गरेनन्  तर यो चरणमा सजिलोसँग प्रवेश पाएपछि त्यसभन्दा अलि महगो र उच्च प्रविधिको घडी बजारमा ल्याइयो  यो चरणलाई पनि स्वीस घडी निर्माताहरूले खासै वास्ता गरेनन्  तर यी दुई चरणमा प्रविधि र बजार व्यवस्था दुवैको स्तरोन्नति गरेपछि तेस्रो चरणमा निस्केका जापानी घडीहरूले स्वीस घडीको मूलबजारमै धावा बोले   
	अर्थात् जापानी घडी कम्पनीको रणनीतिक नियत गुणस्तर र महगो घडीको स्वीस आधिपत्यलाई पछाडि पार्नु थियो  तर सुरुमा यो रणनीतिक नियत थाहा दिइएन  कार्यनीतिक लक्ष्य सस्तो घडीमा केन्दि्रत भयो  तर प्रविधि र बजार व्यवस्थामा अनुभव गरेपछि स्वीस घडीको मूलबजारमै धावा बोलियो  यस अर्थमा रणनीतिक नियतमा सफलता पाउन कार्यनीतिक लक्ष्यहरू बिभिन्न चरणमा लागू गरिए  तर यथार्थमा ती सबै रणनीतिक नियतका अंग थिए  
	रणनीति र कार्यनीतिको अन्तरसम्बन्ध  
	विश्व व्यापारको माथिको मैले पेस गरेको प्रक्रिया अर्थात् रणनीतिक नियत र कार्यनीतिक लक्ष्य बीचको अन्तरसम्बन्ध माओवादी दल र यसका नेतृत्वको गतिविधिमा स्पष्ट हुँदै गएको छ  अर्थात् माओवादी संघर्षको सुरुदेखिकै रणनीतिक नियत नेपालको सत्ताकब्जा गर्ने र एकदलीय शासन देशमा लागू गर्ने थियो  माओवादीहरू प्रजातान्त्रिक मूलधारमा आए भनेर भाषण गर्ने राजनीतिज्ञ र बौद्धिक पण्डितहरूले पनि अहिले यो बुँदा स्वीकार गर्दै आएका छन्   
	तर  वर्षको युद्धपछि पनि माओवादीसँगको स्रोतसाधन र नेपाल राज्यको राष्ट्रियअन्तर्राष्ट्रिय परिवेश बीचको सन्दर्भमा आफ्नो बलले मात्रै सत्ताकब्जा गर्न नसकिने ठहर गरेर माओवादी अरु दलसँग हातेमालो गर्न पुगेका हुन्  आश्चर्य के छ भने यसक्रममा पूर्वराजा र उनका केही प्रमुख सहयोगीको पनि मद्दत रह्यो  बहुलवादीसँग काम गरेर अन्ततोगत्वा बहुलवादी राजनीतिलाई नेपालवाट विदा गर्ने नीति सत्ताकब्जा र एकदलीय अधिनायकवाद स्थापना गर्ने रणनीतिक नियतको कार्यनीतिक चरण थियो  अर्थात् विपक्षीसँगको सहकार्यबाटै विपक्षीमाथि पूर्ण विजय गरी सत्ताकब्जा गर्ने प्रयास सुरु भयो  यस्ता सहकार्यको हरेक चरणबाट आफ्नो स्रोतसाधन र शक्ति वृद्धि गर्दै अन्ततोगत्वा विपक्षीलाई धपाउने र सत्ताकब्जा गर्ने रणनीतिक नियत हो   
	यो चिन्तनलाई चीनमा माओले सफलताका साथ प्रयोग गरे र समयसमयमा विपक्षीसँग गरिएको सहकार्यलाई सैन्यशक्ति आर्जनको माध्यम बनाई अन्ततोगत्वा प्रतिस्पर्धीहरूलाई युद्धमा लखेटी सत्ताकब्जा गरे  नेपालका माओवादीको पनि यही मोडल थियो  सिर्फ माओले जस्तो सैनिक शक्तिले जित्न नसक्ने राष्ट्रियअन्तर्राष्ट्रिय परिस्थितिका कारण विपक्षीहरूसँग राजनीतिक सहकार्य पनि गरी यसैको बलमा एकदलीय अधिनायकवाद कायम गर्ने बाटो अपनाइयो  यो शक्ति आर्जनको एउटा प्रमुख अङ्ग धनशक्ति भयो  त्यसैकारण क्यान्टोन्मेन्टमा आफ्नै लडाकुमाथि पनि अबौर्ंको शोषण र भ्रष्टाचार भयो धनशक्ति बढाउने काम भयो  माक्र्सवादको नाममा एउटा नयाँ भुइँफुट्टा वर्ग पनि मौलायो   
	जहाँसम्म राज्यको कुरो छ सत्तामा बसेर लुट्ने अभियान अहिले तीव्र गतिमा जारी छ र माओवादी चिन्तनमा सत्ताकब्जाले पूर्णता नपाउन्जेल यो लुटको अभियान शक्ति आर्जनको अभिन्न अङ्ग हो  अतः अहिले माओवादी शासनमा भ्रष्टाचार कम हुन्छ भन्ने कसैले सोच्नु बेकार  
	छ  सत्ताकब्जाको रणनीतिक नियतको परिवेशमा यो राज्यको स्रोतसाधनमाथि धावा बोल्नु क्रान्तिकारी नैतिकताको अभिन्न अङ्ग भएको छ  यो नयाँ नेपालको नयाँ नैतिकताको भरपुर फाइदा लिएर परिवारवाद र नौलो भुइँफुट्टा वर्गको विस्तार यथार्थ भएको छ  
	तर माओवादीको सत्ताकब्जा गर्ने रणनीतिक नियत र कार्यनीतिक प्रक्रिया अहिले विलखबन्धको अवस्थामा छ  जनगणतन्त्रको नाममा फेरि एउटा पार्टीको सामन्ती जहानियाँ शासन शैलीप्रति जनस्तरमा उठेको वितृष्णा तथा नेपाली समाजमा अहिलेसम्म रहेको स्वतन्त्र चिन्तन तथा प्रेस स्वतन्त्रताको परिप्रेक्ष्यमा सत्ताकब्जा गर्ने रणनीतिक नियत अहिले कमजोर बनेको छ  यद्यपि प्रयास जारी छ   
	नीतिगत मतभेद र चुनौती 
	प्रश्न माओवादी दलसँग मात्र सीमित छैन  अब यो व्यक्तिगत तहमा पनि पुग्न लागेको स्पष्ट हुँदै गएको छ  यसको झझल्को एमाओवादीको फुटमा मात्र नभई नेतृत्व बीचको तनावमा पनि देखिन थालेको छ  अहिलेसम्मको गतिविधि हेर्दा वर्तमान प्रधानमन्त्रीको रणनीतिक नियत अब सत्तामात्र नभएर पार्टी कब्जा गर्ने तहमा पनि पुगेको संकेत स्पष्ट हुँदै आएको छ  प्रधानमन्त्री भएदेखि भट्टराईले आफ्नो कार्यनीतिक लक्ष्य संविधान निर्माण तथा पार्टीभित्र आफू दोस्रो स्थानमा रहेको सन्देश दिंँदै आएका हुन्  तर अब के देखिँदैछ भने व्यवहारमा कार्यनीतिको लक्ष्य संविधान निर्माण र चुनाव कहिले पनि थिएन  संविधानप्रति प्रतिबद्ध भएको भए उनले संविधानसभाको अधिकार खोसेर आफैं चुनाव घोषणा गर्ने थिएनन्  चुनावप्रति इमानदार भएको भए संविधानमा गर्नुपर्ने संशोधन नगरी संविधानसभा भंग गर्ने थिएनन्  अब संविधानसभा र संसद नरहेको अवस्थामा राष्ट्रपतिले जे भने पनि आफूलाई उनले शक्तिशाली सम्झेका छन् र यी शक्तिको आडमा पार्टीभित्रको नेतृत्व आफैंले लिने रणनीतिक नियत पार्टीको महाधिवेसनसम्म पुग्दा झन् प्रस्ट हुँदै गएमा आश्चर्य मान्नुपर्ने छैन   
	प्रधानमन्त्रीको छापामा निस्केका भनाइ हेर्ने हो भने राष्ट्रपतिलाई उनले नचाहिने बोझको रूपमा लिएका छन् र राणाशासनको जस्तो खोपाको देउता भएर बस्न निरन्तर चेतावनी दिइरहेछन्  यथार्थ के छ भने रणनीतिक नियत कतिपय अवस्थामा देखिँदैन  तर कार्यनीतिक प्रक्रियाले यसको संरचनातिर इसारा गरिरहेकै हुन्छ  राष्ट्रिय छापामा आएअनुसार प्रचण्डले लचकता देखाए पनि बाबुरामको मनस्थिति आफ्ना सर्तहरू पूरा नभई नछोड्ने भन्ने छ  सत्तामा रहेर सत्ताको बल आड र स्रोतसाधनको समेत भरपुर दुरुपयोग गरेर यसको प्रभाव पार्टी नेतृत्वको चुनावमा प्रतिविम्बित हुने सम्भावना बन्दै गएको छ  यस अवस्थामा पार्टी टुट्ने या प्रचण्डको नेतृत्वले दह्रो प्रतिस्पर्धामा जानुपर्ने स्थिति स्पष्ट हुँदैछ  अर्थात् अहिलेको समय सत्ता आफ्नो हातमा रहेको बखत सत्ताकब्जाको पार्टीगत लक्ष्यभन्दा पार्टी कब्जाको व्यक्तिगत लक्ष्य महत्वपूर्ण हुँदै गएमा आश्चर्य नमाने हुन्छ   
	फेरि यो लक्ष्यलाई सहयोग पुर्याउने देशीमात्र नभई विदेशी शक्तिको पनि कमी होला भन्न सकिँदैन  अर्थात् हाम्रा प्रधानमन्त्रीको राजनीतिक रूपमा देशभित्र र जनस्तरमा छवि जतिसुकै बिगि्रए पनि उनको छवि बिगि्रन नदिन र पार्टीको नेतृत्वमा पुग्न उनलाई मद्दत गर्ने विदेशी सहयोग पनि सक्रिय हुनथाले भन्ने चर्चा र भनाइ पनि नकार्न नसकिने भएको छ  उपप्रधानमन्त्री नारायणकाजी श्रेष्ठको आक्रोश र रोदनले विकसित हुँदै गएको नयाँ यथार्थ अझ स्पष्ट भएको छ   
	नेपालको इतिहासमा यस्ता परिस्थिति पहिले पनि नदेखिएका होइनन्  जंगबहादुरको पालामा कोतपर्व हुँदा उनको सफलताको एउटा कारण त्यसबखतको बि्रटिस कार्यवाहक राजदूत अर्थात् बि्रटिस सरकारलाई आफ्नो पक्षमा लिनसक्नु पनि हो  जंगबहादुरले  
	आफूलाई कम्पनी सरकारको औपनिवेशिक स्वार्थपूर्ति गर्ने पक्का र विश्वासप्राप्त सहयोगीका रूपमा खडा गरेका थिए  राजनीतिक परिवेश फरक भए पनि नेपालमा नयाँ जंगबहादुर हुने आकांक्षा बोकेको देखिएका हाम्रा प्रधानमन्त्रीको विदेश नीति र यससँग जोडिएका बिभिन्न क्रियाकलाप हेर्दा विदेशी शक्तिहरूलाई आफ्नो दाहिने राखेर उनले पार्टी महाधिवेशनमा कोतपर्व जस्तै एउटा नयाँ राजनीतिक पर्व खडा नगर्लान् भन्न सकिँदैन  यो रोचक खेलको आभास पाएरै सायद नारायणकाजी प्रधानमन्त्रीको नीतिप्रति खुला असन्तुष्टि व्यक्त गर्दैछन्  यसको अर्को अर्थ के हो भने अब आउँदा दिनहरूमा प्रचण्डलाई नीतिगत तथा अन्य बिभिन्न तहमा चुनौती दिने काममा प्रधानमन्त्री भट्टराईको सक्रियता बढेर गएमा त्यसलाई स्वाभाविक सम्झनुपर्ने हुन्छ   
	 
	 
"
