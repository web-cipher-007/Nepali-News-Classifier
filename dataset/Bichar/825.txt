बजेट र धम्कीको राजनीतिकात्तिकको अन्तसम्ममा देशले बजेट पाउनुपर्छ  यसबारे कसैको विमति छैन "
	कात्तिकको अन्तसम्ममा देशले बजेट पाउनुपर्छ  यसबारे कसैको विमति छैन  तर संसद नभएको अवस्थामा बजेट प्रस्तुत गर्ने विधि र प्रक्रिया हाम्रो संविधानअनुसार के हो  यो प्रश्न महत्वपूर्ण हुनआएको छ   
	सामान्यतया सरकारले वाषिर्क बजेट संसदमा पेस गर्छ  बजेट पेस गर्ने प्रक्रियामा बजेटसँग सम्बन्धित सिद्धान्त र प्राथमिकताबारे संसदको राय लिइन्छ  त्यो रायलाई समेत दृष्टिगत गरी बजेट निर्माण भई संसदमा ब्यापक छलफल हुन्छ र विनियोजन विधेयक पारित गर्ने प्रक्रियामा जान्छ  यो सबै प्रक्रिया महत्वपूर्ण छ किनभने बजेट लेखापालले पेस गर्ने आम्दानीखर्चको हिसाबमात्र होइन  यसमा अर्थतन्त्रलाई दिशानिर्देश गर्ने लगानी वितरण र खर्चको संरचना कर नीति लगायत अर्थतन्त्रका बिभिन्न पक्षलाई प्रोत्साहितनिरुत्साहित गर्ने उपाय र विधिको समष्टी पनि रहन्छ  यसकारण बजेट जनताको जनजीवनसँग सम्बन्धित हुन्छ  अतः बजेटबारे निर्णय गर्दा जनप्रतिनिधिहरूबीच छलफल र उनीहरूको स्वीकृत अनिवार्य हुन्छ  यस अर्थमा बजेटको निर्माण छलफल पारित गर्ने प्रक्रिया र संसदको बिभिन्न समितिहरूमा यसको कार्यान्वयनको अनुगमनमा जनताका प्रतिनिधिहरूको संलग्नता जनताको सर्वोच्च्ाताको राजनीतिक अवधारणाको अभिव्यक्ति पनि हो  बजेटको कुरा गर्दा यो पक्षलाई उपेक्षा गर्न मिल्दैन  
	दबाबको नयाँ शैली 
	आज देशमा संसद छैन  भट्टराई सरकारले असंवैधानिक तरिकाले संविधानसभा विघटन गरेर जनताको अर्थराजनीतिक जीवनसँग जोडिएको संसदलाई पनि विघटन गरिदिएको छ  यस अवस्थामा देशमा जनतासँग प्रत्यक्ष सम्बन्धित संस्था भनेको संसद नभएर राजनीतिक दलहरू हुन्  यीमध्ये मूलतः माओवादी सत्तामा छ भने अरु बहुमत दल सत्ताबाहिर छन्  अब एमाओवादीले बजेट पेस गर्दा अन्य राजनीतिक दलहरूको पनि सहमति चाहिन्छ भन्नु के जनताको पक्षमा होइन र  यही तर्क मान्न अहिले एमाओवादी तयार छैन  उनीहरूको भनाइ हेर्ने हो भने एमाओवादीले जे बजेट बनाएर शीतल निवास पठाउँछ त्यो राष्ट्रपतिले आँखा चिम्लेर स्वीकार गर्नुपर्छ   
	संसद नभएको अवस्थामा जनताको जनजीविका र समस्त मुलुकको राजनीतिसँग सम्बन्धित विषयमा अरु दलको पनि सहमति लिनु नेपालको अन्तरिम संविधानको धारा  को शब्द र मर्म अनुकूल हुने भएकोले सहमतिमा बजेट पेस गर्नुपर्छ भन्ने राष्ट्रपतिको भनाइ छ  संविधानको संरक्षकका हैसियतले राष्ट्रपतिले यो दृष्टिकोण लिनु संविधान अनुकूल रहेको स्पष्ट  
	छ  तर एमाओवादीका नेताहरू यो तर्क मान्न तयार छैनन्  उनीहरू सरकारले जेजस्तो बजेट पठाएको छ त्यसमा राष्ट्रपतिले दफा  बमोजिम सहमतिको प्रश्न पठाउनु नाजायज ठान्छन्  यसक्रममा एमाओवादीका नेताहरूले राष्ट्रपतिलाई खुलेआम धम्काउन थालेका छन्  प्रधानमन्त्री र उनका अर्थमन्त्री दुवैले राष्ट्रपतिसमक्ष बजेट पठाइदिने र पारित नभए राष्ट्रपतिको चुलो पनि नबल्ने भन्दै ठाडो धम्कीपूर्ण भाषा प्रयोग सुरु गरेका छन्  आफ्नो विचार नमिल्ने सबैलाई पश्चगामी भनी गाली गर्नु धम्की दिनु र तर्साउनु अहिलेसम्म एमाओवादीका केही नेताहरूको राजनीतिक शैली नै भएको छ  तर राष्ट्रपतिलाई पनि ध्ाम्काएर तथा तर्साएर आफ्नो लक्ष्य पूरा गर्ने शैली निश्चय पनि अधिनायकवादीतानाशाही शैली हो र यसलाई आजको  औं शताब्दीमा स्वीकार्न सकिँदैन   
	सहमति होस् या नहोस् तर बजेट पारित गर्नैपर्छ नत्र राष्ट्र संकटमा पर्छ भन्ने दबाबमूलक एमाओवादी तर्कबारे हेरौं  गत जेठ  मा संविधानसभा विघटनयता पाँच महिनासम्म एमाओवादीले अरु दलहरूसँग सहमति गरेर बजेट ल्याउँ भनी कहिल्यै प्रयास गरेन  अब अन्तिम समयमा बजेट नभएर देश डुब्छ भन्नु सिर्फ दबाबको राजनीति हो  अर्थात् दबाबको राजनीतिमा सबै निर्णय अन्तिम समयसम्म अलमल्याउने र अन्तिम समयमा अब निर्णय नगरे सत्यनाश हुन्छ भनी दोस्रो पक्षलाई दबाब दिएर आफ्नो पक्षमा निर्णय गर्ने प्रयास गरिन्छ  यही शैली अहिले एमाओवादीले अपनाएको छ  अब उनीहरूले भनेअनुसार तुरुन्त राष्ट्रपतिले बजेट अध्यादेशमा सही नगरे नेपालको विकास चौपट हुन्छ भनी दबाब दिन थालिएको छ   
	बजेटबारे अर्धसत्य 
	नेपालमा विगत पाँच वर्षदेखि सधै समयमा त संसदमै बजेट पेस भएको छैन  एमाले सत्तामा हुँदा त्यसबखतका अर्थमन्त्री सुरेन्द्र पाण्डेले कुटाइसमेत खाए र संसदमा पेस गर्न ल्याएको गोप्य दस्तावेज राखेको ब्याग फोरियो  यो सबै आजका सत्तामा रहेका मूर्धन्य नेताहरूको पहलकदमीमा भएको हो  तर यथार्थ के छ भने नेपालको आर्थिक विकास बजेटसँग मात्र सम्बन्धित छैन  नेपालको उन्नति शासकीय कुशलता विकास प्रबर्द्धन र संवैधानिक सन्तुलन र नियन्त्रणसँग सम्बन्धित संस्थागत संरचना र बजार व्यवस्थाजस्ता महत्वपूर्ण तत्त्वहरू बीचको अन्तरसम्बन्धले निर्देशित गर्छ   
	परम्परागत चिन्तनमा सामान्यतया विकास भन्ने बित्तिकै लगानी बढाउनुपर्ने तर्क पेस गरिन्थ्यो  अब हामीलाई थाहा छ यो अर्धसत्य मात्र हो  केही समयअघि प्रकाशित विश्व विकास प्रतिवेदन  अनुसार नेपालमा स्थिर पुँजी निर्माण राष्ट्रिय उत्पादनको प्रतिशतको हिसाबले  प्रतिशतको हाराहारीमा छ यद्यपि नेपालको राष्ट्रिय बचत  प्रतिशतको नजिक छ  अर्थात् बचत कम भए पनि विश्व बैंकको तथ्यांकअनुसार नेपालमा स्थिर पुँजी निर्माणमा विदेशी सहयोगको कारण लगानी कम छैन  गएको वर्षसम्म आठ प्रतिशतको दरले आर्थिक विकास वृद्धिदर कायम गर्नसकेको भारतमा पनि राष्ट्रिय आयको प्रतिशत हिसाब गर्दा स्थिर पुँजी निर्माण  प्रतिशत थियो  अर्थात् नेपालमा तथ्यांक हेर्दा स्थिर पुँजी निर्माणको प्रतिशत राम्रो छ  तर पनि वृद्धिदर सात प्रतिशत नपुगेर किन विगत पाँच वर्षदेखि  प्रतिशतको हाराहारीमा सीमित छ  बजेट नआउने बित्तिकै नेपालको अर्थतन्त्र नै ध्वस्त हुन्छ भन्ने पण्डितहरूले यो प्रश्नको जवाफ दिनु पर्दैन र  
	यथार्थ के छ भने समयमा बजेट नआएर नेपालको आर्थिक विकास न्यून भएको होइन  उदाहरणका लागि बाबुराम सरकारमा स्वयं उनी नै कृषिमन्त्री छन्  उनले सधै गरिब जनताको नाममा भाषण गरेको हामीले सुनेका छौं  तर उनी कृषिमन्त्री हुँदा लाखौं नेपालीको जीवन धान्ने प्रश्नसँग गाँसिएको मल समयमा आयात गरिएन  कृषिको सिजनमा नेपालका गरिब किसानले मल पाएनन् र यस अर्थमा उनीहरूको बाँच्न पाउने अधिकारमाथि नै प्रहार गरेजस्तो भयो  मल नभएको कारणले पनि गर्दा यस वर्ष धान उत्पादन  प्रतिशत अर्थात् झन्डै सात लाख टनले घट्ने अनुमान नेपाल सरकारकै कृषि विशेषज्ञहरूले गरेका छन्  अब प्रश्न आउँछ के मल अभाव पनि बजेटकै कारणले हो त  यसको स्पष्ट उत्तर छ  होइन   
	बजेट थियो तर समयमा प्रधानमन्त्रीले मल आयात गर्न चासो दिएनन् र नेपालका गरिब किसानमाथि प्रहार भयो  अर्थात् नेपालको आर्थिक विकास बजेटले र लगानीको अंकले निर्णय गर्दैन  यसकारण देशमा विद्यमान सुशासनकुशासनको स्वरुप संविधान र कानुन अन्तर्गत स्थापना भएको संस्थागत संरचनाहरूको कुशलता र बजार व्यवस्थाको स्वरुप र क्रियाकलापबीच रहने अन्तरसम्बन्धमा भर पर्छ  यो व्याख्यामा बजेट एउटा सानो अंगमात्र हो   
	अर्को उदाहरण हेरौं  पोखरामा क्षेत्रीय विमानस्थल बन्नुपर्छ भन्नेमा सबैको एकमत छ  यसबारे संसदको लेखा समितिमा कुरो उठ्यो र त्यसबखत म पनि सदस्य थिएँ  नेपालको कानुनअनुसार विमानस्थल निर्माण गर्दा प्रतिस्पर्धाटेन्डर गर्नुपर्छ  तर यो प्रक्रिया सुरु पनि नहुँदै वर्तमान अर्थमन्त्रीले एउटा विदेशी कम्पनीलाई निर्माण गर्न दिने खालको समझदारीमा हस्ताक्षर गरिदिए  गुरिल्ला लडाइँमा विशेषताप्राप्त मन्त्रीजीले के कागजमा हस्ताक्षर गरे भन्ने सायद याद गरेनन्  त्यसबखत त्यो विमानस्थल निर्माणको खर्च  अर्बको हाराहारीमा थियो  अब अहिले त्यही विमानस्थलको ठेक्का  अर्बमा दिने समाचार निश्चय पनि भारी शंकास्पद भएको छ  यसबारे विदेशी अखबारमा नेपालका सत्तासीनले भ्रष्टाचार गरे भनी चर्चा भयो  
	आश्चर्य तथा लज्जास्पद तथ्य के छ भने सरकार भने खुलेआम यसरी आरोप लाग्दा पनि मौन छ  वास्तवमा अनियमितताका यस्ता थुप्रै घटनाको सञ्जालले गर्दा नेपालमा पुँजीगत निर्माणमा लगानी  प्रतिशत देखिए पनि आर्थिक विकास निराशाजनक छ  यो यथार्थमा परिवर्तन नहुन्जेल बजेट र आर्थिक विकासको सम्बन्ध कमजोर रहन्छ  अझ स्थानीय निकायकै कुरा गरौं  गाउँ र जिल्ला स्तरमा गएका करोडौं रकम कसरी तीन दलबीच भाग शान्ति जय नेपालको सिद्धान्तअनुरुप जनताको नाममा लुट गरिन्छ  विकासको नाममा चालु यो लुट बजेटसँग सम्बन्धित नभएर यो लुटलाई संरक्षण र निरन्तरता दिने राजनीतिक शैलीसँग गाँसिएको छ   
	जनता अब डराउँदैनन्  
	यथार्थमा बजेट नआए नेपालको विकास रोकिन्छ र आकासै खस्छ भन्ने खालका तर्कहरू जनता तर्साएर आफ्नो स्वार्थपूर्ति गर्ने र संसद पनि नभएको बेला भ्रष्टाचारीलाई अझ बढी उचाइमा पुर्याउने नियतबाट प्रेरित भएको देखिन्छन्  यो यथार्थ एकातिर छ भने वैधानिक प्रक्रियाबाट बजेट पेस गर्नु पनि राष्ट्रिय जीवनमा आवश्यक छ  तर सर्त बजेट पेस गर्नेमात्र होइन यससँग जोडिएको वैधानिक प्रक्रिया पनि त्यतिकै महत्वपूर्ण छ   
	अतः संसद नभएको बेला बजेट प्रस्तुतिको वैधानिक प्रक्रिया भनेको हाम्रो अन्तरिम संविधान अन्तर्गत सर्वदलीय सहमतिमात्र हो  तर सहमतिमा नपुगी राष्ट्रपतिलाई तर्साएर धम्काएर तथा तल्लो स्तरको शैली प्रयोग गरेर बजेट पारित गराउने प्रयास गरिन्छ भने त्यसलाई यो देशको संविधानको संरक्षक र नेपाली जनताको अभिभावकको हैसियतले राष्ट्रपति महोदयले ठाडो अस्वीकार गर्नुपर्छ  डर धम्की र सफायाको राजनीतिबाट नेपाली जनता विगतका वर्षहरूमा धेरै पीडित भइसकेका छन्  अब त्यही राजनीतिक संस्कारलाई नेपाली प्रजातन्त्रको मूलधार मान्न जनता तयार छैनन्   
	लेखक पूर्वअर्थमन्त्री तथा राष्ट्रिय जनशक्ति पार्टीका सहअध्यक्ष हुन्  
	 
	 
	 
	 
	 
	 
"
