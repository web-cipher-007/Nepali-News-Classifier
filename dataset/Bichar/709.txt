यो चुनाव हाम्रो हुनेछ"प्रजातन्त्र जनतालाई एकबद्ध बनाइराख्ने त्यस्तो सामथ्र्य बोकेको शासन प्रणाली हो""
	प्रजातन्त्र जनतालाई एकबद्ध बनाइराख्ने त्यस्तो सामथ्र्य बोकेको शासन प्रणाली हो जसमा जनताद्वारा जनताकै लागि जनताको सरकार निर्वाचित गरिन्छ  यद्यपि विगत करिब चार वर्षमा हामीले प्रजातन्त्रमा अन्तरनिहित धेरै मूल्य र मान्यतालाई किनारा लगाइसकेका छौं  हामी पुनः पुरानै घेरामा पुगेका छौं जहाँबाट हामी प्रारम्भ भएका थियौं  संविधानसभाको निर्वाचनको पुनः घोषणासंगै संघीय लोकतान्त्रिक गणतन्त्र नेपालको नयाँ संविधान लेख्न फेरि लाग्नुपर्ने भएको छ  
	करिब पाँच वर्षको खेर गएको समयावधिमा जनताले तिरेको करसमेतको अर्बौं रुपैयाँ खर्च भयो  धेरै प्रधानमन्त्रीले नयाँ संविधान निर्माणको असफल प्रयास गरे पनि अहिले मुलुक ब्याक टु मंगलमानको अवस्थामा आइपुगेको छ  केही अपवाद छोडेर हेर्ने हो भने हामीले प्रारम्भ गरेको अवस्थाभन्दा हामी अझै नाजुक अवस्थामा आइपुगेका छौं  किनभने नेपालको इतिहासमै सम्भवतः पहिलोपटक जातीयताको विषयलाईर् लिएर यति धेरै ध्रुवीकृत भएको अवस्थामा हामी छौं  हाम्रा राजनीतिक नेतृत्वले हामीमध्ये धेरैलाई हाम्रो राष्ट्रियताभन्दा हाम्रो जातीय पहिचान धेरै महत्वपूर्ण छ भन्ने कुरामा विश्वास दिलाउन सफल भएका छन् र पुनःएकपटक हामीलाई कुनै स्पष्ट मार्गचित्र विना नै जातीयतामा विभाजित गरी छोडिदिएका छन्  
	जनताको रुपमा हामीले आज केही जटिल प्रश्नको सामना गर्नुपरेको छ  पहिलो के हामी आफूलाई प्रतिनिधित्व गर्ने प्रतिनिधिहरूको चयन गर्ने कार्यमा विगतबाट पाठ सिकेर विशेष चनाखो भई आफ्नो विशेषाधिकारको प्रयोग गर्न सक्छौं  के हामी चुनावमा मत माग्न आउने उम्मेदवारहरूबारे बुझेर मतदानको प्रयोग गर्नेछौंं या पार्टी लाइनको इसारामा मतपत्रमा छाप लगाई मतदान गर्नेछौं  शिक्षा आर्थिक अवस्था उमेर वा जातीय रुपमा हामी जो जेसुकै भए तापनि मेचीदेखि महाकालीसम्मका सम्पूर्ण जनताले अहिले एकपटक विगतका वर्षहरूमा भएका घटनाक्रमहरू तथा त्यसबाट निस्किएको परिणामका बारेमा गम्भीरतापूर्वक विचार गरी उनीहरूको विगतमा देखिएको कमजोर राजनीतिक चरित्र अबको निर्वाचनपछि फेरि नदोहोरिने सुनिश्चितता उनीहरूबाट लिन सकेनौं भने हामीले भन्नैपर्ने हुन्छ हामीलाई एकपटक मूर्ख बनाएकोमा उनीहरूलाई धिक्कार छ तर अब फेरि हामीलाई मूर्ख बनाए भने हामी आफैलाई धिक्कार छ   
	दोस्रो हामी मध्येकै कोही व्यक्ति चाहे त्यो विद्यार्थी होस् वा किसान वा डाक्टर वा इन्जिनियर वा बैंकर वा अधिवक्ता वा व्यापारी वा सामाजिक कार्यकर्ता वा शिक्षक नै किन नहोस् हामी आआफ्नो सुविधा क्षेत्र तथा सहज जीवनयापनबाट माथि उठेर राजनीतिक क्षेत्रमा प्रवेश गर्नुपर्छ  हामीमध्ये बहादुर नेपाली कोही छ  जसले जनतालाई वर्तमान दुर्दशामा पुर्याएका दलहरूको विकल्प दिन वैकल्पिक राजनीतिक शक्ति निर्माण गर्न संगै अगाडि बढ्न सक्छन्  के हामी जनताको हैसियतमा व्यावसायिक व्यक्तिहरूको एउटा समूहलाई स्विकार गर्न तयार छौं जो आआफ्नो क्षेत्रमा विशेष दक्षता राख्छन् र आफ्नो दक्षताको उपयोग गरी सबै नेपालीप्रति निष्पक्ष भावको संविधान निर्माण गर्न र जारी गर्न सक्छन्  यदि हामी वर्तमान राजनीतिक नेतृत्व र उनीहरूका कमीकमजोरीप्रति आलोचना गर्न सक्छौं भने दलहरूको घेराबाट माथि उठी राजनीतिक वृत्तमा कदम बढाउने साहस पनि हुनैपर्छ र त्यस्तो नयाँ विकल्पलाई मत दिनुपर्छ  
	हामी फेरि एकपटक हाम्रो इतिहासको जटिल मोडमा उभिएका छौं  तर मलाई विश्वास छ यसपटक हामीले बुझ्नैपर्ने मुख्य भिन्नता भनेको हामी अहिलेको अवस्थाबाट अब कुन दिशातर्फ लाग्ने भन्ने विषयको निर्णय अहिलेका राजनीतिक नेतृत्व वा दलहरूमा होइन कि हाम्रो हातमा छ  अहिलेको अवस्थाबाट कहिले अघि बढ्ने कसरी अघि बढ्ने तथा अबको लक्ष्य कसरी प्राप्त गर्ने भन्ने सन्दर्भमा नयाँ बाटो लिनु बाहेक हामीसंग कुनै विकल्प छैन  मेरो विचारमा हामीले निर्वाचनको पनि प्रतीक्षा गर्नु पर्दैन हामी अहिले नै यी विषयहरूमा संलग्न भई सक्रियतासाथ छलफल प्रारम्भ गरी आफ्ना धारणाहरूलाई सबैसमक्ष लैजान सक्छौं  म पनि तपाईंहरूजस्तै लाखौं मध्येको एक नागरिक हुँ जसले नयाँ संविधान जारी हुने प्रतीक्षामा दुईदेखि चार वर्षको अवधिमा आफ्नो विश्वास गुमाइसकेको छ  
	तर होइन हामी दलहरूले अघि सार्ने उनीहरूका उम्मेदवारहरूका बारेमा परख गर्न चाहन्छौं उनीहरूसंग छलफल गरी हामीले विश्वास गर्न सक्ने सही व्यक्तिहरूको संविधानसभामा प्रतिनिधित्व गर्ने छुट्टै उम्मेदवारहरूको सूची बनाउन चाहन्छौं  चाहे उनीहरूले जुनसुकै राजनीतिक दललाई प्रतिनिधित्व गरुन्  हामी स्पष्ट कार्यदिशाका साथ समयबद्ध रुपमा परिणाम दिनसक्ने तथा उक्त कार्यदिशातर्फ भएगरिएका प्रगति वा अनुपलब्धिहरूको मासिक रुपमा समीक्षा गरी आआफ्नो कामप्रति जिम्मेदार र जनताप्रति वफादार भैरहन सक्ने व्यक्तिहरूका साथ मुलुकको विकास गर्न चाहन्छौं  चार वर्षको अनुभव र शिक्षाबाट हामीले अहिलेदेखि नै पृथक ढंगबाट कार्य गर्नैपर्छ  अन्यथा अर्को चार वर्षपछि हामी फेरि अहिले जुन ठाउँमा छौं यही अवस्थामा अथवा योभन्दा पनि अझ गएगुज्रेको अवस्थामा हुनेछौं  
	प्रजातन्त्र भनेको जनताद्वारा जनताका लागि गरिने शासन हो  यसैले आउनुहोस् हाम्रा अव्यक्त मतहरूको बहुमत निर्माण गरौं र सधै बोलिरहन सक्ने अल्पमतहरूको सानो समूहलाई हाम्रो भविष्य हाम्रो भाग्य र हाम्रो मुलुकलाई अपहरण गर्न दिनबाट रोकौं  अहिले समय आएको छ यो सबै विद्यमान अस्थिर राजनीतिक वातावरणको अन्त्य गर्ने  विधिले आफ्नो भाग्य आफै निर्माण गर्ने मौका फेरि एकपटक नेपालका नागरिकहरूलाई नै फर्काइदिएको छ  मात्र प्रश्न के हो भने के हामी एकअर्काको आलोचना गर्न छोडी आफ्नो हातमा आएको जिम्मेदारी पूरा गर्नतर्फ ध्यान दिन सक्दैनौं  यो चुनाव तपाईर्को हो यो चुनाव मेरो पनि हो र यो चुनाव हाम्रो हो  तर यो चुनाव ती नेतृत्वकर्ताहरूको होइन जसले हिजो हामीलाई धोका दिए  लेखक मेगा बैंकका सीईओ हुन्  
"
