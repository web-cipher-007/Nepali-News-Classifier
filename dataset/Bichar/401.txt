नदी र लोकबीचको बदलिँदो आधार"नदीलाई आमा भनिन्छ  कनकाई माई कोशी मैयाँ कमला माई भनेर सम्वोधन गरिन्छ ""
	नदीलाई आमा भनिन्छ  कनकाई माई कोशी मैयाँ कमला माई भनेर सम्वोधन गरिन्छ  नदी आमा हुन् उनको मातृत्वमा ममत्व पनि छ र उनको संरक्षणमा सदा समृद्धिको कामना पनि निहित छ  लोक उद्घोष नै छ कनकाईकोशीकमलामैयाँ की जय  यसरी नदी विशेषलाई आमाको रुपमा मान्यता दिई जयगान गर्नुको पछाडि उनको सकारात्मक योगदान र रक्षाभावसंग जोडिएर उत्पन्न भएको मनोविज्ञान पाइन्छ  
	एक मैथिली लोकगीतमा भनिएको पनि छ गिरे सिर कोसिका लगीच हेऽ गावल सेबके दुहु कल जोडी विपति बेरिया मइया होय न सहाय  अर्थात् कोशी नदीको पाउमा भक्त गिर्छ र कोशीको गुणगान गर्दै भन्छ हे कोशी आमा मलाई सहायता  
	गर  पंक्तिकारको आफ्नै गाउँको कथा छ हजुरबुवाको समकालीन दाजुभाइको नाम दुई महत्वपूर्ण नदी कमला र जिवछको नाममा यसकारणले रहन गयो कि उनकी आमाले ढिलोसम्म सन्तान नपाउँदा ती नदीहरूमा स्नान गरेपछि पुत्र प्राप्त गरेकी थिइन्  त्यसैले ती नदीहरूप्रति समर्पित गरी आफ्ना सन्तानका नाम राखेकी थिइन्  यी सन्दर्भमा वैज्ञानिकताभन्दा पनि नदी र लोकजीवन बीचको सम्बन्धलाई भेटिन्छ  
	नदी किनारका बासिन्दाहरूको आफ्नै प्रकारको पारम्परिक ज्ञान विकसित भएको हुन्छ  म आफु नै सानो छँदा सर्लाहीको गाउँमा वागमती नदीको बाढीले गाउँटोलमा प्रवेश गर्दा गंगा मैयाँ गाउँ छिरिन् भनेर बेलुकीपख बाढीको पानीमा दीप प्रवाह गर्न पुग्थेँ  गाउँलेहरूले नदीको स्थिति र पानीको आचरणबारे ठीकठीक बुझाइ राख्थे  बाढी प्रबन्धन र डुंगा संचालनका पारम्परिक ज्ञान थियो  पानीको रङ हेरेर नै बाढीको मात्राको अनुमान लगाउन सक्षम थिए  बाढीको बेला डुंगा चलाउनुपर्दा पानीको प्रवाहलाई हेरी त्यसभित्र अवरोध छ भनी बुझ्न सक्थे  डुंगा बनाउने र चलाउने आफ्नै पारम्परिक तरिका थिए  तर अब नदी र मानिस बीचको भावनात्मक सम्बन्धमा फेरबदल भइरहेको छ  नदीबारे रहेको पारम्परिक ज्ञानहरू लुप्त हुँदै गएका छन् र नदीको चरित्र पनि फेरिंदै गएको छ  त्यसबारे लोक बुझाइ गहिरो हुन सकिरहेको छैन  यसले गर्दा नदी र लोकजीवनको बीच खाल्डो बढ्दै गएको छ  
	नेपाल विगतमा कैयौ राज्यमा विभाजित थियो  नेपाली समाज धेरै जातिमा बाँडिएको थियो तापनि नदी संगम स्थलहरू र त्यस क्षेत्रमा विद्यमान प्रचलनहरूले विभिन्न भूबनावट र हावापानी भएको ठाउँमा बसोबास गर्ने विभिन्न बोली भाषा र भेषभूषा भएका विभिन्न रीतिथिति अपनाउने विभिन्न जातका नेपालीबीच समन्वयको सद्भावना जगाएको पाइन्छ  समन्वयात्मक चरित्र भएका नदी र संगमहरूले नेपालीहरूलाई आपसी सहिष्णुता सद्भाव र समन्वयको भावनाद्धारा एकताको सूत्रमा बाँधेर राखेको छ  त्यो कसरी भने नदीको पानी प्रयोगमा छुवाछूत हुँदैन  तेरो र मेरो हँुदैन थियो  त्यसैले नदी भनेको जलतत्वको संगमस्थल मात्र नभएर नेपालीहरूको मधुर हार्दिक स्पन्दनको संगमस्थल पनि हो  नेपाली लोकजीवनमा नदी संस्कृतिको प्रभावबारे अध्ययन गर्नु आवश्यक छ  
	अहिले प्राकृतिक स्रोतहरूको उपयोगिताबारे रैथाने हकको खोजी भइराखेको छ  तर नदी संस्कृतिबारे खोजिनिती भयो भने यसले कैयौ यक्षप्रश्नहरूको हल दिन सक्छ  पहाड र मधेस बीचको सम्बन्धलाई नदीले पुनःपरिभाषित गर्न सक्छ  त्यसैले नदीको कथा लेख्नु आवश्यक भइसकेको छ  यसमा नदी किनारका सभ्यताहरू र संस्कृतिहरूको कथा हुन्छ  पानीको पवित्रता र जल उपयोगको कथा हुन्छ पुराना राज्यहरूको उत्थान र पतनको गाथा हुन्छ  तराईमा मानवीय सभ्यताको विकासक्रम हुन्छ  जलाधार क्षेत्रहरूको सामाजिकआर्थिक सम्बन्ध नबुझिकन राजनीतिक नाराहरूको लहलहैमा बढ्न खोजियो भने त्यो नैसर्गिक हुँदैन   
	उत्तरको हिमाली भेग महाभारत वा चुरेक्षेत्र उद्गमस्थल भएका नदी अनिवार्य रुपले दक्षिणी मैदान भएर बग्छन्  नेपालका लागि यो प्राकृतिक यथार्थ हो  नदीहरूले नेपाल राज्यलाई जहाँ प्राकृतिक सम्पदाहरूले परिपूर्ण गरेको छ त्यहीं सांस्कृतिक दृष्टिले पनि सम्पन्न गरेको छ  नदीहरूलाई नचिनेसम्म नेपाली समाजलाई बुझ्न सकिंदैन  नदीहरूसंग जोडिएका लोकगीत लोककथा लोकोक्तिहरू प्रशस्त पाइन्छन्  नदी किनारमा प्रमुख तीर्थस्थल सदरमुकाम बजार र सहरहरू छन्  त्यस्तै मेला र जात्राहरू पनि लाग्ने गर्छन्  कृषि संस्कृतिदेखि अहिलेसम्म समाज विकासको विभिन्न चरणमा नदीहरूको उपयोगिता आफ्नै किसिमले हुँदै आएको छ  नदीहरूसंग जोडिएर नेपाल राज्य निर्माणका चरणहरूलाई पनि इतिहासमा रेखांकित गरिएको छ  अहिले राज्य पुनःसंरचनाको गृहकार्यमा जुटेको नेपाली समाजले आफ्नो पहिचान र इतिहास रेखांकित गर्न नदीहरूको पृष्ठभूमिमा डुबुल्की लगाउन जरुरी छ   
	नेपाली नदीहरूको नामको व्युत्पत्ति भूगोल उत्पति जलक्षेत्रको अध्ययन गर्नुपर्छ  तिनको धार्मिक महत्व तीर्थस्थल मेलाजात्रा मन्दिर चाडपर्व आदिबारे खोजी हुनुपर्छ  नदीको आर्थिक महत्व कृषि खानेपानी उद्योग बिजुली जीविकाबारे शोध गरिनुपर्छ  नदी किनारका सदरमुकाम र सहरहरूको उन्नति र पहिचानमा नदीको भूमिकाबारे अनुसन्धान हुनुपर्छ त्यतिमात्र कहाँ हो र नदीसंग जोडिएका लोककथा लोकगीत लोकोक्ति नेपाली तथा केही अन्य मुख्य भाषा का बारेमा पनि तुलनात्मक जानकारी अगाडि ल्याउनुपर्छ  नेपाली नदीसंग जोडिएका ऐतिहासिक घटनाक्रम नदी र सीमा नदी र पर्यटन नेपाली समाजमा नदी संस्कृतिको प्रभाव मूल्याङ्कन गरिनु जरुरी छ   
	कञ्चन पानी बग्ने नदीहरूले नेपाली समाजलाई समृद्ध सभ्यता दियो संस्कृति दियो मर्दापर्दा शरण दियो र अझै पनि दिंदैछ  तर हामीले नदीलाई के दिंदैछौ  तराईमा औद्योगीकरण र सहरीकरणको बढ्दो सञ्जालसंगै मुख्य नदी र सहायक नदीनालाहरूमा कुनै न कुनै रुपमा अतिक्रमण भएको छ  नदीहरूको वातावरणीय अवस्था खस्कंदै गएको छ  कतिपय नदीहरू औद्योगिक र सहरी बिस्तारका कारण नालामा परिणत भएका छन्  हाम्रा कतिपय पवित्र नदीहरू अछूतमा गनिन थालेका छन्  नदीहरूको धार्मिक सांस्कृतिक उपयोगितामा ह्रास आउन थालेको छ  नदीको पानीमा कीरा परेको हुन्छ कुहेको हुन्छ गन्हाउँछ र छुँदा नुहाउँदा खटिरा र छालाको रोग लाग्छ  एउटा नदी प्रदूषित बनेको समाचार धेरैलाई सामान्य लाग्न सक्ला तर त्यसले पुर्याएको क्षतिलाई सामान्य भन्न मिल्दैन  रौतहटको चाँदी र झाझ नदी होस् वा बारापर्साको सिर्सियाको पानी स्वच्छताबाट प्रदूषिततर्फ लाग्नुमा मुख्यतः औद्योगीकरण नै हो  त्यसैले स्थानीयहरूले भन्न थालेका छन् पहिले वरदान रहे नदी अब अभिशाप होगइल बा  नदीका स्रोतहरूको अवैज्ञानिक तरिकाले दोहन पनि त्यतिकै भइरहेका छन्  जस्तै नदीबाट बालुवा झिक्नु ढुंगा निकाल्नु नदीको जल सतहलाई खाल्डो पारेर अप्राकृतिक स्वरुप दिनु आदि  मूलतः हाम्रो सन्दर्भमा नदीको सिमाना निर्धारित हुन नसके जस्तै नदी संरक्षण नदी नियन्त्रण र नदी पुनःस्थापनको परिभाषा हुनपाएको छैन  नदी सांँघुरो बनाएपछि विध्वंसकारी हुन्छ तर यसतर्फ गम्भीरता पाइँदैन   
	हिमालयबाट निःसृत कोशी गण्डकी कर्णालीजस्ता नदीहरूमा आउने बाढीले नेपाल र भारतको तराई एवं समथर भूभागका बासिन्दालाई वर्षेनि उठिवास लगाउने गरेको छ  त्यस्तै अन्य नदीहरूको पनि बहुलाउने प्रवृत्तिले जिल्ला तहमा उठिवास भइरहेका कथाहरू आइराखेका हुन्छन्  नदी प्रकोपको कारणले तराईको कतिपय गाउँहरूले उठिवासको नियति बेहोर्नुपरेको छ  जुन हाम्रालागि निकै महंगो सावित भएको छ  तराईमा बुद्धको पालादेखि नै सिंचाइ विकास र व्यवस्थापनसमेत गरिएको प्रमाण ग्रन्थहरूमा उल्लेख रहेको विज्ञहरू दाबी गर्छन्  भनिन्छ रोहिणी नदी विवादमा बुद्धले प्रभावकारी भूमिका खेलेका थिए  
	त्यतिखेरदेखि अहिलेसम्म कैयौ सिंचाइ परियोजनाहरू संचालनमा आइसके  नदी व्यवस्थापनका लागि कैयौ जलस्रोत रणनीति र जलयोजना तयार भए  आजभोलि पानी आपूर्तिको बढ्दो मागसंगै प्रदूषणले गर्दा स्रोत घट्दै गएकोले जल उपभोगताहरूबीच द्वन्द्व सुरु हुनथालेको छ  सतह प्रवाहगत वा भूमिगत जलभण्डार धेरै रहे तापनि यसलाई आर्थिक वृद्धिमा अनुवाद गर्न सकिएको छैन  नदी नियन्त्रणको क्षेत्रमा पनि दिगो रुपको संगठनात्मक स्वरुप अझसम्म भइसकेको छैन  यसरी हाम्राबीच नदी नीति आवश्यक भइसकेको छ तर यसबारे अत्यन्त कम बहस भएको पाइन्छ  नदीको उपयोगिता र जीवनमा त्यसको सान्दर्भिकतासंग जोडेर दृष्टिकोण बनाउन सकियो भनेमात्र त्यसले समृद्धि र सुसंस्कृति दिन सक्छ  तटबन्ध प्रणाली जल पारवहन सिंचाइ जल सञ्चय जल द्वन्द्व बाढी व्यवस्थापन नदीहरूको स्वच्छता र प्राकृतिक प्रवाह बालुवाको वृद्धि धार परिवर्तनजस्ता महत्वपूर्ण पक्षबारे विमर्श हुनु आवश्यक छ  नदीसंग जोडिएका पारम्परिक ज्ञानहरूको अध्ययन हुनु जरुरी छ  जसले नदी र लोकजीवन बीचको बलियो आधार प्रस्तुत गर्न सक्छ  
"
