संवैधानिक गतिरोधमा कांग्रेसको भूमिकाराष्ट्रपति रामवरण यादवको सक्रियतामा भएको गत आइतबारको प्रमुख दलहरूको "
	राष्ट्रपति रामवरण यादवको सक्रियतामा भएको गत आइतबारको प्रमुख दलहरूको बैठक पनि ठोस निष्कर्षमा पुग्न सकेन  राष्ट्रपतिले शीतल निवास बैठकमा दलहरूलाई सहमतिबेगर अध्यादेश वा कुनै आदेश जारी नगर्ने सन्देश प्रवाह गरेको जवाफमा सुर्खेत विमानस्थलबाट प्रधानमन्त्रीले सहमति नभई आफूले सत्ता नछाड्ने उदघोष गर्नुभयो  यसरी हेर्दा संविधानसभाको अवसान भएको गत जेठ  गते दलहरूबीच जुन असहमति थियो त्यो आज पनि ज्युँकात्युँ छन्  अर्थात् जेठ  को शक्ति सन्तुलनको अवस्था अहिले पनि कायमै भएकाले त्यो नभत्किएसम्म दलहरूबीच कुनै सहमति हुनसक्दैन  अनि त्यो शक्ति सन्तुलन सहमति आन्दोलन वा निर्वाचनबाट मात्र भत्कन सक्छ भन्ने पनि त्यति नै स्पष्ट छ  विगत तीन महिनामा सहमति हुनसकेन भने अब या त आन्दोलन या निर्वाचन नै त्यो शक्ति सन्तुलन भत्काउने प्रभावकारी उपाय हो  यी दुवै विकल्पका लागि संविधानलाई क्रियाशील गराउन राष्ट्रपतिबाट चालिने कदम केवल विधिमात्र हो  
	आन्दोलन वा निर्वाचन जुन बाटोमा गए पनि यतिबेला आफूलाई मुलुकको सबभन्दा पुरानो प्रजातान्त्रिक दल भएको दाबी गर्ने नेपाली कांग्रेसको भूमिका सबभन्दा कमजोर निरीह र किंकर्तव्यविमुढ देखिन्छ  गिरिजाप्रसाद कोइरालाको निधनपछि कांग्रेस संगठन विचार कार्यशैली र क्रियाशीलता सबै हिसाबले शिथिल भइसकेको कुहिरोको कागजस्तो देखिएको छ  कतिसम्म भने अन्य सहयात्री दलले उसको नेतृत्वमा सरकार बनाउने कुरा सार्वजनिक मञ्चबाट गर्दासमेत ऊ आफ्नो उम्मेदवार तय गर्न सक्दैन  सहमति भए एक घन्टामा प्रधानमन्त्री चयन गरिने कांग्रेस नेताको अभिव्यक्ति उसको लाछीपन ढाकछोप गर्ने ओठे जवाफमात्र हो   
	यथार्थमा कांग्रेसभित्र गहिरिंदो संकट पनि अहिलेको गतिरोधको प्रमुख कारक हो  कांग्रेसले प्रधानमन्त्रीको उम्मेदवार तय गर्ने बित्तिकै उसको नेतृत्वमा सांगठनिक रूपमा प्रतिपक्षीहरूको अघोषित साझा मोर्चा बन्न सक्ने देखिन्छ  त्यसरी बन्ने मोर्चालाई क्रमशः कार्यक्रमिक मोर्चाको रूपमा रूपान्तरण गरेर अहिलेको अप्राकृतिक दक्षिणपन्थी र राष्ट्रिय हित विपरीतको मोर्चालाई क्रमशः कमजोर बनाउन सकिन्छ  तर कांग्रेससँग त्यो भिजन योजना र तत्परता केही देखिंदैन  उसको अहिलेको गति र कार्यशैली हेर्दा लाग्छ साँच्चै कांग्रेसलाई अब बुढ्यौलीपन लागिसकेको छ   
	नेपालको संवैधानिक इतिहास अध्ययन गर्ने हो भने कांग्रेसका कारणले मुलुकमा ठूलठूला परिवर्तन भएका छन् र कांग्रेसकै कारण मुलुक पटकपटक दुर्घटनामा पनि परेको छ   सालको क्रान्तिलाई संस्थागत गरेर संविधानसभाको निर्वाचन हुन नसक्नुको प्रमुख कारण विश्वेश्वरप्रसाद कोइराला र मातृकाप्रसाद कोइराला बीचको शक्ति संघर्ष नै थियो  त्यो शक्ति संघर्षकै कारण राजा महेन्द्रले घोषित संविधानसभाको निर्वाचनको सट्टा संसदको निर्वाचन गराउने घोषणा गरे र त्यसलाई कांग्रेसले प्रतिरोध गर्न सकेन   सालको महेन्द्रको कूलाई पनि कांग्रेसका तत्कालीन सांसदहरूमध्ये धेरैले सर्मथन गरेर पञ्चायतलाई  वर्ष टिकाउन अप्रत्यक्ष भूमिका निर्वाह गरे   सालमा वाममोर्चासँग कार्यगत एकता गरेर गरिएको जनआन्दोलनको सफलतापश्चात  सालमा निर्वाचित कांग्रेस सरकार आन्तरिक शक्ति संघर्षले गर्दा तीन वर्षभन्दा टिकेन  त्यसपछि बनेको मनमोहन अधिकारीको लोकपि्रय सरकारलाई कांग्रेसकै पहलमा अनेक विधि र प्रक्रिया प्रयोग गरेर हटाइयो  यति गर्दा पनि कांग्रेसको आन्तरिक शक्ति संघर्षले विराम लिएन   सालको तेस्रो निर्वाचित संसदलाई पनि कांग्रेस नेतृत्वको सरकारकै सिफारिसमा तत्कालीन राजा ज्ञानेन्द्रको कोपभाजनमा समाप्त गरियो  हुँदाहुँदा  सालमा निर्वाचित स्थानीय निकायको म्याद नथप्ने निर्णय पनि कांग्रेसकै नेतृत्वमा गरियो   
	यसरी नेपालको संवैधानिक इतिहासको संक्षिप्त सिंहावलोकन गर्दा कांग्रेस यस्तो शक्तिका रूपमा देखिन्छ जसले लोकतन्त्रको लागि संघर्ष त गरेको छ तर ऊ आफै लोकतान्त्रिक बन्नसकेको छैन  अनि प्राप्त उपलब्धिहरूको रक्षा गर्ने क्षमता र त्यसलाई व्यवस्थापन गर्ने कुशलता कांग्रेसमा देखिंदैन  नेपाली जनताले   र  सालमा कांग्रेसलाई स्पष्ट बहुमत दिएर संसदमा निर्वाचित गराए र तीनैपटक कांग्रेसको एकलौटी सरकार बन्यो  यस्तो अवसर नेपालका अन्य कुनै पनि दलले अहिलेसम्म प्राप्त गर्नसकेका छैनन्  तर ती सुन्दर अवसरहरूको सदुपयोग गर्न नसकेकोमात्र होइन कांग्रेसले दुरूपयोग नै गर्यो   
	अर्कोतर्फ कांग्रेस सरकारले ल्याएका नीति र कार्यक्रमहरूले समेत जनताको परिवर्तनप्रतिको आकांक्षालाई सम्बोधन गर्न सकेनन्  कांग्रेसले त्यसबखत समाजवादप्रतिको न्युनतम झुकावलाई पनि कायम राख्न सकेन  विश्व बैंक र अन्तर्राष्ट्रिय मुद्राकोषको निर्देशनमा बेलगाम पँुजीवादी आर्थिक कार्यक्रमलाई कांग्रेसले आफ्नो आदर्श मान्यो  मानवअधिकार विधिको शासन र सुशासनप्रति उसको केवल ओठेभक्ति मात्रै देखियो तर व्यवहारमा भने कांग्रेस प्रतिपक्षीप्रति असहिष्णु मानवअधिकारको पालना र रक्षाप्रति अनुदार र जनजीविकाको सवालमा बेखबर बन्यो  यही मलिलो भूमिमा माओवादीले  सालमा हतियार उठाए  त्यो हतियार किन उठ्यो र किन बस्यो त्यसको समीक्षा अरू कुनै अवसरमा गरौंला तर अहिलेलाई यति भन्न सकिन्छ कांग्रेसको अलोकतान्त्रिक व्यवहार परिवर्तनको चाहनाप्रतिको कुठाराघात आर्थिकसामाजिक रूपान्तरणलाई आफ्नो लक्ष्य नबनाउने सोच र कांग्रेसभित्रको शक्ति संघर्षले माओवादीलाई हतियार उठाउन सहयोग गरेको थियो   
	इतिहासको यो समीक्षाले कांगे्रसलाई जहिले पनि जनताले साथ दिएको तर उसकै कारणले पटकपटक जनताले प्राप्त उपलब्धिहरू गुमाएको यथार्थलाई कुनै पनि कांग्रेसजनले अस्विकार गर्न सक्दैनन्  यति हुँदाहुँदै पनि नेपालको वर्तमानको वर्गसंघर्षको अवस्था र स्वरूप यहाँको अर्थराजनीतिक अवस्था क्षेत्रीय र अन्तर्राष्ट्रिय शक्ति सन्तुलन र माओवादी अतिवादका कारणले कांग्रेसको भूमिका तत्काल समाप्त हुनसक्दैन मात्र होइन हुनु पनि हँुदैन  कांग्रेस इतरका अधिकांश मानिसहरूको यो बुझाइलाई कांग्रेसले आफ्नो सम्पतिको रूपमा ग्रहण गर्न सक्नुपर्छ  कांग्रेसले आफ्नो भूमिका अझ बढाउन आफूभित्रको शक्ति संघर्षलाई तत्काल व्यवस्थापन गर्न सक्नुपर्छ  त्यतिमात्र गरेर पुग्दैन नेपालको आर्थिकसामाजिक रूपान्तरणमा उसले दाबी गर्ने गरेको समाजवादी दर्शनको अभिव्यक्ति उसको नीति कार्यक्रम र योजनामा देखिनुपर्छ   
	बहुजातीय बहुभाषिक बहुधार्मिक र बहुसांस्कृतिक आधारमा संघीयता सहितको राज्य पुनःसंरचना र बहुलवादमा आधारित गणतान्त्रिक शासन व्यवस्था राष्ट्रियताको संरक्षणजस्ता साझा मुद्दाहरूमा आधारित लोकतन्त्रवादीहरूको साझा मोर्चा अहिलेको सबै गतिरोध अन्त्यको साझा कार्यक्रम बन्न सक्नुपर्छ  यति विषयमा सहमति भएपछि अहिलेको गतिरोधको अन्त्य गर्न पनि कांग्रेसको तत्परता अत्यावश्यक छ  अहिलेको गतिरोध पनि कांग्रेसकै अलमलका कारण लम्बिँदै गएको छ  कांग्रेसले अविलम्ब भावी प्रधानमन्त्रीको उम्मेदवार तयार गर्ने र उसको नेतृत्वमा सबै प्रतिपक्षलाई साथमा लिएर आन्दोलनको अगुवाइ गर्ने योजना र सोच बनाउनुपर्छ   
	तर कांग्रेसमा पनि औचित्यविहीन जनतामा जान डराउने एकल जातीय पहिचानको संविधान बनाउने शक्ति सन्तुलन भएको चारचार वर्षमा पनि संविधान बनाउन सक्ने क्षमता देखाउन नसकेको र संवैधानिक राजनीतिक वा नैतिक दृष्टिकोणले पनि औचित्यहीन सावित भइसकेको पुरानै संविधानसभा पुनःस्थापनाको मागले असर गर्न थालेको देखिन्छ  आफंैले घोषणा गरेको निर्वाचनको सट्टा पुनःस्थापना गर्ने माओवादी रणनीतिमा कांग्रेस एमाले लागेमा त्यो संविधानसभाको पुनःस्थापना नै यी लोकतान्त्रिक शक्तिको अवसानको कारण हुनेछ  अब यो उमेरमा सुशील कोइरालाले प्रचण्डले दिएको प्रधानमन्त्रीको लोभमा परेर पुनःस्थापनाको ललिपपमा अल्मलिने सोच अविलम्ब त्याग्न सक्नुपर्छ  एमाले र कांग्रेसले ताजा जनादेशकै पक्षमा आफूलाई उभ्याउन सक्नुपर्छ  यसका लागि पनि कांग्रेसकै भूमिका महत्वपूर्ण छ  होइन भने नेपाल अब अधिनायकवादी बाटोमा प्रवेश गरिसकेको छ  यसबाट र्फकन ठूलै मूल्य चुकाउनुपर्ने निश्चित छ   
	दुर्भाग्यवश संविधानसभा अवसानपछिको राजनीतिक मार्गचित्र के हुने भन्ने विषयमा कांग्रेससहितका कुनै पनि प्रमुख दलसँग स्पष्ट दृष्टिकोण छैन  अरू दलहरूले स्पष्ट मार्गचित्र प्रस्तुत गर्न नसकेको अवस्थामा करिव एक महिनाअघि नै ताजा जनादेशको स्पष्ट धारणा अघि सारेको एमाले उसलाई अक्सर लाग्ने गरेको ढुलमुले चरित्रको अनुसरण गर्दै अहिले औचित्यविहीन सावित भइसकेको संविधानसभा पुनःस्थापनातर्फ मन बराल्न लागेको हो कि भन्ने अनुभूत हुनथालेको छ  अझ रमाइलो तथ्य त के छ भने प्रायः समानुपातिकबाट निर्वाचितहरू पुनःस्थापनाको पक्षमा देखापर्न थालेका छन्  यसको ल्ाक्षण स्पष्ट छ उनीहरू पुनः जनतामा गएर निर्वाचित हुने हिम्मत राख्दैनन्  जेसुकै भए पनि सहमतिको सरकार र ताजा जनादेश नै अहिलेको संकट निकासको लोकतान्त्रिक विधि  
	हो  यो विधिमा कांग्रेसले खुट्टा कमाएन भने एमाले चाहेर पनि निर्वाचनबाट भाग्न सक्दैन  कांग्रेसलाई ताजा जनादेशको पक्षमा उभ्याउनु नै अहिलेको संकटमोचनको प्रमुख उपाय हो 
"
