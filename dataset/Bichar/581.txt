द्वन्द्व निम्त्याउने खेलआज जुन प्रकारको राजनीतिमा एकअर्कालाई "
	आज जुन प्रकारको राजनीतिमा एकअर्कालाई हिलो छ्याप्ने अभियान चालिँदैछ त्यसले द्वन्द्व अपरिहार्यजस्तो बन्दै गइरहेको छ  
	संविधानसभाको देहावशानपछि राजनीतिक अन्यौल कायमै छ  प्रमुख दलहरूबीच अबको बाटो के हुने भन्ने विषयमा सहमति बन्न नसक्दा मुलुकले कोल्टे कसरी फेर्ने हो  कसैले अनुमान लगाउने अवस्था छैन  यो अवस्था धेरै महिना वा वर्षसम्म रहिरहन सक्तैन  सहमति बेगरको निकासको अर्थ राजनीतिक रूपमा द्वन्द्व भन्ने अर्थ लाग्छ  जसका निम्ति राजनीतिमा घनिभूत रूपमा ध्रुवीकरण हुनु अनिवार्य बन्दै जान्छ  असल नहुँदा पनि कम खराब रोज्नैपर्ने बाध्यता सबै शक्ति र व्यक्तिका लागि अनिवार्यजस्तो बन्छ  पुराना सहमतिहरू भत्किँदा शक्ति सन्तुलनको पल्ला कसको पक्षमा सशक्त बन्ने हो भन्ने विषय भने विगत र वर्तमानलाई भविष्यसंग जोड्ने सिद्धान्तमा आधारित कार्यक्रम र विश्वसनीयतालाई कुन गठबन्धनले कसरी बढाउँछन् भन्नेमा भरपर्ने हुन्छ   
	केही दिनयता राजनीतिक टिप्पणीकारले गतिका साथ  को आन्दोलन र त्यसपछि भएको संविधानसभाको निर्वाचनले स्थापित गरेको शक्ति सन्तुलनलाई एकलकाँटे ढंगले विश्लेषण गर्न रूचाइरहेको देखिन्छ  माओवादी विभाजित भएपछि जनयुद्धले स्थापित गरेको सैद्धान्तिक र वैचारिक आधारमाथि सुनियोजित आक्रमण थालिएको छ  यसो गरिरहँदा विगतमा गरिएको बाह्रबुँदे समझदारी माओवादीले उठाएका संविधानसभा लगायतका अन्य मुद्दाहरूको औचित्य नै समाप्त हुने कुरामा विश्लेषक विश्वस्त देखिन्छन्  यसको मूल आशय प्रकारान्तरले त्यो युद्धले स्थापित गरेका वर्गसंघर्ष र पहिचानको संघर्ष समाज विज्ञानमा आधारित नयाँ रूपान्तरणका सामाजिक न्यायका खातिर सहभागितामूलक प्रतिनिधित्वको खोजी स्वाधीन अर्थतन्त्रको विकास र विस्तारजस्ता मुद्दाहरूलाई धुमिल बनाउन र आम नजरियाबाट बाहिर पार्न प्रयत्न भएको देखिन्छ  यसको अर्थ पुरानै व्यवस्था ठीक पुरानै संविधान ठीक र पुरानै उत्पादन पद्धति ठीक पुरानै आर्थिक र सामाजिक सम्वन्धहरू ठीक भन्ने ठाउँमा पुर्याउनका लागि नयाँ वातावरण तयार पार्ने उनीहरूको लगाव देखिन्छ  यो मिथ्या आरोप होइन  किनकि ती राजनीतिक दलका शीर्षहरू हुन् या युवा पुस्ता समस्या समाधानको नयाँ वैकल्पिक कार्ययोजनासहित अगाडि बढेको देखिन्न   
	संविधानसभाको स्वतः विघटनपछि राष्ट्रपतिले अधिकारसम्पन्न प्रधानमन्त्रीलाई अवकास दिलाउन र सिंहदरवारमा आसीन प्रधानमन्त्रीको कुर्सी उपलब्ध गराउन मनसाय उनीहरूमा अहिले पनि देखिन्छ  संविधानसभाको निर्वाचनको मिति घोषणा गरेर अगाडि बढेका प्रधानमन्त्रीलाई जब राष्ट्रपतिले त्यसो गरिहाल्न हिचकिचाए त्यसपछि सरकार गिराउन राष्ट्रपतिमाथि दबाब हाल्ने र आन्दोलनको नयाँ रट सुरू भएको छ  संविधानसभाको निर्वाचन पनि नमान्ने संविधानसभाको पुनःस्थापना पनि नस्विकार्ने संघीयतादेखि तर्सने सामाजिक न्यायको विषयलाई छेउमै पर्न नदिने अनि आन्दोलन के प्राप्तिका लागि भन्ने प्रश्न उनीहरूका अगाडि तेर्सिएको छ  तर उनीहरू केही भन्न सकिरहेका देखिन्नन्  यसको अर्थ उनीहरूले तय गर्न खोजेको मूलबाटो  को संविधानमा र्फकनु नै त होइन  भन्ने अर्थ लाग्छ  जसको औचित्य जनयुद्ध र जनआन्दोलनले उहिल्यै टुंग्याइदिएको थियो   
	राष्ट्रपतिलाई अन्तरिम संविधानले निश्चित अधिकार र सीमा तोकिदिएको छ  जसलाई उहाँले नाघ्न खोज्नुको अर्थ राजनीतिक रूपले राजनीतिक कूको अर्थ लाग्छ  निश्चित वर्ग र पक्षधरता लिएको आरोप लाग्न सक्छ  राष्ट्रिय राजनीतिलाई सहमतिमा होइन द्वन्द्वतर्फ अग्रसर भएको आरोप लाग्न सक्छ  उहाँले अप्ठ्यारो र गैरसंवैधानिक बाटो रोज्नुको अर्थ अर्को वर्गले पनि अप्ठ्यारो बाटो रोज्नुपर्ने बाध्यात्मक परिस्थिति निर्माण हुन्छ  तर एमाले र कांग्रेस उहाँलाई विगतको कांग्रेसका महामन्त्री ठानेर त्यही नकारात्मक बाटो हिंडाउन बाध्य पार्न खोजिरहेका देखिन्छन्  यो बाटो पुरानो राजनीतिक शैलीमा आधारित छ  जसरी पनि राज्यसत्ता हासिल गर्नु  वास्तवमा राजनयिक संस्थाहरूमाथि एकाधिकार नै एकमात्र उद्देश्य रहेको देखिन्छ  सहमति वा निर्वाचनमार्फत सत्ताको साँचो प्राप्त गर्नभन्दा त्यो अभीष्ट पूरा गर्नका लागि राष्ट्रपतिलाई सत्ता प्राप्तिको माध्यम बनाउन चाहन्छन्  जुन गैरराजनीतिक गैरसंवैधानिक र लोकतन्त्रको समूल मूल्यमान्यताभन्दा विपरीत हुन जान्छ  
	नेपाली समाज यतिबेला तीनवटा वर्गमा विभाजित छ  पहिलो सामन्त तथा पुँजीपति वर्ग दोस्रो किसान र तेस्रो हुर्कदै गरेका सर्वहारा  नेपाली सामन्त र पुँजीपति वर्ग जो हिजो प्रजातान्त्रिक समाजवादी होउन् वा समाजवादी प्रजातान्त्रिक होउन् वर्गीय रूपमा बुर्जुवा वर्गमा रूपान्तरित भएपछि लोकतान्त्रिक परिवर्तनलाई उल्टाउन प्रयत्न गरिनै हाल्छन् भन्ने दृष्टान्त देखिएको छ  उनीहरूको सोचमा सहभागितामूलक परिवर्तन संस्थागत हुँदा भविष्यमा उनीहरूको आर्थिक सामाजिक तथा राजनीतिक हैसियतमा गिरावट आउँछ भनेर लेखाजोखा गर्छन् गरिरहेका छन्  आजको नेपाली राजनीतिमा बढ्दो असमझदारी संविधान बन्न नसक्नुका पछाडिको मूलकारण यस्तै आत्मकेन्दि्रत सोचको उपज थियो  पुराना दलहरू विगतका आन्दोलन र युद्धहरूले स्थापित गरेका तमाम उपलब्धिहरूलाई स्थापित र संस्थागत हुनदिन चाहँदैनन्  तर अर्काथरीका लागि जसले ठूलो त्यागबलिदानबाट प्राप्त भएको उपलब्धिलाई संस्थागत गर्न नसक्दा उनीहरूको अस्तित्व पनि धरापमा पर्छ भन्ने ठान्छन् जो स्वाभाविक हो  त्यही भएर यतिबेला नेपाली समाज अत्यन्त अप्ठ्यारो अत्यन्त जटिल वर्गीय धु्रवीकरणमा प्रवेश गर्न लागिरहेको र अन्तिम लडाइँको होमिन खतरनाक समयको प्रतीक्षा र त्यसैतर्फ गृहकार्य गरिन थालिएको आभाष मिल्न थालेको छ   
	संविधानसभा भंग भएपछि परिस्थिति बदलिएको छ  परिस्थिति बदलिंदा अन्तरविरोधको स्वरूप पनि बदलिन्छ  संविधानसभाभन्दा माओवादीलाई निशस्त्र तुल्याउनु र त्यसपछि संविधान निर्माणका एजेन्डामा हरेक हिसाबले सहमति खोज्नेभन्दा गलाउने रणनीति एमाले र कांग्रेसले अख्तियार गरेको कुरा कसैबाट छिपेको छैन  उनीहरू पुरानोमा र्फकन चाहन्थे भन्ने कुरा माथि नै भनिसकिएको छ  यो नयाँ कुरा थिएन  किनकि उनीहरूले धेरै अगाडिदेखि नै संविधानसभा हाम्रो एजेन्डा थिएन र होइन भनेर पटकपटक सुनाएको संभवतः सर्वसाधारण कसैले पनि बिर्सिएका छैनन्  यसको अर्थ राज्यको पुनर्संरचना उनीहरूको एजेन्डा थिएन  संघीयता उनीहरूको  
	सपना थिएन  स्वरमा स्वर मिलाए पनि राज्यको पुनर्संरचना गरेर नयाँ नेपाल निर्माण उनीहरूको एजेन्डा थिएन  उनीहरू चार वर्षको संविधानसभाको आयु रहँदासम्म पनि यी एजेन्डाहरूमा पार्टीको आधिकारिक धारणासहित संविधानसभाका सम्वन्धित समितिहरूमा उपस्थित भएनन्   
	संविधानसभाको विघटनपछि यी पार्टीहरूले संघीयताको संख्या तोक्नुले पनि उनीहरू कहाँ थिए भन्ने बुझ्न सकिन्छ  एकातर्फ आफूहरू संघीयता नमान्ने पनि भन्न नसक्ने अर्कोतर्फ समयभित्रै आधिकारिक अवधारणा पनि अघि नसार्ने  यही कुरा आज आएर निर्वाचनमा पनि जान नचाहने पुनःस्थापना पनि हुन नदिने तब के भन्नेमा अन्यौलग्रस्त देखिन्छन्  संविधान निर्माणका लागि संविधानसभाभन्दा अर्को कुनै विकल्प हुनै सक्तैन  यी कुनै एजेन्डा तय नगरिकनै उनीहरूलाई सत्ताचाहिं चाहिएको छ  तर केका लागि  उत्तर छैन  भित्री चाहना बुझ्न सकिन्छ निषेधका लागि  
	संविधानसभा भंग भएपछि परिस्थिति बदलिएको छ  एजेन्डा पनि बदलिएका छन्  सहमतिमा नपुग्नुको अर्थ एकले अर्कोको निषेध खोजिनु हो  कांग्रेस र एमाले एमाओवादीलाई निषेध गर्न चाहन्छन् भने माओवादी पनि निषेधको राजनीतितर्फ अग्रसर हुनु अस्वाभाविक हुँदैन  चिनियाँ क्रान्तिका अगुवा माओत्सेतुङले भनेका थिए अन्तरविरोध समयसापेक्ष विश्लेषण गरिने विषय हो  यो कुनै जडसूत्रवादी सूत्र या फर्मुला होइन  परिवर्तन र क्रान्तिका पक्षमा काम गरिरहँदा समय र परिस्थितिअनुरूप नयाँ अन्तरविरोधहरू उपस्थित हुन्छन्  उनले रसियामा  मा भएको फेबु्रअरी क्रान्तिमा देखिएको अन्तरविरोध र सोही  को अक्टोवरमा भएको क्रान्तिमा समाजमा देखिएको अन्तरविरोधका बारेमा ठूलो भिन्नता रहेको बताएका थिए  किनकि समय र परिस्थितिले अन्तरविरोधहरूलाई छिटोछिटो परिवर्तन गराइदिन्छ  यस्ता अन्तरविरोधबाट कसले कति राजनीतिक लाभ लिन्छन् भन्ने कुरा सैद्धान्तिक र राजनीतिक एजेन्डाहरूमा प्रष्टता र दलका शीर्ष नेताहरूको राजनीतिक कलाकारितामा भर पर्छ   
	नेपाली समाजको रूपान्तरण अनिवार्य बन्दै गएको छ  पुराना संस्थागत संरचनाहरू भत्कने क्रममा छन्  नयाँ बनिहाल्ने संभावना असहमतिका कारण अवरूद्ध बन्दै गएका छन्  त्यसैले नचाहँदानचाहँदै पनि द्वन्द्व निम्तिने खतरा बढिरहेको छ  राज्यको रूपान्तरण संगसंगै राजनीतिक दलहरूको पनि पुनसर्ंरचनाको माग बढिरहेको छ  आपसी सैद्धान्तिक र वैचारिक अन्तरविरोध पनि घनिभूत हुँदै गइरहेको छ  तर दलका शीर्षहरू निषेध मनपराइरहेका छन्  आफूभित्र चुलिंदै गएको अन्तरविरोधको ढाकछोप गर्न सरकार गिराउने खेलमा लागिपरेका छन्   
	निणर्ायक आन्दोलन गर्नपर्ने कारण र औचित्य सावित गर्नसक्ने परिस्थिति पनि देखिन्न   
	संसार तीव्रगतिमा फेरिंदैछ  नवउदारवादी मोडलको अर्थराजनीतिको लगभग मृत्यु भइसकेको छ  गणतान्त्रिक व्यवस्थालाई कसरी आम मानिसको सहभागितामूलक लोकतान्त्रिक व्यवस्था बनाउने भन्ने विषय अहिले तीव्र बहस सुरू भइसकेका छन्  स्वतन्त्रता समानता नियमितता कानुनी शासन संघीयता एकअर्काप्रतिको सदभाव र ऐक्यबद्धता सहमति राजनीतिक सामाजिक रूपमा अल्पसंख्यक तथा सीमान्तकृत समुदायको अधिकारको स्थापना आदि विषयहरूमा अनवरत छलफलहरू चलिरहेका छन्  आइरहेको संकटबाट जोगिन र नयाँ वैकल्पिक व्यवस्थाको स्थापनार्थ र प्रणालीगत त्रुटिलाई सच्याउन नयाँ शिराबाट बहस थालिएको छ  तर नेपाली राजनीतिका शीर्षहरू विश्वव्यापी रूपमा थालिएका यी परिवर्तनहरूलाई आत्मसात गर्न हिचकिचाइरहेका छन् र अनावश्यक रूपमा द्वन्द्वलाई आमन्त्रण गरिरहेका देखिन्छन्   
	अझै पनि सहमति खोज्ने ठाउँ छ  तर दिमागबाट निषेधको राजनीतिलाई हटाउन जरूरी छ  अविश्वास र अधैर्यतालाई हटाउन जरूरी छ  अहिले पनि नमिलेको कुरा संघीयतामा हो  राज्य पुनसंर्ंंरचनाको आधारलाई फेरि पनि बहसमा ल्याउन जरूरी छ संख्या निक्र्यौल गर्न जरूरी छ  र साँच्चिकै पुरानो परिपाटीमा र्फकन नखोजेको हो भने अन्तरिम संविधानलाई टेकेरै वैधानिक बाटो तय गर्न अझै पनि ठाउँ छ  संविधानसभाको पुनःस्थापना गरेर पनि पनि वैधानिकताको बाटो तय गर्न सकिन्छ  भएका असमझदारीलाई समझदारीमा बदल्न सकिन्छ  होइन निर्वाचनमा जाने भन्ने हो भने पनि कानुनी तथा वैधानिक अडचन फुकाउन जरूरी छ  अर्को शक्ति लचकदार होस् भन्ने आग्रह राख्ने हो भने आफू पनि त्यही मात्रामा लचकदार बन्न सक्नुपर्छ  सम्झौता र सहमति त्यसरीमात्रै हात लाग्न सक्छ  आज आएर जुन प्रकारको हिलो छ्याप्ने अभियान चालिंदैछ त्यसले साँच्चिकै द्वन्द्व अपरिहार्यजस्तो बन्दै गइरहेको छ  साँच्चिकै द्वन्द्व निम्तिंदा कसका लागि के प्राप्त हुने हो  कसले जित्ने र कसले हार्ने भन्नेभन्दा पनि देशले हार्नेछ  यस बारेमा अलि गम्भीर भएर घोत्लिँदा राम्रै होला   
	 
	 
	 
	 
	
"
