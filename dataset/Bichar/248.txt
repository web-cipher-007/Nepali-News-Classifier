लडाकु समायोजनको नयाँ परिवेशनेपालको शान्ति प्रयासमा लडाकु समायोजनको दृष्टिकोणले  साल चैत  गते एक महत्त्वपूर्ण दिन बन्न पुग्यो  "
	नेपालको शान्ति प्रयासमा लडाकु समायोजनको दृष्टिकोणले  साल चैत  गते एक महत्त्वपूर्ण दिन बन्न पुग्यो  आन्तरिक कारण जेसुकै भए पनि माओवादी अध्यक्ष प्रचण्ड र प्रधानमन्त्री बाबुराम भट्टराईले समयसापेक्ष निर्णय गर्न सफल भएको वास्तविकतालाई साहसिक निर्णयको संज्ञा दिनैपर्ने हुन्छ  तत्पश्चात् माओवादी शिविर र हतियार नेपाल सरकारलाई हस्तान्तरण भई समायोजनको कारबाही सकारात्मक रूपमा बढेको छ  हिंसात्मक आगजनी लगायत विभिन्न आन्तरिक विरोधका बाबजुद यो प्रक्रियाले करिबकरिब मूर्तरूप लिन लागेको छ  यस अवस्थामा गरिएकोे पुनर्वर्गीकरण प्रक्रियामा नाटकीय ढङ्गबाट समायोजनमा जाने लडाकुुको संख्या  बाट घटी करिब  हजारको हाराहारीमा झर्यो  यसले बिगतमा एकपटक गिरिजाप्रसाद कोइरालाले  हजार भनेर किटान गरेको संख्या ठिकै रहेछ जस्तो देखिन आएको छ  यसरी अप्रत्यासित रूपमा संख्या घट्नुले खासगरी प्रस्तावित महानिर्देशनालयको संरचनाको स्वरुपमा नै पुनर्विचार गर्नुपर्ने अवस्था सिर्जना भएकोे छ  
	हालैको सहमति बमोजिम अब लोकसेवा आयोग र रक्षा मन्त्रालयसमेतको संलग्नतामा नेपाली सेनाको छनौट प्रकृया सामान्य सिद्धान्त बमोजिम अगाडि बढाइने भएको छ  सहमति गरिएका शैक्षिक योग्यता विवाह र उमेरको प्रावधानमा लचकता अपनाइने कुरा जनाइएको  
	छ  छनौटका क्रममा सर्वप्रथम बियरिङ परीक्षामा उनीहरू सहभागी हुनु पर्नेछ  यसमा शारीरिक तन्दुरुस्तीका साथै शरीरमा कुनै खोटहरू नभएको हुनाका साथै बोली स्पष्ट हुनु पर्नेछ  उचाइ शारीरिक वजन तथा छातीको नाप आदि पनि निश्चित एवं स्थापित मापदण्डकै दायराभित्र  
	पर्छ  यस परीक्षामा लायक ठहरिएकाहरूले सामान्य शारीरिक सहिष्णुता पुष्टि गर्न निर्धारित समयमा दुई माइल दौड र  मिटर दौडको परीक्षा पूरा गर्नु पर्नेछ  साथै पुसअप सिटअप र चिनअपको तोकिएको मापदण्ड पूरा पनि गरेकै हुनुपर्छ  उल्लिखित मापदण्ड पूरा गरेकाले मात्र यसभन्दा अगाडिको प्रकृयामा सहभागी हुने अवसर पाउनेछन्   
	तत्पश्चात अधिकृत स्तरमा आउनेले आईक्यु परीक्षामा सरिक हुनु पर्नेछ  साधारण अवस्थामा आमनेपाली युवायुवतीहरू यस परीक्षामा आधाजस्तो अनुत्तीर्ण हुने गरेको देखिन्छ  सो परीक्षाबाट उत्तीर्ण भएकाले नेपाली अंग्रेजी सामान्य ज्ञान र गणितको परीक्षामा सरिक हुनु पर्नेछ  लिखित परीक्षा खासगरी एसएलसी स्तरको हुने भए तापनि ग्रामीण भेगका सरकारी स्कुलमा अध्ययन गरी आएकाहरूका लागि उत्तीर्ण हुन हम्मे पर्ने गरेको पृष्ठभूमिमा फर्जी प्रमाणपत्र बोकेर आएका माओवादीहरूलाई यसले के प्रभाव पार्ने हो समयले नै देखाउनेछ   
	लिखित परीक्षाबाट उत्तीर्ण भएपछि गुणमापक परीक्षाको क्रम सुरु हुनेछ  यो परीक्षा उम्मेदवारको व्यक्तित्व सेनाको अधिकृत बन्नलायक भएनभएको यकिन गर्ने अभिप्रायले लिइन्छ  मनोवैज्ञानिक पक्षलाई महत्व दिएर लिइने यस परीक्षा अधिकृत बन्न चाहने माओवादी लडाकुहरूका लागि अग्निपरीक्षा साबित हुने देखिन्छ  बौद्धिक क्षमता सामाजिक तत्त्व एवं प्रभावकारिता र बहुआयामिक क्षमता प्रदर्शन गर्नुपर्ने यस परीक्षामा लडाकुहरूको राजनीतिक प्रशिक्षण तथा गुरिल्ला युद्धको क्रममा गरेका आपराधिक कृयाकलापको कारण उनीहरूको मानसपटलमा परेको छाप प्रतिविम्बित हुनसक्ने हुंँदा त्यसले अवश्य प्रभाव पार्नेछ  तसर्थ यस मनोवैज्ञानिक परीक्षाको कसीमा खरो उत्रिन उनीहरूका लागि त्यति सहज अवश्य हुने छैन  त्रिकोणीय दृष्टिकोणबाट लिइने यो परीक्षा सेनाका लागि एउटा अत्यावश्यकीय प्रभावकारी छनौट परीक्षा हो  यस परीक्षाको क्रममा बोर्ड कन्फरेन्सबाट उत्तीर्ण हुनुपर्छ  उत्तीर्ण भएका उम्मेदवारमात्र स्वास्थ्य परीक्षाका लागि वीरेन्द्र अस्पताल पठाइने  
	गरिन्छ  स्वास्थ्य सम्बन्धी कुनै पनि समस्या नदेखिएका व्यक्तिहरूमात्र यस परीक्षामा योग्य ठहरिनेछन्  अन्तमा अन्तर्वार्ताको सामना उनीहरूले गर्नु पर्नेछ  तबमात्र अन्तिम नतिजाको रूपमा छनौट प्रकृया पूरा हुनेछ   
	निर्धारित कोटाभन्दा समायोजनमा जाने लडाकुहरूको संख्या धेरै कम भएकाले प्रतिस्पर्धा भने खासै गर्न नपर्ने देखिन्छ  तर पनि न्यूनतम मापदण्डमा छिर्नैपर्ने बाध्यताले अधिकृत बन्न चाहने लडाकुहरूका लागि छनौट परीक्षा त्यति सहज अवश्य हुने छैन  यसमा पारदर्शिता र निस्पक्षताको प्रत्याभूति त अवश्य हुने नै छ  समग्रमा भन्दा उनीहरूको स्तर क्षमता र ज्ञानको आधारमा औंलामा गन्न सकिने संख्यामा लडाकुहरू उत्तीर्ण हुन पनि गाह्रो पर्ने देखिन्छ   
	तल्लो स्तरका अन्य दर्जामा जाने लडाकुहरूका लागि गुणमापक परीक्षा दिन नपरे पनि बियरिङ शारीरिक परीक्षा लिखित परीक्षा स्वास्थ्य परीक्षाहरू लगायत अन्य परीक्षा भने दिनैपर्ने हुन्छ  निस्पक्षताका साथ न्यूनतम मापदण्ड  
	पूरा गर्न पनि लडाकुहरूका लागि त्यति सहज अवश्य हुने छैन   
	छनौटको प्रकृया पूरा गरिसक्दा लडाकुको संख्या कति रहला  अनुमान गर्न गाह्रो छैन  त्यसपछि लडाकुहरूले सम्बन्धित आधारभूत बृज तालिम पूरा गर्नैपर्ने हुन्छ  के सम्पूर्ण माओवादी लडाकुहरूले यो कठिन सैनिक तालिम पूरा गर्न सक्लान् त  यी तालिमहरू सफलतापूर्वक पूरा गरेर आयुक्त पद प्राप्त गरेपछि मात्र यकिन संख्यामा लडाकुहरू नेपाली सेनामा रूपान्तरण भई विधिवत प्रवेश गर्नेछन्  तिनै नवसैनिकहरूलाई समेटेर नेपाली सेनाको नयांँ महानिर्देशनालय बनाइने भएको छ  तत्पश्चात विधिवत रूपमा तथाकथित माओवादी जनसेना नेपालको इतिहासको एक अध्यायमा मात्र समेटिन पुग्नेछन्  
	यी सबै तथ्य वास्तविकतालाई मध्यनजर राखेर हेर्दा लडाकुको संख्या चिताएको भन्दा ज्यादै नै तल झर्ने निश्चित छ  त्यस अवस्थामा पनि के महानिर्देशनालयको अवधारणा नै उपयुक्त होला त भन्ने प्रश्न खडा हुनपुगेको छ  संख्या धेरै घटेको अवस्थामा अन्य विकल्प प्लान बि खोज्न उपयुक्त हुनसक्छ  कुल संख्या  नाघेको भए नेतृत्वका लागि रथीपद सायद उपयुक्त हुनसक्थ्यो  सहमति बमोजिम  निर्देशनालयसहितको  महानिर्देशनालय बनाउने निर्धारण गरिएकोमा संख्यात्मक दृष्टिकोणले  महाशाखाको  निर्देशनालय बनाउनुपर्ला जस्तो हालैको अवस्थामा देखिन आएको छ  अझै छनौट परीक्षा सकिंदासम्म त्यो अवस्था तल झरेर नेपाली सेनामा हाल भइरहेकै विकास निर्माण महानिर्देशनालय र राष्ट्रिय निकुञ्ज तथा वन्यजन्तु निर्देशालयको मातहतमा पल्टन खडा गरिराखे हुने अवस्था नआउला भन्न सकिन्न  अर्थात् त्यो पनि आवश्यक नपरी बिभिन्न सुरक्षाफौजहरूमा सजिलै भिजाउन सकिने संख्या पो पुग्ने हो कि  यसो भएमा अन्य सुरक्षा निकायबाट थप संख्या ल्याएर संरचनाको आकार धेरै ठूलो बनाइरहन नपर्न सक्छ   
	अन्य सुरक्षा निकायबाट ल्याउने भनिएको सन्दर्भमा पनि दुबै प्रहरी फौजबाट तीस वर्ष नोकरी पुगी अवकाश हुनलागेकाहरू नै सेवा निरन्तरताका लागि आउने सम्भावना बढी देखिन्छ  आफ्नो संगठनमा नै वृत्ति विकासको अवसर देख्नेहरू पक्कै पनि आउने छैनन्  खासगरी सशस्त्र प्रहरीबाट आउने व्यक्तिहरू एक तह बढेर आउँदा प्राविधिकी समस्या पर्नजान्छ किनभने  वर्षअघि एक तह बढेर गएकाहरू नै पुनः बढुवा भएर आउनेछन्  त्यसपछि नयाँ संगठन भएकोले दरबन्दी क्रमिक रूपमा थपिंदा थप दुई तहसम्म बढुवा भइसकेका छन्  सोही व्यक्तिहरू फेरि एक तह बढुवा भई यतै र्फकंदा सेना र प्रहरीबाट आउनेलाई कस्तो असर पर्नजाला  यसबारे पनि समयमै विचार गर्न उपयुक्त हुने देखिन्छ  यी संवेदनशील विषयहरू निश्चय पनि हचुवामा कार्यान्वयन गर्नेे विषय होइनन्  सबै सम्बद्ध निकायहरू जिम्मेवार पक्षहरू तथा नीति निर्माताहरूले गम्भीर भएर समयमै सोच्नपर्ने अवस्था छ  
	लेखक नेपाली सेनाका पूर्वमहासेनानी हुन् 
"
