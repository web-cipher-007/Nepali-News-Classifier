राज्य पुनर्संरचना र अन्तर्राष्ट्रिय रुझानपरिवर्तनलाई बुझेनन् भने देशको सबैभन्दा पुरानो पार्टी प्रजापरिषद्का नयाँ संस्करणहरु इतिहासमा दर्ता हुनेछन् "
	पाँच वर्षअघि सुरु भएको संघीयता र राज्य पुनसर्ंरचनाको महत्त्वपूर्ण राष्ट्रिय यात्रा नेतृत्व वर्गको छाडा अभिव्यक्ति अलमस्त स्वभाव र लेनदेन शैलीले आमजनताका लागि पिकासोको अमूर्त चित्रजस्तो बनेको छ  संघीयतामा जाने निर्णय भइसकेपछि स्वाभाविक रूपमा सुरु हुने राज्य पुनसर्ंरचनाबारे समयमै राजनीतिक नेतृत्व गम्भीर भएनन्  यसैले दिन बित्दै गयो लक्ष्य टाढिँदै गयो अनि समाधान पेचिलो बन्यो  अहिले जटिलता आवेग र भावनात्मक द्वन्द्व भयाङ्गिन थालेर आमजनताको भावावेगलाई स्पर्श गरिसकेको छ   
	संघीयता र राज्य पुनर्संरचना मुलुकका लागि सुखद बनाउन दुर्घटनाका सबै सम्भावना रोक्न राष्ट्रिय सोच भविष्यप्रतिको सतर्कता र अन्य देशहरूको अनुभवबाट सिक्ने तत्परता अनिवार्य हुन्छ  यसलाई उपेक्षा गर्दा इथियोपिया सोभियत संघ युगोस्लाभिया चेकोस्लोभाकिया र अन्य धेरै देशले दुर्भाग्य भोग्नुपर्यो  यी पीडादायी पाठलाई बेरहान ग्ाटेमा बालचाले इथ्निसिटी एन्ड रिस्ट्रक्चरिङ अफ दि स्टेट अफ इथियोपिया किताबमा सविस्तार लेखेका छन्  तर यस्तो किताब अध्ययन गर्ने हाम्रो नेतृत्व वर्गलाई रुचि नै छैन  
	आमजनतामा भड्किँदै गएको भावनात्मक उत्तेजना र बृहत् राष्ट्रिय हितबीचको दूरी लम्बिन थालेको छ  देशका विभिन्न भागमा सुरु भएको आन्दोलनमा संगठनबिनै उर्लिरहेको जनसागरले देशका शक्तिशाली दलहरूको प्रासंगिकतामा प्रश्न खडा गरेको छ  राष्ट्रिय संयन्त्र शिथिल तथा भागबन्डाको पद्धतिले सबै महत्त्वपूर्ण पदहरूको वजनमा ह्रास आएर राज्य कमजोर हुँदै गएको अवस्थामा राष्ट्रिय राजनीतिको मूल प्रवाहबाट बाहिर आएको यो भंगालो चिन्ताको कुरा हो   
	पाँच वर्षको शाब्दिक अभ्यासले पनि राज्य पुनसर्ंरचना शब्दलाई सही अर्थ दिन सकेन यसको उद्देश्य जनतालाई प्रस्ट बताइएन दुवै छिमेकीहरूको चासो र उदय हुन थालेको विश्व व्यवस्थासित पुनसर्ंरचना गर्न थालिएको नेपाल राष्ट्रको सम्बन्धबारे मूल्यांकन पनि गरिएन  राज्यको शासकीय क्षमता र शासनमा जनताको सहभागितालाई संस्थागत रूपमा विकेन्दि्रत गर्नुपर्ने दायित्वलाई उपेक्षा गरेर राजनीतिक नेतृत्वले राज्य पुनर्संरचनालाई प्रदेशहरूको संख्या नाम र सिमानामा मात्रै बाँधेको छ  नेपाली जनताको चाहना छिमेकीहरूको नेपालमा बढ्दै गएको चिन्ता तथा नयाँ द्वन्द्वले थप्ने खतराप्रति देखिएको चासोमा ध्यान दिइएको छैन  
	सबै जनतालाई चित्त बुझाएर राज्य पुनसर्ंरचना गर्न सकिएन भने देश खप्नै नसक्ने द्वन्द्वमा फस्नेछ  आपनो सुरक्षाका लागि नेपालको अस्थिरता घातक हुने कुरा दुवै छिमेकीले दोहोर्याएर बताएका छन्  यसैले बालुवाटारमा बास पाउने वा बास लम्ब्याउने होडमा लागेका नेताहरूले दिगो शान्ति र हितकर राज्य पुनसर्ंरचनाबारे आमजनतालाई चित्त बुझाउने कौशल र अन्तर्राष्ट्रिय रुझानलाई सम्बोधन गर्ने परिपक्वता देखाउनैपर्छ  तर अहिलेसम्म यी मूल पक्षहरूमा ध्यान दिइएको छैन  संघीयतामा जाने निर्णय कार्यान्वयन गर्ने तीन साताअघिको संवेदनशील घडीमा मन्त्रालयहरूको संगठनात्मक ढाँचा फेर्ने प्रदेशहरू निर्माण गर्ने अन्तिम घडीमा नगरपालिकालाई सहरी विकास मन्त्रालयअन्तर्गत राख्ने निर्णयले विवाद आशंका र जटिलता बढाएको छ  यसबाट राजनीतिक नेतृत्व संघीयतालाई कागजमा सीमित राख्न र राज्य पुनसर्ंरचनालाई आगामी चुनाव जित्ने जुक्ति बनाउन मात्रै चाहन्छ भन्ने आशंका बनेकाले परिस्थितिको जटिलता र भविष्यको चिन्ता ह्वात्तै बढेको छ  
	माओवादी लडाकुसम्बन्धी मामिला सुल्झाएपछि शान्ति प्रक्रियाको एउटा अड्चन हटेकै होे  तर राजनीतिक उद्देश्यले देशमा भित्र्याइएको हिंसाको संस्कृति त्याज्य छ भन्ने विवेकशील निष्कर्ष भने स्थापित भएन कानुनको सर्वोच्चता स्थापित गरिएन अदालतको फैसला कार्यान्वयन गर्ने मानसिकता वा क्षमता सरकारले देखाएन  भयाङ्गिएको हिंसाको विषवृक्षलाई नष्ट नगरीकन शान्ति प्रक्रियालाई पूर्ण गर्ने प्रयास पूरा हुन सक्दैन  देशमा राजनीतिक संरक्षणले अपराध दण्डहीन बन्नु हँुदैन बन्न सक्दैन भन्ने मर्यादा भंग गर्ने होड चलिरहेको छ  शान्ति खल्बलिने जोखिम र खल्बल्याउने प्रवृत्ति बढ्दै गएको छ  राजनीतिक दूरदर्शिताको अभाव र विदेशी सामरिक स्वार्थको फैलिँदै गएको जालले आमजनताको भावावेग उत्तेजित हँुदै सडकमा पोखिन थालेको छ   
	आपनो आकार र हैसियतभन्दा बढी सामरिक सोच र सक्रियता बनाएका केही युरोपेली देशहरूद्वारा आर्थिक वैचारिक र राजनीतिक सहयोगबाट चलाइएका एनजीओहरूको सबभन्दा बढी संख्या भएको सुदूरपश्चिममा चलिरहेको आन्दोलन तीनवटै प्रमुख पार्टीर्र्र्र्र्र्का अध्यक्षहरूले संयुक्त रूपमा आग्रह गरेपछि पनि रोकिएन  यसले देशमा आविर्भाव हुन थालेको राजनीतिको दिशा र शैली तथा विदेशीहरूको चलखेल मात्रै बताएको छैन छिमेकीहरूलाई सशंकित तथा आमजनताको तहमा प्रमुख पार्टीहरूको प्रभाव शून्य हुन थालेको सूचना पनि दिएको छ  संविधानसभाको चुनावअघि तराईमा भड्किएको आन्दोलन र त्यसप्रति तत्कालीन सरकारमा सहभागी तीन प्रमुख दलहरूले देखाएको अहंकारपूर्ण बेहोराको परिणाममा राष्ट्रिय राजनीतिको शक्तिसन्तुलन नै परिवर्तन भएको थियो  तर ठेस खाएर पनि नचेतेका प्रमुख दलहरूले देशका विभिन्न भागहरूको राजनीतिक मौसममा अहिले हुन थालेको परिवर्तनलाई बुझेनन् भनेे अब कोल्टो फेर्ने राष्ट्रिय राजनीतिमा देशको सबैभन्दा पुरानो पार्टी प्रजापरिषद्का नयाँ संस्करणहरू इतिहासमा दर्ता हुनेछन्  
	अहिले देशका विभिन्न भागहरूमा अनगिन्ती सशस्त्र समूह सक्रिय छन्  गृह मन्त्रालयले  भदौ  गते तराईमा विभिन्न नाममा सशस्त्र समूहले नागरिक त्रस्त र आक्रान्त छन्  जातीय संगठनले गर्दै आएका घटनाले स्वतन्त्र देशको अस्तित्वमै प्रश्न उठाउने गतिविधि भइरहेको भनेको थियो तर स्थितिमा सुधार भएन  जनकपुरमा मिथिला राज्यको माग पूरा गराउन शान्तिपूर्ण धर्नामा बसेकाहरूमाथि भएको वम प्रहारबारे संयुक्त राष्ट्रसंघले नेपाल र अन्तर्राष्ट्रिय कानुनबमोजिम घटनाको अविलम्ब आद्योपान्त र निष्पक्ष जाँँच गरियोस् भनेको निकै दिन बिते पनि अपराधी समातिएका छैनन् घटनाको जाँच भएको जानकारी पनि सरकारले दिएको छैन  मतभेदलाई तर्कपूर्ण संवादबाट र चाहनालाई औचित्यबाट पूरा गर्ने प्रजातान्त्रिक विधि अशक्त हुन थाल्नु जति चिन्तापूर्ण छ त्यति नै गम्भीर विश्वसंस्थाले अन्तर्राष्ट्रिय कानुन स्मरण गराएर नेपाललाई दिएको सन्देश छ  भविष्यमा यसको उलझाव के हुन्छ भन्ने चासो पनि सरकारले देखाएको छैन   
	आपनो पहिचानको प्रदेश बन्नुपर्ने चाहना अघि सार्दै देशका विभिन्न भागमा भइरहेका आन्दोलन जति लम्बिन्छन् त्यति नै समाधान जटिल हुन्छ समाधान जति जटिल हुन्छ त्यति नै देश विपत्तिको निकट पुग्छ  सुदूरपश्चिमका तीनजना प्रधानमन्त्रीहरूले आठपटक सरकारको नेतृत्व गरेका थिए  तर त्यहाँका जनता आन्दोलन गरिरहेका छन्  देशको पहिलो राष्ट्रपति दिने जनकपुर आन्दोलनमा छ  यसले के बताएको छ भने आमजनता सयौं वर्षदेखि नेपालले अभ्यास गर्दै आएको केन्द्रीकृत शासकीय व्यवस्थाबाट रुष्ट छन्  यसले देखाएको लक्षण र बढ्दै गएको आवेग बुभन अब ढिलो गर्नु हुँदैन  
	केन्द्रीकृत रहेको शक्ति विकेन्द्रीकरणको उत्कृष्ट चरण संघीयता हो  चलनचल्तीमा रहेको राज्यको सामथ्र्यलाई विश्वको सबभन्दा ठूलो प्रजातन्त्र भारत र सबभन्दा पुरानो प्रजातन्त्र अमेरिका ले पनि चुनौती भोग्न थालेको समयमा हामी संघीयता र राज्य पुनसर्ंरचनाको टुंगो लगाउने चरणमा छौं  संघीयतामा प्रवेश गर्ने निर्णय भइसकेपछि स्वतः राज्य पुनर्संरचनाको प्रक्रिया अनिवार्य हुन्छ  तर यसको निक्र्योल प्रमुख दलहरूबीच सत्ताको लेनदेनबाट हुन सक्दैन गर्नु हँुदैन  अदूरदर्शिताले अतीतमा धेरैपटक दुर्घटना भएको छ  बेलाको बोली नबुभने गल्तीले युगोस्लाभिया पुग्नेे बाटो छोट्याउँछ   
	इतिहासलाई दुर्घटनाबाट बचाउन आमजनताको चित्त बुभने राज्य पुनर्संरचनाको विकल्प छैन  पुनसर्ंरचनाको एजेन्डा जनताको आकांक्षा राष्ट्रिय एकता तथा छिमेकीहरूको संवेदनशीलताको चार किल्लाभित्र बसेर कार्यान्वयन गर्नुपर्छ  यसको रूपरेखा निर्धारण गर्दा अभागी देशहरूको पीडादायी अनुभवबाट सिक्नु हितकर हुन्छ  विदेशी प्रेरणामा राज्यको पुनसर्ंरचना गरेको सोमालिया असफल राष्ट्र भएको छ  यस्तै  सालमा अमेरिकी परराष्ट्र मन्त्रालय र सुरक्षा निकायहरूले संयुक्त रूपमा तयार पारेको प्रान्तीय पुनसर्ंरचनामा अफगानिस्तान नामक प्रतिवेदनमा प्राथमिकताप्राप्त प्रान्तहरूको पुनर्संरचनापछि अफगानिस्तानमा सुरक्षा स्थिति राम्रो र स्थायित्व कायम भएको दाबी गरिए पनि अफगानिस्तान दक्षिण एसियाको स्थायित्वका लागि झन् ठूलो खतरा बनेको शिक्षामा हेक्का राख्नुपर्छ   
	जनतामा बढ्दै गएको भावनात्मक उत्तेजना र केन्द्रीय सत्ताबीच टक्कर भएर देश विपत्तिमा फस्नुअघि नै राज्य पुनर्संरचनालाई  औं शताब्दीको जनचेतना तथा आकांक्षा सुहाउँदो र निर्माणाधीन विश्वव्यवस्थासँगको तादात्म्य मिलाउने दिशामा अग्रसर गराउनु कल्याणकारी हुनेछ  राज्य र असंगठित व्यक्तिबीचको सम्बन्धको पुनव्र्याख्याको विश्वव्यापी दबाबलाई हाम्रो संविधानले सम्बोधन गर्नैर्र्र्र्र्र्पर्छ  प्रसिद्ध अमेरिकी पत्रिका टाइम ले सन्  वर्षको व्यक्तिमा अरब कलर रिभोलुसन र न्युयोर्कको वालस्टि्रट कब्जा आन्दोलनमा संलग्न आन्दोलनकारीहरूलाई छानेर असंगठित व्यक्तिहरूको ताकतलाई मान्यता दिएको थियो  नयाँ परिभाषाको व्यक्तिवादको यो विस्मयकारी युगबाट नेपाललगायत कुनै पनि देश अछुतो रहन सक्दैनन्  सुदूरपश्चिमको आन्दोलनमा जनसहभागितालाई टेलिभिजनमा हेर्ने जोसुकैले पनि विवेकको भित्तामा लेखिएको चेतावनी पढ्न सक्छन्  
	पहिले अनुभव नभएको जनचेतनाको लहर र साँघुरो सोचमा आधारित राजनीतिबीचको द्वन्द्व आजको वास्तविकता हो  यसले विश्वमा सुरु गरेको वैचारिक क्रान्तिले राज्य र व्यक्तिबीचको सम्बन्धलाई पुनः परिभाषित गर्नुपर्ने यो नयाँ परिभाषासित प्रजातान्त्रिक शासन व्यवस्थाका स्थापित मान्यताहरूको तादात्म्य मिलाउनुपर्ने दबाब परेको छ  युरोपका देशहरू सीमारहित चरणमा पुगिसकेका छन्  सञ्चार प्रविधि र व्यापारले विश्वले पनि सीमारहित अवस्था अनुभव गर्न थालेको छ  यसको विकासक्रम हाल प्रचलनमा रहेको देशको अवधारणालाई एकादेशको कथा बनाउन अग्रसर छ  भविष्यमा स्थानीय तहमा मात्रै सरकारको अस्तित्व रहने र त्यसलाई मानवअधिकारको भूमण्डलीय आचारशास्त्रबाट निर्देशित गरिने सम्भावना छ  यसरी समकालीन विश्वले राष्ट्र र शासकीय ढाँचालाई सर्वथा नयाँ विचारको केन्द्रमा स्थापित गर्न थालेको छ  यसलाई सम्बोधन गर्न सक्ने राज्य पुनसर्ंरचना नै नयाँ संविधानको जीवनरेखा हुनेछ  यो ऐतिहासिक भूमिका फराकिलो सोच बोलीको पक्का इतिहासप्रति जवाफदेही र अन्तर्राष्ट्रिय समुदायको पत्यार तथा सम्मान भएको राष्ट्रिय नेताबाट मात्रै सम्भव हुन्छ  नेपालमा यसकै अनिकाल परेको छ 
"
