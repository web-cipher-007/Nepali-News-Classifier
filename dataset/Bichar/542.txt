कटवाल काण्डः कमजोर व्यवस्थापन कि हस्तक्षेप तत्कालीन विदेश सचिव श्यामशरणले कटवाल काण्डमा भारतको हस्तक्षेपको रहस्य खोलेका छन्  "
	तत्कालीन विदेश सचिव श्यामशरणले कटवाल काण्डमा भारतको हस्तक्षेपको रहस्य खोलेका छन्  त्यसो त खरीपाटी प्लेनममा प्रचण्डले रुक्मांगद कटवाललाई नहटाउन भारतीय दबाब आएको र हटाउनैपर्ने भए कुलबहादुर खड्कालाई नदिई उनीमुनिका छत्रमान गुरुङलाई दिने सुझाव आएको थियो भनेर बोलेका थिए  त्यसको केही महिनापछि कटवालले आफ्नो म्याद थप्ने पहल गरिदिन श्यामसरणपछिका तत्कालीन विदेश सचिव शिवशंकर मेननलाई आग्रह गरेको खुलासा पनि विकिलिक्सले गरेको थियो   सेप्टेम्बर  को काठमान्डू पोस्टमा प्रकाशित समाचारअनुसार मेननले तत्कालीन अमेरिकी राजदूत न्यान्सी पावेललाई कटवालले गरेको उक्त प्रस्तावको अवगत गराउँदै उनी र माओवादी नेता मोहन वैद्यलाई भावी पदको भित्री लक्ष्य राखी आफ्नो निजी स्वार्थका लागि काम गर्ने तर बाहिर राष्ट्रवादको नारा लगाउने व्यक्तिका रूपमा चित्रित गरेको विकिलिक्सले खुलासा गरेको थियो  कटवाललाई समर्थन गरे पनि म्याद थप्ने कुरामा समर्थन नगरेको तथ्यले भारतको दृष्टिकोण व्यक्तिभन्दा सिस्टम मा केन्दि्रत रहेको बुझ्न सकिन्छ   
	केही दिनअघि प्रचण्डले कटवालमाथिको कारवाही र सरकारबाट हट्नुलाई भूल भनेका थिए  राजनीतिक नजरबाट यो भूल मानिए पनि प्रशासनिक नजरमा यो व्यवस्थापनको कमजोरी थियो  गिरिजाबाबुले चिफको अवधि घटाएर  वर्ष तथा चिफलाई सरकारले बर्खास्त गर्नसक्ने सैनिक ऐन  को   बनाएका थिए  वास्तवमा एकडेढ वर्षभित्रै कुलबहादुर खडका नम्बर दुई हुने बित्तिकै कटवाललाई हटाएर कुलबहादुरलाई चिफ बनाउने लक्ष्यमा उक्त दफा राखिएको आशंका तत्पश्चात गिरिजाबाबुबाट गरिएको गोविन्द गुरुङको बढुवा रोक्का अन्यको म्याद नथप तथा अदालती आदेशको बर्खिलाप इत्यादि विविध कार्यबाट प्रमाणित थियो  प्रशान्त क्षेत्रीय चिफहरूको भेलामा कटवाल जाने कुरामा क्याविनेट बैठकमा गिरिजाबाबुले चिफको नाम काटी भावी चिफ बनाउँदै कुलबहादुरलाई जाने आदेश दिएपछिको अवस्थामा कमाण्ड परिवर्तन भरे हो कि भोलि भन्ने तनाव सेनाभित्र थियो  तर त्यसबेला कटवाल हटाई कुलबहादुरलाई चिफ बनाउने गिरिजाबाबुको चाहना सफल नहुनुमा एक पूर्वप्रधानमन्त्रीका सिफारिसमा भएको भारतीय हस्तक्षेप भन्ने अनुमान हामीले गर्ने आधार धेरै थिए  विषय प्रसंगमा आउंँदा राजा हटेपछि आफू राष्ट्रपति बन्ने आशामा  को संविधानमा भएको अर्धकार्यकारिणी अधिकारप्राप्त राजाको भन्दा बढी सेनाको अधिकार कार्यकारिणी अधिकार धारा  बाट पूर्ण निषेधित राष्ट्रपतिमा गिरिजाबाबुले राख्न लगाए पनि बर्खास्तीको धारा छुटेकोले बर्खास्तीको अधिकार स्वतः सैनिक ऐनले सरकारमा कायम रहन पुग्यो  
	प्रचण्डले गरेको निर्णय उचितअनुचित जे होला तर कारवाहीको व्यवस्थापनका हकमा भने उनी पूर्णरूपले चुकेका हुन् भन्ने प्रमाणित गर्न निम्न तथ्यहरू विश्लेषण गर्न सकिन्छ  सेनापतिजस्तो संवेदनशील व्यक्तिलाई बर्खास्ती गरिने जस्तो आक्रामक या राष्ट्रिय स्तरको प्रभाव पार्ने कार्य गर्दा निम्न भूलहरूका कारण उक्त निर्णय तुहिएको थियो   
	क गलत समयः कारवाही गर्ने समय छान्नमा प्रचण्ड चुक्नुभयो  सरकारलाई नटेर्ने खुला राजनीतिक द्वन्द्वात्मक वक्तव्य दिएर हिंड्ने आफै नै बेग्लै सरकारजस्तो गरेर रक्षामन्त्रीले बोलाउँदा नआउने प्रधानमन्त्रीले बोलाउँदा पनि फुर्सत छैन भनी नगई गिरिजाबाबुको घर पुग्ने सेनापतिमाथि कारवाहीमा विवाद नरहला  तर त्यसबेला माओवादी राजनीतिक कूटनीतिक संचार तथा जनमनोभावनामा एक्लिएको अवस्था थियो  आठ उत्कृष्ट जनरलमाथि गरिएको इतिहासकै दोस्रो अन्यायपूर्ण कोतपर्व बादलपर्व लाई आमसैनिक जमातले आफू अर्थात क्रमशः पुरै वर्गलाई सिद्धाउने रणनीतिका रूपमा लिएकाले कटवालले त्यही मनोभावनालाई आफ्नो सुरक्षाकवच बनाएको बुझेनन्  साथै खेलबाट सेनाको विथड्रको हाँकलाई सरकारले व्यवस्थापन गर्न सकेन  जनसेनालाई सरकारी सेनाको स्टाटस दिने कोसिसलाई कटवालले यो नेपाली सेनाको स्टाटस घटाउन गरिएकोले अस्तित्व जोगाउन प्रत्याक्रमणको मनोभाव प्रचार गर्न सफल भए  सैन्य भर्ना रोक्का विषयमा पनि सेनाको संख्या घटाई आफ्नो लडाकु घुसाउने र आम सैनिकको जागिर क्रमशः सिद्धाउँदैछ भन्ने मनाविज्ञान सेनामा थियो  तसर्थ माओवादीले सबैभन्दा गलत र प्रतिकूल समय छान्यो   
	ख गलत माध्यमः निश्चित रूपमा कारवाही गर्ने बहानाका रूपमा मात्र स्पष्टीकरण मागिए पनि ठोस विषय नउठाई हावादारी स्पष्टीकरणले कारवाहीको धरातल कमजोर बन्यो  पहिलो अर्थात सैन्य भर्ती नरोकेको किन  रक्षामा जानकारी गराई विज्ञापन निक्ली  महिना लगाएर नतिजा प्रकाशित भइसक्दा पनि सुतेर बस्ने रक्षामन्त्रीको स्पष्टीकरण माग मूर्खतापूर्ण  
	थियो  दोस्रो विना अर्थ बादलको कोतपर्वमा परेका निर्दोष  जर्नेललाई काम गर्न दिने अदालतको आदेश रक्षा मन्त्रालयको स्विकृतिबिना किन कार्यान्वयन गरेको  यस सवालले कटवालका पछाडि सकल अफिसर झन् उभिए  तेस्रो खेलबाट किन फिर्ता भएको  सेनाको तर्फबाट नभई हरेक खेलहरू सिभिल रूपमा त्रिभुवन क्लवका नाममा खेलिने हुँदा उक्त क्लवले खेल्न नचाहनु आफ्नो हक भएको तथ्य भुलियो  यो बुँदाले सेना कटवालका पछाडि झन् उभियो  
	सोध्नैपर्ने भए यी सवाल सोध्नुपर्ने थियो जसको जवाफ नत कटवालले दिनसक्थे न सजाय गर्नबाट रोक्न सकिने थियो   किन सेनापति निवासमा माओवादी पीडित संघहरूको भेला गराई माओवादीमाथि कारवाही गर्ने विन्तीपत्र लिई आश्वासन दिएको भिडियो सञ्चारमाध्यममा सार्वजनिक गरेको   त्रिशूलीस्थित सैन्य तालिम केन्द्रको सैन्य पासआउटमा उच्च कर्मचारीसमेतको उपस्थितिमा सरकारमा रहेको माओवादीलाई हतियारको धङधङीमा सत्ताकव्जा गर्न दिइने छैन भनी किन भनेको   प्रधानमन्त्री र रक्षामन्त्रीले बोलाउँदा फुर्सत छैन किन भनेको   अन्य दलका नेताहरूलाई तथा विदेशी राजदूतहरूसँगको नियमित राजनीतिक भेट किन  यी चार वटै बुँदाबाट सैनिक ऐनको बर्खिलाप कसुर हुनेहुँदा यस्ता ठोस सवाललाई चासो नलिई केटौले सवाल सोधेर गलत माध्यमको प्रयोग गरिनु असफलताको कारण हो  
	ग गलत मनसायः हेर्दा कटवाललाई हटाउने लक्ष्य देखिए पनि वास्तवमा कटवाललाई हटाउने भन्दा कुलबहादुरलाई ल्याउने नै मूल लक्ष्य देखियो  कटवालअघि नै कुलबहादुर रिटायर हुने हुँदा हालका चिफसाप क्षत्रमान गुरुङ चिफको हाइरार्कीमा आइसकेका थिए  तसर्थ मनोवैज्ञानिक शक्ति तत्कालीन चिफ र भावी चिफमा बाँडिएको अवस्थामा यदि भावी हाइरार्कीका आधारमा छत्रमान गुरुङलाई कामु दिएको भए कटवाल स्वतः हट्ने थिए  कुलबहादुर विदा बसी राजीनामा जान्थे  तसर्थ नियत गलत हुनु असफलताको एक कारण थियो  पहिलो परिच्छेदमा उल्लेख भएझैँ कटवाल हटाए पनि कुलबहादुरलाई नदिई हाइरार्कीमा भावी चिफ मानिएका छत्रमानलाई दिएमा बाधा नहुने भन्ने भारतीय दबाब बारेको प्रचण्डको स्विकारोक्ति र यस पंक्तिकारको सोच समान देखिनुमा सैनिक परम्परा र सिस्टमका कारण हुन्  तसर्थ भविष्यमा पनि कुनै सरकारले कुनै व्यक्तिलाई बनाउन सिस्टममा आक्रमण नगरोस्  सेनामा हाइरार्की तोड्नु खतरनाक हुन्छ   
	घ गलत व्यवस्थापनः राजनीतिक रूपमा आफ्नै सहभागी दलसंग समेत गर्न नसकेको गलत व्यवस्थापनको बेग्लै अर्थ होला  तर निम्न बुँदाको व्यवस्थापन गरेको भए नतिजा अर्कै हुने थियो   कामु नदिएर सेनापतिको नियुक्तिका लागि सिफारिस गरेको भए राष्ट्रपतिले   बाट कार्यान्वयन नगरी सुख्खै थिएन   बर्खास्ती गरिएपछि तत्कालै मुख्यालयबाट सैनिक प्रचलनअनुसार बिना युनिर्फम तथा बिना झण्डा घर पठाउने होश भएन  बर्खास्तीपछि पदीय चिन्ह र शक्तिको उपयोग कसुर मानिन्छ  पदको निरन्तरताको आभासमा सेनामा उनैको सत्ता कायम रहने वातावरण बनाई पयरमा बन्चरो हाने गल्ती कसको  सेनापतिकै हैसियतमा राष्ट्रपतिकोमा जाँदा गिरिजाबाबु लगायतका नेता र दलहरूसंग भेटी प्रतिपक्षीलाई उपयोग गर्दा विदेशी राजदूतहरूसंग गुहार माग्दा सरकार  
	के गर्दै थियो   
	स्मरण रहोस् यता हटाइएका पात्र सेनापति बनी देश हल्लाउँदै जंगीअड्डामा अवैध कमाण्ड लिइरहेका थिए  बनाइएका पात्र भने त्यस्तो संवेदनशील बेलामा कमाण्ड नलिई घर र भोजमा  दिउसै उच्च अधिकारीले सरकारको आदेश नै मान्य हुने भन्दै कटवाललाई अदालती बाटोबाहेक विकल्प नरहेको भनेर कुलबहादुरको कमाण्डमुनि आइसकेको अवस्थामा यदि कुलबहादुर जंगीअड्डामै बसिरहेको भए तथा कटवाललाई सिधा निवास जान विवश गराइएको भए दृश्य अर्कै हुने थियो  विद्रोह या आपसी सशस्त्र द्वन्द्वको हल्ला चलाएर राजनीतिक कदमहरू चालिए पनि सेनाको चरित्र अधिकारप्राप्त संवैधानिक निकायको आदेश मान्नेमात्र थियो छ र रहनेछ  यो सेनाको चरित्र र विकास कूमुखी छँदै छैन  हल्लाको यो मनोवैज्ञानिक युद्ध पनि कटवालले सफल पारे   
	ङ गलत प्रतिक्रियाः राष्ट्रपतिको सिधा पत्र असंवैधानिक भएको हुँदा अन्ततः कटवाल हट्नैपर्ने सत्य थियो उल्टो माओवादी आपै नै मैदान छोडेर भाग्यो   
	च गलत सल्लाहकारः माथिका हरेक बुँदाका साथै चलाइएको कूको हल्लाबाट त्रसित भएर भागेको माओवादीका खल्तीका बहालवाला भूपू तथाकथित सतही सैन्यविद सल्लाहकारहरूको पल्टन साथमा हुनु मुख्य कारण थियो शतप्रतिशत हार खानुमा  
	सत्य घटना तर्क र केही हाइपोथेसिससमेतका आधारमा विश्लेषण गरिएको यस लेख कसैप्रति लक्ष्यित छैन  चाहे गिरिजाबाबु हुन् चाहे प्रचण्डजी सेनामाथि खेल्ने चाहनाले आफू र देशलाई नोक्सानी नै भएको प्रमाणित भइसकेकोले वर्तमान र भावी सरकारहरूले समेत सेनालाई दुरूपयोग गर्ने चाहना नराखी व्यक्तिभन्दा प्रणालीमा चलोस् र चलाओस् भन्ने सन्देशमात्र दिन चाहेको हुँ   
"
