प्रेसरकुकरमा कमरेड वैद्यवैद्य समूहका सबै सभासदको हस्ताक्षर मै ल्याइदिन्छु "
	वैद्य समूहका सबै सभासदको हस्ताक्षर मै ल्याइदिन्छु  हस्ताक्षरले पुग्दैन भने सबैलाई यहीं लाइनमा उभ्याइदिन्छु  यो सरकारले संविधान बनाउने छाँट छैन  तत्काल अविश्वास प्रस्ताव ल्याएर भए पनि यो सरकार ढालिहाल्नुपर्छ  नेपाली कांग्रेसका नेताहरू संविधानसभा भवनमा बसेर संविधानका विवादित विषयमा छलफल गरिरहेका बेला त्यही कोठामा पसेका तेस्रो वरियताका एमाले नेता केपी शर्मा ओलीले भनेका भनी सार्वजनिक भएको समाचार हो यो  त्यसको खण्डन अहिलेसम्म पनि कमरेड वैद्य या बादलबाट आएको छैन  दुई दिनपछि त्यसलाई पुष्टि गर्दै नेपाली कांग्रेसका नेता रामचन्द्र पौडेलले संसदीय दलमा प्रस्ताव राखे किरण समूहको समेत सहयोगमा यो सरकार ढाल्न बहुमत पुग्छ  प्रचण्ड र बाबुराम पार्टी नफुटोस् भनेर संविधान नै नल्याउने सुरमा लागे  यो सरकार जसरी पनि गिराउनुपर्छ  अन्यथा जेठ  पछि केही पनि गर्न सकिन्न  एनेकपा माओवादीभित्र आफ्नो अलग क्रान्तिकारी धारको निर्माण गर्दै जनविद्रोहको कार्यनीति लिएको दाबी गर्ने कमरेड वैद्यको समूहका बारेमा आएको यो समाचार सामान्य होइन बरु राजनीतिक नैतिकता इमानदारिता र क्रान्तिकारी राजनीतिक विचारको रक्षाका दृष्टिले समेत नमिल्दो असैद्धान्तिक र वेसोमती व्यवहार हो  
	माओवादी उपाध्यक्ष बाबुराम भट्टराई प्रधानमन्त्री छन्  शान्ति प्रक्रियाको नेतृत्व गरिआएका उनैले सहमतीय सरकारको अल्पकालीन नेतृत्व पनि गरेका छन्  संविधानसभामा सबैभन्दा ठूलो दलका रुपमा संविधान निर्माण प्रक्रियाको नेतृत्व माओवादी अध्यक्ष प्रचण्डले गर्दै आएका छन्  प्रचण्डले कटवाल प्रकरणमा राजीनामा दिएर हिंड्नुपरेपछि बरालिएको राजनीति यतिवेला गोरेटोमा आएको छ  शान्ति प्रक्रियाको महत्वपूर्ण पक्ष मानिएको माओवादी लडाकुको नेपाली सेनामा समायोजनको प्रक्रिया बढेको छ  संविधान निर्माण गर्ने म्याद पनि अब जम्मा  दिन बाँकी छ  जनआन्दोलन र जनयुद्धका क्रममा स्थापित भएका र संविधानसभाको निर्वाचनका क्रममा जनताले अनुमोदन गरेका पहिचानसहितको संघीयता विवादको केन्द्रमा  
	छ  यसलाई छिटै व्यवस्थापन नगर्ने हो भने देशले निभाउन मुस्किल पर्ने आगो सल्कन सक्छ  यसलाई धाप मार्ने काम पहिचानलाई संघीयताको आधार मान्न अस्विकार गर्ने पुरातनपन्थी सोचाइ बोकेका राजनीतिक दलको नेतृत्व वर्गले गर्दै आएको छ  वर्चस्वशाली वर्गले आफ्नो वर्चस्व टिकाइरहन र रूपान्तरणकारी परिवर्तनलाई रोक्न अन्तिम प्रयास गरिरहेको छ  यही बेला कमरेड किरण भने अहिलेको प्रक्रियालाई वलात भंग गराउन कमरेड ओलीहरूसँग अँगालो हाल्न पुगेका छन्  
	कमरेड ओली वर्तमान संविधानसभालाई पंगु बनाउन र यसको असामयिक मृत्युको कामना गर्नेमा चिरपरिचित छन्  मिल्थ्यो भने महामहिम रामवरण यादव र कमरेड ओलीहरूको समूहले उहिल्यै संविधानसभालाई टेकु दोभानमा लगेर सेलाइसकेका हुन्थे  कमरेड किरणहरूको समूह बाबुराम सरकारको पतन गराउँदै संविधान निर्माण र शान्ति प्रक्रिया पुरा हुन नदिन दक्षिणपन्थीहरूसंँग साँठगाँठ गर्दैछ भन्ने यसको अर्थ हुनजान्छ  मलाई कमरेड केपी शर्मा ओली किरण समूहका नेताहरूलाई रामचन्द्र पौडेलका अगाडि फलिन गराउने दाबी गरेपछि त्यसको एउटा काल्पनिक दृश्य रूपान्तरण गरी हेर्न मनलाग्यो   
	स्थान ः नेपाली कांग्रेस संसदीय दलको कार्यालयको आँगन सिंहदरबार  समयः मध्याहन्न  बजे  टेबलको पछाडि सुशील कोइराला दाढी मुसार्दै बसिरहेका छन्  रामचन्द्र पौडेल मुख मिठाउँदै घरि सुशीलतिर र घरि केपी ओलीतिर हेरिरहेका छन्  कमरेड ओली र कमरेड किरण दायाँबायाँ उभिएका छन्  ओली आफ्नो क्यामरा घरिघरि क्लिकक्लिक पार्छन्  उता कमरेड किरण जम्लाहात जोड्दै आफ्ना सभासदहरूको परिचय गराउँदैछन्  पहिले कमरेड बादल उभिन्छन्  उनी सबैलाई नमस्कार गर्छन् र अगाडि टेबलमा राखिएको मसिदानीमा आफ्ना दुवै हातका बूढीऔंला गाड्छन्  प्रकाशमान सिंह एउटा कागज उनका अगाडि सारिदिन्छन्  कमरेड रामबहादुर थापा बादल त्यो कागजमा दुवै औंठाको छाप लगाएपछि फेरि सबैलाई नमस्कार गर्छन् र घाम भएतिर उभिन्छन्   
	क्रमशः देव गुरुङ पम्फा भुषाल सीपी गजुरेल लाइनमा उभिन्छन्  सबैले ओली र पौडेलतिर आशाको नजरले हेर्छन्  उनीहरूको आँखाको भावले भनिरहेको छ ः जे भए पनि नेपाली जनयुद्धको कार्यनीति लागु गर्ने र यसलाई सफलतामा पुर्याउने जिम्मेवारी यिनै दुईजनाको सहयोगमा मात्र पुरा हुनसक्छ  कमरेड प्रचण्ड र बाबुरामले त धोका दिइसके  उनीहरूको के आसा गर्नु  जनयुद्धमा नगए पनि सुशील कोइराला र केपी ओलीले जनयुद्धलाई धोका त दिएका छैनन्  नेपाली क्रान्तिप्रति गद्दारी गरेका छैनन्  माननीय सदस्यहरूको लाइन त्यति लामो छैन  केही सदस्य छुटेका छन्  कमरेड ओली कमरेड किरणतिर राता आँखाले हेर्छन्  कमरेड किरण ओलीलाई जम्लाहात जोड्दै निहुरिन्छन् र कमरेड बादलतिर हेर्छन्  बादल गम्भीर मुद्रा धारण गर्छन् र सीपी गजुरेलतिर र्फकन्छन्  सीपी गजुरेल कोटको खल्तीबाट मोबाइल झिक्छन् र नम्बर थिच्न थाल्छन्  आफ्नो अवस्थाबाट अनुहारमा उत्पन्न लज्जा भगाउन कमरेड किरण सुशीलतिर फर्केर भन्छन् कुरा के भने द्वन्द्वात्मक तथा ऐतिहासिक भौतिकवादले यस्तो अवस्था आउँछ भनेर पहिले नै निक्र्योल गरिसकेको अवस्था हो  कुरा के भने साथीहरू क्रान्तिका लागि जेसुकै बलिदान गर्न पनि तयार छन् भने जावो ल्याप्चे धस्ने कुरामा किन हतार गर्ने भनेर ढिलो आउँदै होलान् 
	केही समय अगाडिसम्म पनि लाग्दै थियो कमरेड किरण लगायतको माओवादीभित्रको वामपन्थी समूह जनयुद्धका कार्यसूचीप्रति इमानदार छ  उसले जनयुद्धले निर्माण गरेका जनसत्ता र जनसेनाको नयाँ सन्दर्भमा पनि रक्षा गर्न खोजेको छ  उसले जमिनदारहरूबाट खोसेर किसानलाई बाँडेको जग्गा किसानहरूकै हातमा रहोस् भन्ने चाहेको छ  यो एक हदसम्म राम्रो कुरा थियो  शान्ति प्रक्रियालाई स्विकार गरेर आइसकेपछि त्यसका वैधानिक सीमाभित्र आफ्ना कार्यसूचीलाई लागु गर्नु र जनयुद्धका उपलब्धिलाई जोगाउनु माओवादी नेतृत्वको मुख्य कार्यभार हुनजान्थ्यो  संविधानसभाको निर्वाचनले देखाएको थियो माओवादी सम्पूर्ण बहुमतमा थिएन तर उसका कार्यसूचीप्रति जनतामा समर्थन थियो  त्यसकै बलमा टेकेर देश सामन्ती राजतन्त्रबाट मुक्त भयो  जनयुद्धकै बलमा टेकेर महिला जनजाति मधेसी र दलित लगायतले सविधानसभामा समानुपातिक प्रतिनिधित्वको अवसर पाए  नेपालले फरक समावेशी लोकतन्त्रको अभ्यास आरम्भ गर्यो  त्यसैका बलमा अहिले मुलुक संघीयतामा जान लागेको छ   
	यस्तो बेला संविधान निर्माणका क्रममा आफ्ना कार्यसूचीलाई बलियोसँंग स्थापित गर्नु र नसके ती मुद्दालाई लिएर आउने निर्वाचनमा जनतासमक्ष जानु माओवादीका अगाडि रहेको एकमात्र विकल्प थियो  तर कमरेड किरणहरू आफूले चलाएको जनयुद्धले ल्याएको र संस्थागत गरेको यो विशाल परिवर्तनलाई नजरअन्दाज गर्दै रहेछन्  उनीहरूलाई राजनीतिमा आफ्नो पहलकदमी होइन केही थान लडाकु र सेना चाहिएको रहेछ  सेनाको लागि राजनीति हो कि राजनीतिका लागि सेना भन्नेमा भ्रम पनि रहेछ  राजीतिक व्यवस्थामा संरचनागत परिवर्तन गरिसकेपछि र कमरेड किरणको समूहले समेत निर्वाचन जितेमा राज्य चलाउन पाउने कुराको सुनिश्चितता भैसकेपछि विद्रोहको औचित्य पुष्टि गर्न गाह्रो हुन्छ  बरु क्रान्तिकारी परिवर्तनका कार्यसूची र समाजवाद निर्माणको रणनीतिक लक्ष्यलाई जनताद्धारा अनुमोदन गराउँदै जानु अहिले क्रान्तिकारीहरूका लागि सही कार्यनीति बन्न जाला  निश्चय नै यो  पछिको जस्तो राजतन्त्रसहितको राज्यप्रणाली होइन  अब जनसमर्थन जित्न सक्दा आफ्ना र्याडिकल कार्यसूची लागु गर्न कसैले रोक्न सक्दैन  शासकीय प्रणालीमा रहेका त्रुटिहरू राष्ट्रपतीय प्रणालीबाट एक हदसम्म सच्याउन सकिन्छन्  सङ्घीयताले आमनागरिक र पहिले बञ्चितीकरण्मा परेका समुदायका निकट राज्यलाई पुर्याउँदैछ   
	ती सबैभन्दा पनि महत्वपूर्ण कुरा त अहिले नेपाली राजनीतिका दैनिक कार्यसूचीको निर्धारण माओवादी नेतृत्वले गर्दै आएको छ  राजनीतिक खेलको पहलकदमी माओवादीको हातमा छ  मेरो विचारमा जुनसुकै बाटोबाट हिंडे पनि राजनीतिको सबैभन्दा उच्च आसन र प्राप्ति कुनै पनि दल या व्यक्तिका लागि त्यति नै हो  बाँकी त आफ्नो थप योग्यता र अन्य पक्षको उपस्थितिसमेतले निर्धारण गर्छ  
	यस्तो अवस्थामा लोकतान्त्रिक बाटोबाटै जनताका विकास र स्वतन्त्रताका तत्कालीन मागलाई समाधान गर्न सम्भव छ  यसको अर्थ जनसङ्घर्ष र संगठनको क्रान्तिकारी विचार र त्यसले गर्ने निरन्तर हस्तक्षेपको आवश्यकता सकियो भन्ने होइन  बरु यसलाई बुझ्न नसक्नेहरूले धेरै कुरा गुमाउनुपर्ने हुन्छ  बर्मा फिलिपिन्स पेरु र कोलम्बियाका माओवादीहरू निरन्तर विद्रोहको बाटो हिंड्दा कहाँ पुगिन्छ भन्ने कुराका उदाहरण हुन्  एमालेको इतिहास क्रान्तिकारी विचार छाडेपछि पार्टीहरू कसरी सिमान्तीकरणमा पर्छन् भन्ने कुराको उदाहरण हो  
	मलाई लाग्थ्यो कमरेड किरण आफ्ना विचार र मान्यतालाई सही ठहर्याउन निरन्तर विद्रोहको बाटो पछ्याउँदैछन्  ओली र रामचन्द्र पौडेलसँग मिलेर बाबुराम सरकार ढाल्ने प्रकारान्तरले संविधानसभालाई पंगु बनाउन दक्षिणपन्थी योजनालाई साथ दिने संविधानमा परिवर्तनका कार्यसूची समावेश गर्न कसै नदिन परिस्थिति भड्काउने सेना समायोजनलाई कमजोर बनाउन क्यान्टोनमेन्टमा रहेका लडाकु भड्काउने प्रचण्ड राष्ट्रपति हुन्छन् कि भनेर केही यथास्थितिवादीहरूले झैं संसदीय व्यवस्थाको वकालत गर्ने आदि गर्नथालेपछि उनको नियतमा खोट देखिन थालेको छ  अब उनी आफूलाई या आफ्नो सिद्धान्तलाई सही ठहर्याउन होइन प्रचण्डबाबुरामलाई गलत सावित गराउन ज्यान फालेर लागेका देखिन्छन्  बाबुरामकै नेतृत्वमा कांग्रेससमेत सामेल भएको सहमतिको सरकार बनेपछि उनको समूह तिलमिलाएको छ  आफ्नै नेतृत्वका विरोधमा मशाल जुलुस पुत्ला दहन र अश्लील नाराबाजीले पनि केही सीप नलागेपछि अब बाबुरामको होइन कांग्रेसको नेतृत्वमा मात्र सरकारमा जाने कुरा गरेर यो समूहले नितान्त अनैतिक चरित्र प्रदर्शन गरेको छ  विद्रोहमा जानैका लागि हो भने पनि यो आफ्नो टाउकोमा तातो खरानी हाल्ने कर्म कसरी गर्न मिल्छ  स्व धनुषचन्द्र गौतमले आफ्ना दुई साथीका बारेमा लेखेको एउटा संस्मरणमा भनेका छन् नकारात्मक सोचाइले मान्छेहरू रोगी बन्न पुग्छन् र असामयिक मृत्यु मर्छन्  सायद संगठनको जीवनमा पनि यस्तै लागु हुन्छ  आफै तत्वज्ञानी चैतन्यलाई मजस्तो लेखन्दास बबुरोले योेभन्दा बढी भन्न मिल्दैन  
	 
	 
	 
	 
	 
	
"
