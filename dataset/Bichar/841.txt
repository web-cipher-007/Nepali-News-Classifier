अमेरिकाचीनको नयाँ नेतृत्व र नेपालअमेरिकामा पैंतालिसौँ र चीनमा छैटौँपटक नेतृत्व चयन भएको छ  "
	अमेरिकामा पैंतालिसौँ र चीनमा छैटौँपटक नेतृत्व चयन भएको छ  यो प्रक्रियामा आधारभूत भिन्नता छ  अमेरिकामा चार वर्षमा तात्कालिक जनमतबाट चयन प्रक्रिया टुङ्गिनेछ  चीनमा भने अनुभव तथा नवीन उत्साह बीचको सन्तुलन कायम राख्दै क्रमिक विकास एवं तालिमको प्रक्रियाबाट नेतृत्वको स्थापना हुन्छ   
	 जनाले आठ महिनामा बनाएको  वर्ष पुरानो संविधानको अविच्छिन्न अभ्यास अन्तर्गत अमेरिकी मतदाताले बाराक ओबामालाई पुनः राष्ट्रपति निर्वाचित गरेका छन्  यसैगरी चिनियाँ कम्युनिष्ट पार्टीको शक्तिशाली महासचिवमा आगामी  वर्षको लागि गतसाता निर्वाचित सी जिनपिङ चार महिनापछि हुने राष्ट्रिय जनकंग्रेसबाट राष्ट्रपति बन्नु हुनेछ  यसरी भएको विश्वको पहिलो र दोस्रो आर्थिक शक्तिको नेतृत्व चयनबाट ती देशहरूको मात्र हैन सम्पूर्ण विश्वको स्वार्थ प्रभावित छ   
	पछिल्लो शताब्दीमा अमेरिकी राष्ट्रपतिको चुनाव परिणाममा विश्व जनमतको प्रभाव हुन्थ्यो यसपटक गहिरिएको आर्थिक कमजोरी बढ्दो बेरोजगारी र डलरले विश्व व्यापारको एक्लो मुद्राको हैसियत गुमाउन थालेर बनेको राष्ट्रिय निराशा निर्णायक भयो  तर शीतयुद्धको अन्त्यपछि पनि शान्ति र स्थायित्व कायम हुन नसकेको विश्वका लागि नयाँ अमेरिकी राष्ट्रपतिको वैदेशिक र राष्ट्रिय सुरक्षा नीति कस्तो हुनेछ भन्ने कुरामा विश्वकै चासो पूर्ववत हुन्छ  अमेरिकी शासन व्यवस्थामा अमेरिकी राष्ट्रपतिसँग आन्तरिक मामिलामा भन्दा केही बढी प्राधिकार वैदेशिक मामिलामा हुन्छ  सचेत नागरिक भएकाले उसको नीति तथा कदम जनमत र भूराजनीतिक परिस्थितिको लक्ष्मणरेखाभित्रै बस्नुपर्छ  निर्वाचित हुनुअघि चाहना जे राखे पनि राष्ट्रपति भएपछि अमेरिकी परराष्ट्र नीतिलाई विश्व घटना र त्यसलाई अमेरिकी हितमा लगाइने अर्थले निर्देशित गर्ने गरेको इतिहास छ   
	यसको स्वाभाविक अनुक्रममा ओबामा प्रशासनको दोस्रो कार्यकालको प्राथमिकता कमजोर भएको आर्थिक अवस्था सुधार्न र विश्वमा खस्किँदै गएको सामरिक हैसियत जोगाउनु नै हुनेछ  अर्को चुनावको सुर्ता लिनु नपर्ने भएकाले ओबामाको ध्यान इतिहासलाई छोड्ने छापमा केन्दि्रत हुनेछ  उहाँ इतिहासले आफूलाई कसरी सम्झोस् भन्ने चाहनुहुन्छ  यो प्रश्नको जवाफले  औँ शताब्दीमा अमेरिका चीन र भारतको सम्बन्धको चरित्र निर्धारण गर्नेछ  निर्वाचन जितेपछि दिएको पहिलो वक्तव्यमा ओबामाले मतदाताले निरन्तरताको पक्ष लिएको बताउनुभयो  यसले पहिलो कार्यकालमा लिएको नीति र चालेको कदमलाई परिणाममुखी बनाउने उहाँको सोच प्रस्ट हुन्छ   
	उता चीनमा  वर्ष पहिले जनवादी गणतन्त्र स्थापना भएपछि लागु भएको चौथो संविधान अन्तर्गत दोस्रोपटक  वर्षअघि नेतृत्व परिवर्तन भएको थियो  त्यसबेला चीनले देङ सियाओपिङको सुधारवादी नीतिका उत्तराधिकारी जियाङ जेमिनले बनाएको मार्गचित्रकै अनुक्रममा हु जिन्ताओ अगाडि बढ्नेमा सबै ढुक्क थिए  हुले नेतृत्व लिंँदा चीन विश्व अर्थतन्त्रमा छैटौँ स्थानमा थियो अहिले दोस्रो भएको छ  नेतृत्व तहको सहमतिको दस्तावेजको रूपमा विगत एक वर्षदेखि लेख्ने र सुधार्ने लामो प्रक्रियाबाट तयार पारिएको मस्यौदालाई ज्ञाताहरूको समितिद्वारा परिमार्जित गरिएपछि  औँ कम्युनिष्ट पार्टी कंग्रेसमा राष्ट्रपति हु जिन्ताओले दिनुभएको वक्तव्यले सी जिनपिङको नेतृत्वमा पनि चीनको आर्थिक राजनीतिक र वैदेशिक नीतिले निरन्तरता पाउने प्रस्ट गरेको छ  तर यी नीतिहरूको कार्यान्वयनको शैली र प्राथमिकता निर्धारणमा भिन्नता अमेरिकासँगको सम्बन्धमा तिखारिँदै गएको असंगति तथा दाबी प्रदर्शनमा अहमत्याइ देखिने संकेतले विश्व राजनीतिको क्यानभासमा कस्तो रङ्ग भर्ने हो भन्ने संशय खडा भएको छ  यसमा राष्ट्रपति ओबामाले इतिहासलाई छोड्ने सम्पत्तिको स्वरुप जोडिएको छ  यसको फराकिलो उल्झनले नेपालको सामरिक महत्त्व ह्वात्तै बढाउँछ  यसरी आउने साविकमा नभोगेको अनिश्चितता र जटिलतालाई केही राष्ट्रिय संस्थाहरू मृत केही निस्त्रिय र बाँकीलाई विवादमा पार्ने अथवा तेजोवध गर्ने खेल भोगिरहेको नेपालले सनातन अर्थको राष्ट्रिय हित जोगाउनमात्र हैन जटिल हुँदै गएको मौसममा जीवित रहन पनि अहिले प्रस्तुत अवसर र जोखिमलाई परिपक्व ढंगले सम्बोधन गर्नैपर्छ   
	अमेरिकी राष्ट्रपति पदका दुवै उम्मेदवारहरूसमक्ष तीनवटा टेलिभिजन बहसमा प्रस्तुत मुख्य मुद्दाहरू चीन इरान मध्यपूर्व र अफगानिस्तान थिए  दुवै उम्मेदवारको समझदारी युरोपपछि भारतबारे मात्रै देखियो  यसले भारतसँगको सम्बन्धलाई सामरिक हिस्सेदारीबाट सुदृढ गर्ने ओबामाको नीतिमा अमेरिकामा राष्ट्रिय सहमति रहेको पुष्टि गर्छ  ओबामाको पहिलो कार्यकालमा अमेरिकी परराष्ट्र नीति युरोपबाट एसियाप्यासिफिकमा सरेको पृष्ठभूमिमा यो बुँदा र छलफलमा आएका मुद्दाहरू अर्थपूर्ण थिए  चीन र अमेरिका बीचको सम्बन्ध पारस्परिक निर्भरता र सामरिक स्वार्थको द्वन्द्वको बीचमा छ  एक ध्रुवीय विश्व व्यवस्था बचाउने र यसलाई बहुध्रुवीय विश्व व्यवस्थाबाट विस्थापित गर्ने रणनीतिको भिडन्त एकातिर छ  अर्कोतिर अरु केही वर्ष आर्थिक सैनिक र कूटनीतिक सामथ्र्य वृद्धिमै एकाग्र हुने चीनको अडान र द्वन्द्वग्रस्त क्षेत्रमा सैनिक संलग्नता गराएर चीनको शक्ति सञ्चयको गति रोक्ने अमेरिकी चाहना बीचको टकराव पनि छ   
	अमेरिकाको आर्थिक र राजनीतिक पखेटा काट्न डलरलाई विस्थापित गर्ने नयाँ विश्व रिजर्भ करेन्सीको आवश्यकतामा चीनले लगातार जोड दिइरहेको छ  साथै अपि|का एसिया र युरोपको मिलनबिन्दु तथा ऊर्जाको ठूलो भण्डारले सामरिक स्थापनको महत्त्व भएको सिरियामा सत्ता परिवर्तन गर्ने अमेरिकाको एक वर्षदेखिको भरमग्दुर प्रयास सफल हुन नदिन चीन र रूस बलियो तगारो बनेर उभिएका छन्  अहिलेको खड्कोबाट बसर अल असाद जोगिए भने मध्यपूर्वमा अमेरिकी प्रभाव क्षतिग्रस्त हुनेछ  वास्तवमा सिरियाको द्वन्द्व मध्यपूर्वमा नयाँ शक्ति सन्तुलनको रचना गर्न र अमेरिका चीन र रूस बीचको सम्बन्धलाई अनिश्चयको मोडमा धकेल्न तत्पर देखिन्छ  बुस प्रशासनले समृद्ध गरेको सम्बन्ध ओबामाको कार्यकालमा पाको हुन नसके पनि भारत सुविधाजनक स्थितिमा छ  आज भारतलाई अमेरिकाको आवश्यकताभन्दा अमेरिकालाई भारतको बढी खाँचो छ  निर्माणाधीन नयाँ विश्व व्यवस्थाको चरित्र र शैलीका यी संकेतले भारत चीन र अमेरिकाको त्रिकोणात्मक खेलमैदान हुनथालेको नेपालका लागि गम्भीर पिरलो थपेको छ  
	पछिल्लो वर्ष जूनमा सिंगापुरमा सम्पन्न अमेरिका भारत र चीनका रक्षामन्त्रीहरूले भाग लिएको एसिया सुरक्षा शिखर बैठकको मुख्य विषय अमेरिका र चीन बीचको गतिशीलता तथा एसियामा फेरिँदै गएको उनीहरूको भूमिकामा थियो  असाइ सिम्बोनले कात्तिक  गते दिएको सूचनाअनुसार यसै साता हुने भारतीय प्रधानमन्त्रीको जापान भ्रमणमा टोकियोले भारतसँग सुरक्षा गठबन्धन बनाउने प्रस्ताव राख्नेछ  यसलाई साउथ चाइना सिमा जापान र चीनबीच भइरहेको द्वन्द्वको प्रसंगमा मात्र हैन विश्व सामरिक क्यानभासमा चित्राङ्कन हुनथालेको परिदृश्यको संकेतको रूपमा अथ्र्याउनु उचित हुन्छ   
	दोस्रो कार्यकालको सपथ नलिँदै राष्ट्रपति ओबामा चीनको घनिष्ठ छिमेकी म्यानमार जाने घोषणा भएको छ  चीनले लामो समयदेखि म्यानमारको अभिभावकको भूमिका लिँदै आएको पृष्ठभूमिमा हुनलागेको यो भ्रमणको सामरिक महत्त्व अमेरिकाको चीन नीतिप्रति लक्षित छ  ओबामा प्रशासनको दोस्रो कार्यकाल चीन केन्दि्रत भएर एसियाप्यासिफिक क्षेत्रमा अमेरिकी परराष्ट्र नीतिलाई पुनःनिर्देश गर्न तत्पर भएको यसले बताउँछ  यस्ता दूरगामी महत्त्वका घटना र धारिला असंगतिहरूको विकासले घेेरेको सम्बन्ध द्वैध चरित्रको हुन्छ  स्थिर र सामथ्र्यवान देशहरू यस्तो कूटनीति सञ्चालनमा समर्थ हुन्छन्  यसको जिलीगाँठी बुझ्न सजिलो त हुँदैन तर अहिलेको निर्दयी विश्वमा जीवित रहन साना देशहरूले यसलाई बुझ्नैपर्छ आफ्नो हितका लागि उपयुक्त नीति र व्यवहार अँगाल्नैपर्छ   
	चीनमा पछिल्लो साता सुरु भएको नेतृत्व परिवर्तनको प्रक्रिया पूरा हुन लामै समय लाग्छ  सत्तारुढ पार्टीको महासचिवमा निर्वाचित सी जिनपिङ तीन महिनापछि राष्ट्रपति भएपछि पनि अति शक्तिशाली केन्द्रीय सैन्य आयोगमा पूर्वमहासचिव हु जिन्ताओको सहायककै रूपमा आगामी एक वा दुई वर्षसम्म रहनु हुनेछ  यो पद्धतिले चीनमा नेतृत्व परिवर्तनमा अनुभव र नवीनता बीचको शृङखलालाई कायम राख्छ  यो राष्ट्रिय मूलनीति र लक्ष्यको निरन्तरताको सुनिश्चितता हो  यसको अर्थ राष्ट्रपति हु जिन्ताओले अपनाएको आर्थिक र वैदेशिक नीतिलाई नयाँ नेतृत्वले अनुसरण गर्नेछ  नेपाललाई यसले आश्वस्त पार्छ  लामो समय तिब्बतमा काम गरेका राष्ट्रपति हु जिन्ताओले सन्  मा भेट हँुदा मलाई तिब्बतको अनुभव सविस्तार सुनाउँदै नेपालसँगको सम्बन्धको उच्च मूल्याकंन गर्नुभएको थियो  नयाँ नेतृत्व नेपालका लागि नयाँ भए पनि महासचिव सी जिनपिङ तिब्बतमा नेतृत्वदायी दायित्व सम्हालेका आफ्ना पिताबाट चीनको सामरिक राडारमा नेपालको महत्त्व बुझ्नुभएको हुनुपर्छ   
	विश्व शक्ति सन्तुलनमा चीन र भारतको आर्थिकराजनीतिक सामथ्र्यले ल्याएको परिवर्तनले बदलेको भूराजनीतिक अडकल निकै पेचिलो छ  निर्माणाधीन विश्व व्यवस्थामा गाढा प्रभाव पार्ने भूराजनीतिको स्थानान्तरणको संघर्षमय झलक एसियाप्यासिफिक क्षेत्रमा देखिन थालेको छ  ओबामा प्रशासनले त्यहाँ उपस्थिति बढाएर चीनको बढ्दो शक्तिमा लगाउने तगारो खोज्न थालेको छ  यसबेला सजिलो स्थितिमा रहेको भारत ओबामाको चीन नीति र चीनको तयारीलाई सतर्कताका साथ नियालिरहेको छ   
	सामरिक र युक्ति निपुणता परीक्षणको यो चरणमा नेपाल तीनवटै शक्तिहरूको सामरिक राडारको केन्द्रमा छ  भूमण्डलीय राजनीतिमा ठूला देशहरूको नेतृत्व सामरिक नीति र कार्यशैली परिवर्तन हुँदा महासागरमा ठूलो जहाज अगाडि बढ्दा निस्किने छालले ढलपल हुने सानो डुंगाजस्तै भाग्य सानो देशको हुन्छ  कारक नभए पनि दुष्परिणाम भोग्न बाध्य हुनुपर्ने सानो देशलाई बचाउन दक्ष नेतृत्व राजनीतिक स्थायित्व सामरिक संस्कार र कूटनीतिक कौशल चाहिन्छ  अहिले भारत चीन अमेरिका र क्षमताभन्दा चलखेल बढी गर्ने युरोपका साना देशहरूको सन्देहास्पद भूमिकामा भएको वृद्धिले नेपालको घाँटीमा गाँठो कस्सिँदै गएको छ  टाढाका साना मझौला र ठूला शक्तिहरू चीन र भारतमा निगरानी राख्न नेपाललाई प्रयोग गर्न तम्सिएका छन्  यसैले राजनीतिक स्थायित्व विवेकशील नीति र सक्षम कूटनीतिबाट नेपालको भविष्य सुरक्षित बनाउने संकल्प इतिहासले खोजेको छ   
	 
	 
	 
	 
	 
	
"
