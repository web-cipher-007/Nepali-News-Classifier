साहुजी  ब्रह्माण्डको उत्कृष्ट एक थान संविधान दिनुस् त  नयाँ वर्षको पूर्वसन्ध्या चैत  को राति  बजेबाट म कान्तिपुर टेलिभिजनमा कार्यक्रम"
	नयाँ वर्षको पूर्वसन्ध्या चैत  को राति  बजेबाट म कान्तिपुर टेलिभिजनमा कार्यक्रम दिशानिर्देश प्रस्तुत गर्ने तयारीमा छु  झन्डै दुई वर्षको अन्तरालपछि श्रव्यदृश्य माध्यममा र्फकने सुरसार गरिरहँदा मनमा उठेका केही तरंग पाठकहरूसित बाँड्न चाहन्छु  लामो पत्रकारिता जीवनका दौरानमा मैले सञ्चार जगत्का तीनथरी विधाहरूमा धेरथोर काम गर्ने मौका पाएँ  छापा रेडियो र टेलिभिजन यी तीनैथरी सञ्चार माध्यमहरूको आआफ्नै प्रकारका विशेषता छन्  आआफ्नै प्रकारको फ्लेवर छ भनौं  फ्लेवर अर्थात् स्वाद  अंगे्रजी भाषाको यो फ्लेवर शब्दले मेरो मानसपटलमा तत्कालीन राजा वीरेन्द्रको सम्झना ल्याउँछ  एकपटक सोधेको थिएँ सरकारसँग विभिन्न थरी प्रधानमन्त्रीसँग काम गरेको अनुभव छ  यिनीहरूको विशेषता कस्तोकस्तो थियो  मुसुक्क हाँसेर तत्कालीन राजाले अंग्रेजीमा जवाफ दिए विजय  दे अल हैड देयर ओन फ्लेवर ती सबको आआफ्नै स्वाद थियो   
	टेलिभिजन पत्रकारिताको पनि आफ्नै स्वाद र सीमाहरू छन्  ठीक त्यसैगरी जसरी छापा र रेडियो पत्रकारिताको आफ्नै सीमा र स्वाद छ  आजभोलि फस्टाउँदै गरेको इन्टरनेट पत्रकारिताका विषयमा मेरो अनुभव अत्यन्तै सीमित छ  तर अब कस्तो प्रतीत हुन थालेको छ भने प्रविधिका हिसाबले टेलिभिजन सेलुलर मोबाइल र इन्टरनेट एकआपसमा पूरै विलय हुन धेरै समय लाग्ने छैन  आउने केही वर्षहरूमा यी तीनमध्ये कुनै पनि एक साधन कसैसँग हुनुको माने भनेको बाँकी दुई साधन इनबिल्ट रूपमा स्वतः प्राप्त गर्नु हुनेछ  
	खैर यी त भए भविष्यको प्रविधिका कुरा  अब लागौं आगामी बिहीबारदेखि कान्तिपुर टेलिभिजनबाट प्रसारणको तयारीमा रहेको दिशानिर्देश शंृखलातिर  सामान्यजनदेखि लिएर बडेबडे नामहरू यो कार्यक्रममा सहभागी हुनेछन्  स्वाभाविक रूपले यो देशको अहिलेको जल्दोबल्दो विषय शान्ति र संविधान बाट प्रारम्भ हुनेछ  उच्चतम स्रोतहरूले संकेत दिएका छन् अब शान्ति प्रक्रिया आफ्नो तार्किक निष्कर्षको उत्कर्षमा पुग्नै थालिसकेको छ  माओवादी नेतृत्वलाई धेरैथरीले स्पष्ट शब्दमा बताएका छन् शान्ति प्रक्रियामा प्रगति नहुने हो भने नयाँ नेपालको नयाँ संविधान को आशा नगरे हुन्छ  
	शान्ति प्रक्रियामा प्रगति नभई संविधान नबन्ने यस पृष्ठभूमिमा संविधान नबनेको खण्डमा सबैभन्दा बढी घाटा कसलाई हुनेछ  भन्ने कुरा घामझैं छर्लंग छ  तर यो धरातलीय यथार्थ छ भन्दैमा माओवादी सेनाको दर्जा मिलानका विषयमा कांग्रेस एमालेले एक वा दुई मेजर वा कर्नलको दर्जा मिलानको सन्दर्भमा अनावश्यक बबाल झिकिरहने कामलाई जनताले उचित मान्ने छैनन्  शान्ति प्रक्रियाको यति लामो बाटो तय गरिसकेपछि पछाडि र्फकने काम घोर दक्षिणपन्थी वा अति वामपन्थीबाहेक सबैका निम्ति आत्मघाती हुनेछ भन्ने कुरा सबै दल र ती दलभित्र रहेका गुटउपगुटले बुझ्दा स्थिति सहज हुनेछ  शान्ति प्रक्रियालाई अब सानातिना कारणले थप अलमलमा पार्नु उचित हुने छैन  
	एकैछिनका लागि मानौं कि शान्ति प्रक्रिया चाँडै टुंग्यो रे  त्यसपछि के  त्यसपछि नेपालको राजनीति एक लेभल फिल्ड मा आउनेछ माओवादी पूर्ण रूपले सिभिलियन दलमा परिणत हुनेछ  यो लेभल फिल्ड कुनै दिन प्राप्त हुनेछ भन्ने माओवादी वाचाबन्धनको मूलभूत आधारमा मात्र सात दलले  बुँदे समझदारी गरेका थिए  अब आउने दिनहरूमा यो काम पूरा हुने हो भने नेपाली राजनीति एउटा नयाँ चरणमा प्रवेश गर्नेछ   
	तर यो उपलब्धिमात्रले संविधान निर्माणका सबै जटिलता समाप्त गर्नेछ भन्ने सोच्नुचाहिँ अतिसयोक्ति हुनेछ  किनभने संविधान निर्माणका विषयमा अझै ठूल्ठूला भ्रम बाँकी नै छन्  विगतका वर्षहरूमा हामीले जानेर नजानेर संविधान निर्माणका नाममा गरेको सामूहिक मूर्खता प्रदर्शनका कारण जन्मिएका अनेक साइड इफेक्ट हरूलाई न्यून गर्दै अगाडि बढ्नु आजको सबैभन्दा ठूलो चुनौती हो  
	साँच्चै भन्ने हो भने संविधान निर्माणको विषयमा अब आउने दिनहरूमा जुन प्रकारका जटिलता उत्पन्न हुनेवाला छन् त्यसको अनुमान अहिले थोरैलाई मात्र छ  यी जटिलताहरूको बीउ धेरै वर्षअघि जानीनजानी नेपालको राजनीतिक नेतृत्वले रोपिसकेको थियो  असीमित आकांक्षाको बाढीरूपी त्यो हावादारी बीउले अब बिखालु फल दिने खतराप्रति सबै सचेत रहन जरुरी छ  त्यो बीउ राजनीतिक नेतृत्वले रोपेको भए तापनि त्यसलाई धेर वा थोर जानेर वा नजानेर मलजल गर्ने काममा कतिपय अवस्थामा हाम्रो नागरिक समाज संविधान निर्माणको काममा लागेको दाबी गर्ने गैरसरकारी संस्थाहरू कुपोषण र तरकारी खेतीको विषयमा डिग्री लिएका तर नेपालमा आएर संविधानविज्ञको नाटक गर्ने दाताहरू मानव अधिकारका अगुवाहरू कानुन व्यवसायी र हामी प्रेस जगत्का मानिसहरू पनि आआफ्नो नैतिक जिम्मेवारीबाट पन्छन मिल्ने स्थिति छैन  नेपालका सारा यावत् समस्याको चुरो भनेको एक थान गतिलो संविधान नभएर हो र त्यो एक थान गतिलो संविधान छाप्नेबित्तिकै नेपालमा सबै गरिब धनी हुनेछन् धनी झन् धनी हुनेछन् ख्याउटे मोटाउने छ र बडी मोटोचाहिँ ठीक्क ज्यानको हुनेछ भन्ने जस्ता वाहियात तर्कको खेतीमा हाम्रो समाज किन र कसरी फँस्यो भन्ने बडा गहिरो शोधको विषय हुनेछ  म आज त्यता जान चाहन्न   
	नेताहरूले आश्वासनको वर्षा गराएर सीधासाधा जनतालाई मास हिस्टेरिया मा फँसाए त्यहाँसम्म त बुझ्न सकिन्छ  तर अपवादबाहेक कतिपय पढेलेखेका भनाउँदाहरूले संविधान निर्माणका विषयमा चलेको चलाइएको यो मास हिस्टेरिया महायज्ञ मा आफ्नोतर्फबाट यथेष्ट आहुति किन दिए भन्ने कुरा रेकर्डमा दर्ज हुन पनि जरुरी छ  अंग्रेजी भाषाको शब्द हिस्टेरिया को अर्थ हुन्छ भावना र उत्तेजनाहरूको अतिरञ्जित वा अनियन्त्रित प्रदर्शन  हिस्टेरिया भन्ने कुरा राजनीतिको र विशेष गरिकन गरिब देशको राजनीतिको अविभाज्य अंग हुने गर्छ  तर कुनै पनि संविधान हिस्टेरियाको आधारबाट मात्र निर्मित हुन सक्दैन  हिस्टेरियाका आधारमा जबरजस्ति कुनै संविधान निर्माण गरिए त्यो जीवनमा लागू नै हुँदैन लागू हुन नसकेपछि कागजको खोस्टोमा मात्र सीमित हुन पुग्छ   
	अब आउने केही सातामा नेतागण र सभासदजीहरूको पहिलो काम भनेको संविधान निर्माणका सम्बन्धमा हिस्टेरियाबाट यथासक्य चाँडो मुक्त हुनु हो  पहिला आफू मुक्त हुने अनि जनतालाई मुक्त गराउने  नेतागण पहिला आफू मुक्त हुनुपर्छ किनभने जो आफैं हिस्टेरियाको बन्दी छ त्यो बिचराले बाँकी समाजलाई कहाँबाट मुक्त गराउन सक्छ र  जानीनजानी हिस्टेरिया फैलाउने केही छोटेमोटे एक्टर हरूको हकमा भने आजभोलि स्थिति अलि सजिलो छ किनभने संविधान निर्माणका नाममा देशविदेशमा गोष्ठी सेमिनार कार्यपत्र आदि नाटकका लागि दाताहरूले बजेट थप नगरेको स्थिति देखिन्छ  यो साह्रै राम्रो संकेत हो  स्रोत नै सुकेपछि त हिस्टेरियाको धारामा पानी अलि घट्ने नै भयो   
	अब नेपाली राजनीति निर्णायक विन्दुमा पुगेको छ  अब पनि खेलको खाल मा अनाडी च्याँखे खेलाडीहरूलाई दाउ हान्न दिइयो भने अन्योल झन् बढ्नेछ  स्वीस वा अन्य कुनै पनि राजदूतले नेताहरूलाई अब आउने केही समय संविधान निर्माणको नाममा वाइन एन्ड चिज टाइप पिकनिकको निम्तो दिएर संविधान निर्माण प्रक्रियाको समय बर्बाद गर्ने काममा सघाउनु जनताको नजरमा उचित मानिने छैन  एकातिर महामहिमहरूले युरोपियन युनियनका राजदूतको झुन्ड लिएर प्रधानमन्त्री भट्टराईलगायत नेताहरूलाई छिटो संविधान बनाउन दबाबरूपी सल्लाह दिन जाने अनि अर्कोतिर चाहिँ सभासदहरूलाई यही बेलामा पिकनिकमा विदेश लाने खेलाँची ड्रामा बन्द गर्दा नै राम्रो होला  विदेश घुम्दैमा संविधान बनाउन सकिने भए मेरा पायलट र एयरहोस्टेज साथीहरूले उहिल्यै यो काम फत्ते गरिसक्ने थिए  महामहिमहरूसँग पैसा धेरै छ भने जसलाई मन लाग्छ उसैलाई मज्जाले वाइन एन्ड चिज भ्रमण गराए हुन्छ  तर वाइन एन्ड चिजको मोज लिने कामका लागि कठैबरा संविधान निर्माण प्रक्रियाको नाम दुरुपयोग गरेर बदनाम गर्नु उचित हुँदैन  नेपालको राजनीतिमा भारत वा चीनले गर्ने पोलिटिकल इन्जिनियरिङ को बडा चर्चा हुन्छ तर कतिपय पाश्चात्य देशहरूले यहाँ गर्ने सोसल इन्जिनियरिङ को खतरनाक खेलबारे हाम्रो विद्वत समाज आश्चर्यजनक रूपले या त मौन छ या अज्ञानी छ  
	हालै एक सन्दर्भमा पत्रकार मित्र रवीन्द्र मिश्र भन्दै हुनुहुन्थ्यो हाम्रो दक्षिणमा एकप्रकारको संविधान भएको देश छ उत्तरमा नितान्त अर्कै राजनीतिक मान्यता बोकेको देश छ  यी नितान्त फरकफरक संविधान भएका देशहरूले विगत कतिपय वर्षदेखि लगातार सात प्रतिशतभन्दा बढी आर्थिक वृद्धिदर हासिल गरेका छन्  चीनले त विगत केही वर्षहरूमा सिंगो युरोपबराबरको जनसंख्यालाई आफ्नो देशमा गरिबीको रेखामाथि ल्याइदिएको छ  भुटानमा अर्कै प्रकारको संविधान छ त्यहाँ त्यत्रो वृद्धिदर कायम छ  मध्यपूर्वका कतिपय देशहरूमा चाहिँ अहिले पनि मध्ययुगीन व्यवस्थामा आधारित संविधान छन् तर पनि विकासदर बढेकै छ युरोप र अमेरिकी देशका संवैधानिक व्यवस्था अलगअलग छन् तर पनि जनताको जीवनस्तर संसारमै उच्च छ  भनाइको सार के हो भने संविधानको कागजमा लेखिएका अक्षर र राजनीतिक वाद को आधारबाट मात्र जनताको जीवन सुधि्रएको वा बिगि्रएको रेकर्डचाहिँ कहीँ पनि पाइँदैन  यो सब हुँदाहुँदै पनि नेपालमा चाहिँ दलहरू र बाँकी समाज पनि अझै कागजी वाद मा आधारित कुराहरूको लडाइँमा व्यस्त देख्दा अचम्म लाग्छ  
	 सालको संविधानलाई विश्वकै उत्कृष्ट संविधानको उपमा दिनेहरूमध्ये केही आज नयाँ नेपालको नयाँ संविधान को निर्माण र पैरवीमा सक्रिय छन्  विश्वको उत्कृष्ट संविधान काम नलाग्ने भएकाले आज हामी ब्रह्माण्डकै उत्कृष्ट संविधान निर्माणको संघारमा आइपुगेका छौं  मोहन वैद्यजीहरूचाहिँ एक कदम अगाडि गएर ब्रह्माण्डको सर्वश्रेष्ठ संविधान बनाएरमात्र पुग्दैन सम्पूर्ण आकाशगंगा मिल्की वे कै सर्वश्रेष्ठ संविधान लेख्नका निम्ति संघर्ष गर्ने प्रकारका कुरा गर्दै हुनुहुन्छ  मेरो मानसपटलमा भने श्रद्धेय गणेशराज शर्माजी आइरहनुभएको छ जसको सत्संगले मलाई संवैधानिक विकासक्रमका विषयमा सानोतिनो जानकारीमात्र दिएन अपितु यस सम्बन्धमा बेकारका फाल्तु बहसभन्दा टाढै बस्न पनि सिकायो  
	गणेशराजजी बेलाबखत भन्नुहुन्थ्यो संवैधानिक विकास प्रक्रिया भनेको कोठामा रेडिमेड फर्निचर ल्याएर सजाएजस्तो होइन  यो त एक बिरुवा रोपेजस्तो पो हो  जुन बिरुवालाई हामीले हाम्रो आचरण निष्ठा कार्यकुशलता र इमानदारीद्वारा सेचन गर्दै हुर्काउँदै लानुपर्छ  त्यसपछि मात्र त्यो बिरुवाले एक यस्तो विशाल वृक्षको रूप लिन्छ जसको छहारीमुनि सारा देश समानरूपमा रहन सक्छ फलफूल पाउन सक्छ  तर पहिला बिरुवालाई हुर्कन त दिनु पर्यो नि  हुर्कनै नदिई एउटा बिरुवा काट्यो अर्को रोप्यो त्यसलाई पनि हुर्कनै नदिई फेरि काट्यो  रोप्दै नहुर्कंदै काट्दै जाने कामले कसैलाई पनि कहीँ पुर्याउँदैन   
	नेपालको संवैधानिक इतिहासका महानतम व्यक्तित्वमध्ये एक गणेशराजजीको यो सर्वकालिक महत्त्वको भनाइमा केही थपिरहन पर्छ र  कठोर सत्य के हो भने संविधानका अक्षर आफैंमा मृत हुन्छन्  देशको नेतृत्व र बाँकी सारा समाजले आफ्नो आचरण कार्यकुशलता र इमानदारीको परम्पराबाट ती मृत अक्षरलाई जीवनदान प्रदान गर्न सक्नुपर्छ  संविधान भनेको फर्निचर होइन बिरुवा हो  यो कुरा पसलमा गएर ऐ साहुजी  एक थान क्यानाम नयाँ संविधान दिनुस् त भनेर मागेजस्तो सजिलो होइन  
	 
	 
	 
	 
	 
	
"
