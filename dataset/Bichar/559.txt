"सपना एकुतार र राजनीति""कवि गोपालप्रसाद रिमालले लेखेको आमाको सपना भन्ने कविता ""
	कवि गोपालप्रसाद रिमालले लेखेको आमाको सपना भन्ने कविता त्यसको पनि बाबु त्यो आउनेछ भन्ने एउटा हरफ नेपाली साहित्य र राजनीतिमा अलिकता डिल भत्काएर उता जाने इच्छा गर्ने सबैले मुखाग्र भन्ने गर्छन्  मलाई त्यसो भनेको मन पर्छ  मेरा आफ्नै कारण छन्  त्यो हरफ एउटा युटोपिया बुझाउने एकुतार रहेछ  झङ्कार रहेछ  आमाको सपना भनेपछि म मेरै आमाका वाणी सम्भिन्छु  आमाले मलाई सपना अक्षर जीवन हेर्ने सार्थकता जूनेली बिहानको घाम उहाँको किसान शरीरमा नै बासना आउने धरती माताको स्नेह र आफ्नै मातृस्नेह एकैसाथ दिएर गाउँमा हुर्काउनुभयो  को हो आज मलाई केही नभनी यो भित्र जान्या भनी चोरै हो भनी लात उठाई रिसले एकचेट त हानिन् पनि भन्ने भानुभक्त रामायणबाट लिएको एक सतर्कताको पाठको पुनरावृत्ति दिनुभयो  हरेक मानिसका आम र निजी कथा हुन्छन्  मेरा पनि छन्  मानिसले साझा सम्भिने काव्यिक चेतना अत्यन्त निजीमात्र हुँदैनन्  ती बाहिरबाट पनि लिएका हुन्छन्  तर कविताले दिएको जीवनमुखी काल्पनिकी पनि एकाध कारणले गर्दा सङ्कटमा पर्ने रहेछ   
	अत्यन्त कठोर परिस्थिति र त्रासदीले पनि कविताले दिने काल्पनिकीलाई घात गर्ने रहेछ  अनि मानिस अत्यन्त निजी स्वार्थका चिन्ताले विवेकशून्य भएपछि काल्पनिकी गुमाउँदो रहेछ  पहिलो उदाहरणको रुपमा एउटा हरफ सम्झिन्छु  हिटलरले पोल्यान्डको आश्विचमा बनाएको यातना शिविरमा यहुदीहरूको ठूलो संख्यामा हत्या गर्यो  त्यो हत्यापछि जर्मन दार्शनिक थियोडोर एडोर्नोले लेखे आश्विच यातनाकेन्द्रको घटनापछि कविता लेख्नु बर्बरता हो  त्यसको अर्थ त्यस्तो क्रूर मानव कर्मपछि कविताले दिने सपनाको कुरा गर्नु नै निरर्थकता वा उनको शब्दमा बर्बरता हो  साहित्य र कला अनि सङ्गीतले दिने काल्पनिकी अति कठोर परिस्थितिमा विलिन भएर जान्छन् भन्ने मार्मिक र सीमान्त सिध्दान्त हो  त्यो झस्काइबस्ने वा ट्रउमा जनिन कल्पना हो  तर कुराको अर्को पाटो छ  कल्पना र सपना हराए भने साहित्य त नलेखिएला तर समाजभित्र पनि एउटा भयानक अनुर्वर अवस्था आउँछ  समाज चलाउने जिम्मा लिएका मानिसहरूका वचन र कर्ममा ऊर्जा सकिएर जान्छ  तिनीहरूले मुक्तिको अर्थ बिर्सिंदै जान्छन्  यातनाको सट्टा सुखको काल्पनिकी र ऊर्जा स्थापना गर्ने इच्छाशक्ति सकिंदै जान्छ  त्यसो त अहिले विश्वमा पुँजी बजारले ल्याएका अप्ठेरा परिस्थिति अनि युध्दका विभीषिकाहरूको विरोध गर्ने काल्पनिकी बलियो नै छ  पुँजीवाद र युध्दले ल्याएका विषम परिस्थितिहरूको सामना गर्नेहरू सिधै केही गर्छन् गाह्रो पर्यो भने मोहभङ्ग भएका रचना पनि गर्छन्  कल्पनाको दरिद्रता समाजमा व्याप्त भयो भने अप्ठेरो परिस्थिति जन्मिन सक्छ   
	मलाई आजकाल नेपाली समाजका केही चरित्रले पिरोल्न थालेका छन्  समाजमा जन्मिने परिस्थिति त्यसभित्र प्रयोग गरिने प्रजातन्त्रका प्रयोग ऊर्जावान काल्पनिकीबिना सफल हुँदैनन्  नेपालमा काल्पनिकी र त्यसको ऊर्जाको ह्रासका सङ्केतका कुरा गर्दा समग्र समाजलाई हेर्नुपर्छ  कविता त त्यस बृहत्तर रचनाको लक्षणामात्रै हो  अहिले नेपालमा प्रजातन्त्रको चुनौती आन्तरिक रचना गर्न नसक्नुमा देखिएको छ  समाजका सानासाना मानिएका विषयहरूमा नै प्रजातन्त्रको रचना हुनुपर्छ  नेपालको राजनीति र समाज परिवर्तनमा यही सानो तर महत्वपूर्ण विषयमाथि ध्यान पुगेन  ठूलो कुरा अनि बाहिरको कुरा अर्को देशका ठूला मान्छेले के गर्नु भनेका छन् त्यसको बढी चर्चा हुने कुरा आजको नेपालमा रौं ठाडो गराउने विषय भएका छन्  राजनेतालाई मात्र त्यस्तो हुँदैन  ठूला कविलेखकलाई बाहिरका चर्चित कुराले प्रभाव पारेका उदाहरण छन्  कवि रवीन्द्रनाथ ठाकुरले इटलीका मुसोलिनीको सक्कली रुप बुझिनसकेको बेला उन्नाइस सय तीसमा एउटा हातैले लेखेर उसलाई पठाएको चिठीको चर्चा उनले नै नाम जुराएका अमत्र्य सेनको एउटा अन्तर्वार्तामा पढेको थिएँ  पछि त्यो बाहिरी विम्ब बाहिरी व्यक्तित्वको अनिश्चित र खतरनाक प्रकृति बुझेपछि कवि ठाकुर तर्से  उनले मुसोलिनी र हिटलरको निन्दा गरे   
	अहिले नेपालमा ऊर्जावान कल्पनाको ह्रास हुँदै गएको कुरा साहित्यिक काल्पनिकीले काम गर्नेमात्र होइन अरु किसिमका सिर्जनाका चिन्ताले काम गर्नेका निम्ति पनि चिन्ताको विषय हो  अहिले नेपाली समाजमा हामी केही फन्दामा परेका लक्षण छन्  ती फन्दा हामीले हामी सबै यस देशका मानिसका निम्ति राम्रो काम गर भनी जिम्मा दिएका मानिसहरूका काल्पनिकीका दरिद्रताबाट देखिएका छन्  राजनीतिमा नैतिक आयामको ठूलो हात हुन्छ  अनि त्यसलाई ऊर्जा दिने काल्पनिकी हुन्छ  त्यो दुइटै कुराको अभाव हुँदै गएपछि समस्या जन्मिन्छन्  एकपटक टिभीमा एकजना नेपाली काङ्ग्रेसका वरिष्ठ नेताको अन्तर्वार्ता हेर्दै थिएँ  तिनलाई प्रश्न गरियो बीपी कोइरालाले हरेक किसानलाई जोत्ने हलो र भूमिको व्यवस्था गर्ने जुन सपना देखेका थिए त्यो अहिले तपाईहरूको काल्पनिकी हो कि होइन  उनले तुरुन्त जवाफ दिए ए त्यो कुरा पुरानो भइसक्यो  अब ट्याक्टर आइसक्यो   
	अरु ठूला दलहरू माओवादी र एमाले हुन्  त्यस्तै मधेसी बहुदलहरू र साना नामधारी दलहरू छन्  मैले दलका नेताहरूका बोलीमा ऊर्जावान काल्पनिकीको अभाव देख्न थालेको छु  तिनीहरूले यो देशमा ल्याएका परिवर्तनको सराहना गर्ने मानिस हुँ म  तिनले अहिलेसम्म पनि शान्तिमा जोड दिएको अनि राजनीतिक हिंसा हुन नदिएको कुरालाई म प्रशंसा गर्छु  तिनकै माध्यमबाट यो देशको संविधान र राजनीतिको समस्या समाधान हुन्छ भन्ने विश्वास गर्ने मानिसमा म पनि पर्छु  तर हिजोआज उनीहरूको साझा समस्या भनेको कल्पना गर्नसक्ने क्षमताको ह्रास हुँदै गएको अवस्था हो   
	मैले यो कुरा बुभने आधार यस्ता छन्  पहिलो कुरा उनीहरूले थाहै नपाई एउटा उल्झनको रचना गरे  राजनीतिक परिवर्तनको मुख्य आधारशिला स्थानीयता हो  स्थुल होइन सूक्ष्म दृष्टि हो  एकहल गोरु हुन् पुँजीको हउवा दिने ट्रयाक्टर होइन  क्रान्ति भनेको किताब र हिजो अमूक देशका नेताले के भने त्यसो गर्ने होइन  यहाँका सामन्ती र राजारजौटाको संस्कार शोषणबाट पीडित मानिसको मुक्ति हो  क्रान्ति गर्ने र तिनको दमन गर्ने सरकारी बन्दुकधारीहरू ती युगौंदेखि पीडित किसानको घरमा बिहानको घाम तिनका सिकुवामा खस्ने बित्तिकै फरकफरक दिनमा पुगे  बादल र मौसम हेरेर अनि बतासको गति र घामको चरित्र बुझेर आफूसँग भएको सानो जमिनमा खेती गरी सदियौं बिताएका गरिबहरूमाथि तिनले टाढाको कुरा ठूला कुरा ठूला आशा अनि ठूला त्रास र ठूला जोखिम लगेर पोखिदिए  ती निरीह मानिसका दुःख अझ बढे  तिनका यातना झन् बढे  ती अहिलेसम्म वषर्ामा भेलसँग बगिरहेकै छन्  ती बजार गएर घर फर्किंदा तुइनमा अड्किएकै छन्   
	हामीले गुरुकुलमा तिनले लिएर आएका कर्णालीका नाटक देखायौं  तिनका ढोकामा स्थुल सन्देश लिएर आउनेहरू राजधानीकेन्दि्रत राजनीतिको उत्तरपुँजीको सञ्जालमा पसे  ती राजधानी केन्दि्रतका कल्पना ऊर्जावान हुनछोडे  ती सिकुवामा घाम पोखिएका घरका कल्पना नै तिनका चिन्ता रहेका भए ती ऊर्जावान हुन्थे  स्थानीय तहका संगठन चुनाव गरेर मानिसका निजी व्यवस्था गर्न सहज गरिदिएको भए तिनका राजनीतिक काल्पनिकी ऊर्जावान रहन्थे  तर तिनले त्यो सबै छोडे  तिनले संसद र मन्त्रीमण्डलमा आफ्ना सुविधाका कानुन सर्वसम्मतिले पास गरे  तिनले यो राजधानीका विभिन्न खण्डमा महल निर्माणका तरेली बनाए  तिनले आफ्नानिम्ति धन वाहन गृह र सुरक्षाका सुविधा लिएका फर्मान जारी गरे  बन्दुकधारीहरू तिनका वरिपरि कुद्छन्  तिनका साइरन बजेपछि म आफ्नो उडनखटोला यसो छेउमा पारेर तिनको सवारी जाने प्रतीक्षामा बस्छु   
	कृष्णप्रसाद भट्टराईको सत्चालीस सालको मन्त्रीमण्डलदेखि बाबुराम भट्टराईसम्मको भट्टराई बक्स ब्राकेटभित्र बाँधिएका बाइस वर्षमा  मन्त्री भएको विवरण सौर्य दैनिक   जेठ  ले लेख्यो  त्यति मानिसमध्ये धेरैले र अब थपिनेले ढाक्रे भएपछि पनि सुरक्षा लिएर यही गतिमा जाँदा सडकमा तिनका वरिपरि हिंड्ने देशको निम्ति बोझ हुने र अनुत्पादक सडक नाटकमा खटिएका बन्दुकधारीको भीड लाग्नेछ  यस्तो भ्रामक सुरक्षाभित्र मख्ख अध्र्दमुदित आँखा लगाएका यी खर्चिला बन्दी मानिसको संख्या दिनानुदिन बढ्नेछ  उदात्त मन त्यसै पगालिदिने आकासजस्तो छाती भएका मानिसलाई श्रध्दा गर्न पैसा लाग्दैन  तर मेरो विचारमा एउटा ऊर्जा सकिंदै गएका मानिसहरूको भीडले यो देशका जनतालाई हामीलाई पैसा पनि देऊ सम्मान पनि गर भन्ने फर्मानको पीडा थपिदिनेछ  अहिले बाहिरको हौवा दिएर स्थुल शक्तिका कुरा गर्ने सीमाका कुरा गरेर केही नगर्ने अनि घाम पोखिएका विपन्न मानिसका ऊर्जावान घरपरिवेशबाट कोसौं टाढा गइसकेका मानिसहरू धेरैमा सिर्जनशील कल्पना र ऊर्जाको अभाव बढ्दै गएको छ   
	बाबु त्यो आउनेछ एकुतारे जोगीको झङ्कारमा एकतमासले बजिरहेको सुन्छु आजकाल   
	 
	 
	
"
