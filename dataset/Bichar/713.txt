राजनीतिक सिन्डिकेटको रोगहिजो ज्ञानेन्द्र शाहलाई सामन्ती भन्नेहरु आज शाहलाई माथ गर्ने नयाँ सामन्त बन्दै छन्  "
	जनआन्दोलन पछि नेपाली राजनीतिमा आठ दलको सिन्डिकेट हावी भएको थियो  त्यसबखत आठ दलको निर्णय नै सर्वोपरी थियो  तर त्यो सिन्डिकेट क्रमशः कमजोर हुँदै गयो  बलियो तरिकाले राजनीतिक सिन्डिकेट कायम रहन त्यसका सदस्यहरूको स्वार्थमा एकरूपता हुनुपर्छ  सिन्डिकेटका सदस्यहरूको स्वार्थमा एकरूपता भएन या भागबन्डामा मन मिलेन भने सिन्डिकेट बन्न खोजे पनि त्यो निर्णय गर्न नसक्ने हुन्छ र अराजक बन्न सक्छ अथवा हरेक सिन्डिकेट सदस्य आआफ्नो तरिकाले प्रतिस्पर्धा या संघर्षमा उत्रने स्थिति सिर्जना हुन्छ   
	सिन्डिकेट सफलताका सर्तहरू  
	नेपालमा सिन्डिकेटको सबभन्दा बलियो उदाहरण यातायातको क्षेत्रमा छ  यद्यपि विश्लेषण गर्दै गयो भने बैंकदेखि खुद्रा व्यापारीको तहसम्म सिन्डिकेट निर्माणको संस्कृतिले जरो गाड्दै गएको छ  यस्ता व्यावसायिक सिन्डिकेटको मूल उद्देश्य आपूर्तिमा नियन्त्रण गरी भाउ बढाउने र प्रतिस्पर्धाबाट आउने नाफाभन्दा बढी नाफा कमाउने लक्ष्यमा केन्दि्रत रहेको हुन्छ  यसरी बढेको भाउको मार आम जनताले मूल्यवृद्धिको रूपमा खेप्नुपर्ने हुन्छ  सिन्डिकेटका सदस्यको आर्थिक स्वार्थ परिपूर्ति गर्न यो आम जनताको शोषण हो  यस्ता शोषण हुन नदिने र प्रतिस्पर्धा कायम राख्ने काम सरकारको हो  तर यो काममा नेपालका सबै सरकार असफल रहेका छन्  कतिपय अवस्थामा सिन्डिकेटको आथ्ािर्क स्वार्थमा सत्ताधारीहरूसमेत हिस्सेदार बनि कुत असुल्नमा व्यस्त रहेका छन् भने अन्य अवस्थामा सिन्डिकेट तोड्न कोसिस गरे पनि लाचार भएर असफल भएका छन्   
	हामीले यहाँ आर्थिक सिन्डिकेटको कुरा गर्यौं तर यो रोगले नेपालको वर्तमान राजनीतिलाई पनि नराम्ररी गाँज्न थालेको छ  संविधानसभाको चुनावपछि एक समय यस्तो पनि थियो जब सिन्डिकेट राजनीतिको अन्त्य भएको आभाष जनताले महसुस गरेका थिए  तर यो समय धेरै दिन टिक्न सकेन  छिट्टै तीन दल एमाओवादी कांग्रेस र एमालेको राजनीतिक सिन्डिकेट निर्माण भयो  संविधान सम्बन्धी सबै महत्वपूर्ण प्रश्न अब संविधानसभाका समिति र संविधानसभाभन्दा बाहिर रहेका तीनदलीय सिन्डिकेटको कब्जामा गयो  स्वभावतः संविधान निर्माणमा संलग्न कमिटी र संविधानसभा कमजोर र निरर्थक हुँदै गए  सबैको आशा सिन्डिकेटका नेताहरूको रिसोर्ट भ्रमण घनिभूत छलफल अथवा गम्भीर चिन्तनमा गयो  तर कुनै पनि आधारभूत विषयमा निर्णय गर्न तीनदलीय सिन्डिकेट र पछि अर्धसदस्यको रूपमा आएको मधेसी मोर्चासहितको सिन्डिकेट पूर्ण असफल रह्यो  यो किन  यसको कसरी व्याख्या गर्ने  यी प्रश्नहरूबारे चिन्तन आज फेरि तीन दल र मधेसी मोर्चा सम्मिलित नयाँ सिन्डिकेटले नेपाली जनतामाथि गरेको राजनीतिक शोषणको विश्लेषण गर्न जरूरी छ  
	सामान्यतया आर्थिक क्षेत्रमा हुने सिन्डिकेट प्रथाले आम जनताको शोषण गर्छ र अर्थतन्त्रको प्रतिस्पर्धात्मक क्षमतामा ह्रास गराउँछ  तर यस क्रममा यसले सिन्डिकेटका मालिकहरूलाई प्रतिस्पर्धाको झन्झटमा नपरी आकर्षक प्रतिफल दिलाउँछ  त्यसैले आर्थिक सिन्डिकेट बलियो पनि हुन्छ र यसलाई तोड्ने दह्रो राजनीतिक शक्ति र आम जनताप्रति प्रतिबद्ध र समर्पित सरकार चाहिन्छ  तर यहाँ स्मरणीय बुँदा के छ भने सिन्डिकेटमा बसेर हुने लाभ लगानीकर्ताको लागि बढी आकर्षक हुन आउँछ  यद्यपि यो क्रममा आम जनता आर्थिक मारमा पर्छन्  अर्थात् जुनसुकै सिन्डिकेट चल्नका लागि पनि सिन्डिकेटका सदस्यहरूले आफ्नो संस्थागत स्वार्थलाई प्राथमिकता दिई त्यसअनुसार चल्न तयार हुनुपर्छ  यो सर्त पूरा नगरी प्रत्यक्ष या अप्रत्यक्ष रूपमा खडा हुने कुन्ौ पनि सिन्डिकेट आर्थिक या राजनीतिक जुनसुकै प्रकारको भए पनि असफल हुन स्वाभाविक हुन आउँछ   
	नयाँ नेपाल कि भताभुंग नेपाल  
	नेपालको वर्तमान राजनीतिमा आफूलाई ठूला भन्ने तीन दल र सत्ताधारी दलको पुच्छर लागेको मधेसी मोर्चासमेत जोड्दा हुने नयाँ सिन्डिकेटले देशलाई तहसनहस र भताभुङ्ग बनाउँदैछ  यो नयाँ सिन्डिकेटले नयाँ नेपालको त कुरा छाडौं भएको नेपाल पनि भताभुङ्ग बनाउँदैछ र नेपाली जनतालाई तनाव र निराशाको स्थितिमा पुर्याउँदैछ  
	राजनीतिक सिन्डिकेटको रूपमा सफल हुनका लागि पहिलो सर्त राष्ट्रिय राजनीतिक लक्ष्यप्रतिको एकता हो  जसरी आर्थिक सिन्डिकेटका लागि नाफाको दरले सबैलाई जोड्ने काम गर्छ त्यसरी नै बिभिन्न राजनीतिक दलहरूको सिन्डिकेटको सफलताका लागि राजनीतिक लक्ष्य र प्रक्रियाप्रतिको एकता हो  नेपालमा अहिले देखिएका सिन्डिकेटमा यो बुँदाको स्ार्वथा अभाव छ  यी तीन दल र मोर्चाका लागि राष्ट्रिय स्वार्थ गौण भएको छ  राष्ट्रिय स्वार्थलाई सर्वोपरी राखी अन्तरसम्वाद कायम भएको भए सायद समझदारीको सम्भावना थियो  तर राष्ट्रिय स्वार्थमा यी दलहरू कसैको पनि चासो छैन  सबैलाई आफ्नो दलले प्रधानमन्त्री पाउनुपर्ने र त्यसपछि मात्र राष्ट्रिय स्वार्थबारे विचार गरिने जनविरोधी मनस्थितिको कारण सिन्डिकेटले जति छलफल गरे पनि यो दिशाहीन भएको छ   
	माओवादीका लागि सत्ताको स्वार्थ अब देशको स्वार्थभन्दा माथि पुगिसक्यो   वर्षे जनविद्रोहमा यसले प्रतिपादित गरेको सिद्धान्त अब व्यावहारिक रूपमा रद्दीको टोकरीमा पुगिसक्यो  हतियार बोक्नु अगाडि पेस गरेको  बुँदे माग र आजको यसको भ्रष्ट लज्जास्पद र आत्मसमर्पणवादी चिन्तन र व्यवहार देख्दा यसमा कुनै सिद्धान्तको अंश छ भन्नु बेकार छ  यो पार्टी आफ्नै सिद्धान्तबाट च्युत भइसकेको छ भने यसको अर्को बलियो टेकोका रूपमा रहेको लडाकुहरूलाई यसले छोडिसकेको छ  पाँच वर्ष क्याम्पमा बस्दा यी लडाकुहरूलाई पार्टीका नेताहरूको लागि पैसा बटुल्ने मानवयन्त्रको रूपमा प्रयोग गरेको यथार्थ सबैले अब बुझिसकेका छन्   
	तर यो अवधिमा एमाओवादी दल र यसका सत्तामा रहेका र सत्ताबाहिर रहेका मूर्धन्य नेताहरूले आफ्नो राजनीतिक शैली सस्तो राजनीतिक प्रोपोगन्डा भ्रष्टाचार र सरकारी यन्त्रको दुरूपयोग गरी एउटा नयाँ कुलिन वर्ग स्थापनार्थ अगाडि बढाउन प्रयोग गरेको स्पष्ट गरिसकेका छन्  अर्थात् अब सिद्धान्तबाट च्युत लडाकुविहीन एमाओवादीका लागि पैसा सत्ता र क्षणिक लाभका लागि जातीय नारा र जातीय द्वन्द्वको त्रास फैलाई आफ्नो बर्चस्व कायम गर्नु प्रमुख उद्देश्य भएको छ  संविधान निर्माण यसको प्राथमिकतामा परेको छैन  आफ्नो नयाँ लक्ष्यका लागि आत्मसमर्पणवाद यसको नयाँ चरित्रको रूपमा देखापरिसकेको छ  जहाँसम्म योसँग जोडिन आएको मधेसी मोर्चाको प्रश्न छ यसको एउटै केन्द्रबिन्दु सत्ता हो  सत्ताको आडमा र  
	मधेसी जनताको नाममा सम्पत्ति कुम्ल्याउनु यसको प्रमुख लक्ष्यको रूपमा देखिएको छ   
	सिन्डिकेटका अन्य दुई सदस्यहरू कांग्रेस र एमाले पनि राष्ट्रिय स्वार्थका प्रश्नमा नभई आफ्नै सत्तास्वार्थ्ा र अझ यसभन्दा पनि बढी पार्टीभित्रबाट को प्रधानमन्त्री हुने भन्नेजस्ता हावादारी प्रश्नमा शक्ति खर्च गरी नेपाली जनताको आशाआकांक्षालाई तिरस्कार गरिरहेछन्  उनीहरूको दृष्टि पनि देशको अराजकतामा छैन बढ्दो भ्रष्टाचारमा छैन कष्टमय हुँदै गएको जनताको जनजीविकाको प्रश्नमा छैन कमजोर हुँदै गएको राष्ट्रियतामा छैन स्वतन्त्र देशमा भइरहेको विदेशी चलखेलमा छैन र संविधान निर्माणको सम्भावनामा छैन  यदि कुनै प्रश्नमा अर्जुनदृष्टि छ भने त्यो सत्तामा मात्र छ   
	यथार्थमा आज हावी भएको नयाँ राजनीतिक सिन्डिकेटले राष्ट्रलाई बन्धक बनाएको छ  दलगत नयाँ राजाहरू देशमा निस्किएका छन्  यिनीहरू नागरिक ज्ञानेन्द्र शाह मन्दिरमा जाँदा जिल्ला बन्द गर्छन् तर आफ्ना नेता जिल्ला जाँदा सारा स्कुल बन्द गरेर जबर्जस्ती स्वागत गराउँदा कुनै लाज मान्दैनन्  हिजो ज्ञानेन्द्र शाहलाई सामन्ती भन्नेहरू आज शाहलाई माथ गर्ने नयाँ सामन्तका रूपमा देखा पर्दैछन्  विडम्बना छ यी नयाँ सामन्तहरू दुर्गम क्षेत्रमा एउटा गरिबको घरमा भात खान र त्यसको सस्तो राजनीतिक प्रचार गर्न  लाख खर्च गर्छन् र गरिबको अवस्थाबारे आँसु चुहाउँछन्  तर त्यही क्षेत्रमा ढुवानी अनुदान नपाएर करोडौंको स्याउ कुहिने अवस्थामा पुगेको यथार्थलाई उपेक्षा गर्छन्   
	वास्तवमा वर्तमानमा यी तीन दल र मधेसी मोर्चाको राजनीतिक सिन्डिकेट कुनै सार्थक समाधानमा पुग्ने सम्भावना कम छ  किनभने यिनीहरूले साझा राष्ट्रिय स्वार्थका लागि नभएर सत्ताको संघर्षमै नेपाली जनताको विश्वासको दुरूपयोग गरेका छन्  अझ यो प्रवृत्तिले नयाँ उचाइ लिने सम्भावना बढ्दैछ  आउँदो कात्तिकको अन्त्यसम्ममा चार महिने बजेट सकिन्छ  त्यस बखतसम्म पनि कुनै समाधानमा नपुग्ने र त्यस परिस्थितिमा सिर्जना हुने संवैधानिक र आर्थिक संकटको आडमा देशमा भताभुङ्ग अवस्था सिर्जना गरी सत्ताकब्जाको नयाँ शृङखला सुरू गर्न वर्तमान सरकार कस्सिएको हो कि भन्ने आशंका अब बढ्न थालेको छ   
	नयाँ सुरुआत गरौं  
	आउँदा दिनहरूमा तीन दल र मधेसी मोर्चाको राजनीतिक सिन्डिकेटलाई अस्वीकार गरी समाधान खोज्न सबै दलहरूको सहभागिता सुनिश्चित गर्नु अब जनताका लागि प्रमुख चुनौतीको रूपमा देखापरेको छ  यसका लागि अब तीन दलमात्र नभएर सबै दलहरूको बैठक जरूरी भइसकेको छ  अब सत्ताको नेतृत्व कसले गर्ने झगडामा नलागेर देशलाई असफल राष्ट्र हुनबाट कसरी बचाउने भन्ने प्रश्नमा सबैको ध्यान केन्दि्रत हुनु जरूरी भएको छ  यस परिवेशमा अब चाँडोभन्दा चाँडो नयाँ चुनावसँग सम्बन्धित बुँदाहरूमा सहमति गरेर संसद र संविधानसभाको संयुक्त चुनावको व्यवस्था गर्नु पहिलो कर्तव्य हुन आउँछ   
	अब फेरि जनतामै जानुको विकल्प छैन  यसक्रममा तीन दलबीच सत्ताको लुछाचुँडीबाट मुक्ति पाउन तीन दलबाहेक अन्य कुनै दलका नेता या निष्पक्ष गैरराजनीतिक व्यक्तित्वको नेतृत्वमा चुनावसम्मका लागि सरकार गठन गर्नु राष्ट्र बचाउने कदम हुनेछ  सत्ताबाट बाहिर निस्कन पर्ला भनेर त्रसित माओवादी या सत्तामा अब हाम्रो पालो भनी खुट्टा उचालेर बसेका अन्य दुई दल एमाले र कांग्रेसका लागि यो विकल्प निश्चय पनि रूचिकर लाग्ने छैन  तर जेठ  पछि तीन महिनासम्म देशलाई अन्योल र अराजकतामा राख्ने यी दलहरूको शैली अब मुलुकले धेरै खप्नसक्ने अवस्था छैन   
	लेखक राष्ट्रिय जनशक्ति पार्टीका सहअध्यक्ष हुन्  
	 
	 
	 
	
"
