जननिर्वाचित प्रधानमन्त्री नै किन संविधानसभाको तेस्रोपटक थपिएको समयावधि घर्किंदै जाँदा संविधान निर्माणको काम फेरि गतिहीन बन्न पुगेको छ  विवादित विषयहरूमा दलहरू सहमति नजिक हुँदाहुँदै पनि राज्यको शासकीय स्वरूप र संघीय संरचना सम्बन्धमा विवाद बल्झिदैं गएका छन्  "
	संविधानसभाको तेस्रोपटक थपिएको समयावधि घर्किंदै जाँदा संविधान निर्माणको काम फेरि गतिहीन बन्न पुगेको छ  विवादित विषयहरूमा दलहरू सहमति नजिक हुँदाहुँदै पनि राज्यको शासकीय स्वरूप र संघीय संरचना सम्बन्धमा विवाद बल्झिदैं गएका छन्  राज्य पुनर्संरचना सम्बन्धी आयोग आफैं विभाजित भएर दुई अलगअलग प्रतिवेदन दिएपछि यो विषय झन् जटिल बनेको हो  अब संविधानसभाको म्याद कुनै निहुँमा थप्न सकिँदैन त्योजस्तो ठूलो मजाक केही हुने छैन  सहमतिको नाममा अनन्तकालसम्म संविधानसभाको अवधि बढाइरहने तर संविधान नबनाउने कुरा जनतालाई कदापि स्वीकार्य हुँदैन  त्यसकारण संविधानसभाको यही अवधिभित्र शासकीय स्वरूप लगायतका विषयहरूमा टुङ्गो लगाएर नयाँ संविधान जारी गर्नैपर्छ  कथं राज्य पुनर्संरचनाको विषयले थप बहसको माग गर्छ भने राज्यको संघीय संरचनाको बारेमा संविधानमा व्यवस्था गरेर त्यसको सिमाङ्कन र नामकरणको विषयमा व्यवस्थापिका संसदले टुङ्गो लगाउनेगरी जेठ  भित्रै संविधान जारी गरिनुपर्छ   
	शासकीय स्वरूपबारे माओवादी जनताबाट प्रत्यक्ष निर्वाचित राष्ट्रपतीय प्रणालीको वकालत गरिरहेको छ भने कांगे्रसको अडान संसदबाट निर्वाचित कार्यकारी प्रधानमन्त्रीमा छ  एमाले आलङ्कारिक राष्ट्रपति र जनताबाट प्रत्यक्ष निर्वाचित कार्यकारी प्रधानमन्त्रीको पक्षमा उभिएको छ  कार्यकारी प्रधानमन्त्री एवं आलङ्कारिक राष्ट्रपतिमा एमाले र कांगे्रसको धारणा मिल्छ भने प्रत्यक्ष निर्वाचित कार्यकारी प्रमुखको मान्यता एमाले र माओवादीबीच समान छ  यही सेरोफेरोमा सहमतिको मिलनविन्दु खोज्नु जरुरी छ   
	माओवादी राज्य सञ्चालनको सम्पूर्ण अधिकार जननिर्वाचित राष्ट्रपतिमा केन्दि्रत गर्न चाहन्छ  सम्पूर्ण अधिकार राष्ट्रपतिमा दिँदा त्यो निरंकुश पनि हुनसक्छ र त्यसलाई नियन्त्रण गर्ने व्यवस्था के हुने भन्ने विकल्प उसले दिनसकेको छैन  माओवादीसँग यतिबेला सशस्त्र संघर्षको कार्यनीति नरहे पनि युद्धको धङधङीले माओवादीलाई पछ्याइरहेको छ  जनताबाट प्रत्यक्ष निर्वाचित कार्यकारी प्रमुख हुने कुरा उचित हुँदाहुँदै पनि सन्तुलन र नियन्त्रणको आँखाबाट समाधानका उपायतर्फ सोच्नु जरुरी हुन्छ  अर्कोतिर शासकीय स्वरूपको सवाललाई सारेर शान्ति प्रक्रियामा बेरियल तेस्र्याइनु माओवादीका राजनीतिक बेइमानी हुनेछ  
	जनताको सम्प्रभुता र जनप्रतिनिधि शासनको वकालत गर्ने कांगे्रसले राज्यको शासन प्रणाली जनमुखी र जनप्रतिनिधिमूलक बनाउन अस्वीकार गरिरहेको छ  साँच्चिकै जनप्रतिनिधिलाई जनताप्रति उत्तरदायी बनाउने र शासनमा जनसम्प्रभुता कायम गर्ने हो भने प्रत्यक्ष निर्वाचित कार्यकारी हुनु आवश्यक हुन्छ  संवैधानिक राष्ट्रपति र कार्यकारी प्रधानमन्त्रीको प्रस्ताव सन्तुलित छ तर निर्वाचन प्रणालीका सवालमा कांगे्रस पश्चगामी देखिन्छ  साँचो लोकतन्त्र जनतामा आधारित हुन्छ  जनता जति धेरै शासन पद्धतिमा सहभागी हुन्छन् त्यति धेरै लोकतान्त्रिक अभ्यास परिपक्व हुन्छ  आफूलाई लोकतन्त्रको मसिहा ठान्ने कांगे्रस किन जननिर्वाचित कार्यकारीको पक्षमा आउन डराइरहेको छ   
	एमाले संघीय र प्रादेशिक व्यवस्थापिकाबाट चुनिने राष्ट्रपति संवैधानिक र सम्मानित हुुने तथा प्रधानमन्त्री कार्यकारी प्रमुख रहने व्यवस्थाको पक्षमा छ  एमालेले प्रधानमन्त्रीको निर्वाचन जनताबाट प्रत्यक्ष बालिग मताधिकारको आधारमा गर्ने प्रस्ताव सारेको छ   
	सहमतिका लागि राष्ट्रपति र प्रधानमन्त्रीमा अधिकार बाँडफाँड हुने मिश्रति प्रणालीको विकल्पमा पनि दलहरूबीच छलफल भइरहेको छ  यो विकल्प समाधान होइन  राष्ट्रपति र प्रधानमन्त्रीमा कार्यकारी अधिकार बाँड्ने क्वाँटी व्यवस्थाले न निकास दिन्छ न स्थिरता  यसबाट देशमा दुई शक्तिकेन्द्र स्थापित हुनेछन् र यसले तुरुन्तै समस्या खडा गर्नेछ  दुई शक्तिबीच अधिकार क्षेत्रको विवाद उठ्नेछ दुवैले सर्वोच्चता र वैधताको दाबी गर्नेछन् शक्तिको टकराव हुनेछ मिलेर काम गर्न नसक्ने नेपाली संस्कारअनुसार झन् ठूलो झमेलामा फँस्नेछौं  अहिले संवैधानिक राष्ट्रपति भएकै अवस्थामा त सिंहदरबार र शीतल दरबारबीच विवादहरू देखिएका छन् भने भोलि दुई शक्तिकेन्द्र बनाउँदा के हालत होला  दलहरू हतारमा यस्तो निष्कर्षमा पुग्नु हुँदैन  नियन्त्रण र सन्तुलनसहित एकैठाउँमा कार्यकारी अधिकार रहने व्यवस्थामा जानुपर्छ   
	लामो समय नेपालमा अपनाइएको संसदीय व्यवस्थाको तीता अनुभवहरू हामीसँग छन्  पटकपटक यो प्रणाली दुर्घटनाग्रस्त भयो  हामीलाई संसदीय पद्धतिले के दियो  राजनीतिक अस्थिरता अराजकता नैतिक मूल्यमान्यतामा स्खलन दलहरूको विभाजन विकास निर्माणमा शिथिलता भ्रष्टाचार राजनीतिक विकृति राजनीतिमा अपराधीकरण सांसद किनबेच आदिआदि   
	नेपालका लागि ऐतिहासिक लोकतन्त्रको आधारस्तम्भ जस्ता तर्कहरू दिइँदैछ संसदीय व्यवस्थाको पक्षमा  यो लोकतान्त्रिक पद्धति भएकोले विकल्प सोचिनुहुन्न भन्दै यस पद्धतिका वकिलहरू बहस गरिरहेका छन्  संसदभन्दा आम जनताबाट कार्यकारी प्रमुख चुन्नु झन् लोकतान्त्रिक भएन र  संसदीय व्यवस्थाको जननी ठानिएको बेलायतमा समेत यसका कमजोरी र सीमाहरू महसुस गर्दै संसदवादका पण्डितहरू परिमार्जनको आवश्यकताबारे बहस गर्दैछन्  नेपालमा यसका मुखियाहरू असान्दर्भिक संसदीय व्यवस्थाको वकालत गर्न थाकेका छैनन्   
	नेपालमा  पछि कुनै पनि प्रधानमन्त्रीले पूरा कार्यकाल काम गर्न पाएनन्  कार्यकारी प्रमुखको अधिकांश समय औपचारिक र अनुत्पादक काममा बित्ने सरकार टिकाउन सरकार प्रमुखले गर्नेनगर्ने हुनेनहुने नैतिकअनैतिक हरेक हतकन्डा अपनाउनुपर्ने जस्ता व्यक्तिलाई पनि मन्त्री बनाउनुपर्ने आर्थिक लेनदेनसमेत गर्नुपर्ने अनेकौं अप्ठेरा व्यहोर्नुपरेको छ  हाम्रो शासकीय पद्धति र संरचनागत कमजोरीका कारण यस्तो परिणाम भोग्नुपरेको कुरामा दुईमत छैन  त्यसकारण अब यी विकृतिबाट मुक्त हुन नयाँ शासन प्रणाली खोज्नैपर्छ  
	प्रत्यक्ष निर्वाचित कार्यकारीमा जानु निरंकुशतातिरको यात्रा भनेर यसको विरोध गरिँदैछ  समावेशी नहुने जिम्बाब्वे ब्राजिलजस्तै सरकार परिवर्तन गर्न नपाउने कार्यपालिका र व्यवस्थापिकाबीच द्वन्द्व हुने दलभन्दा व्यक्तिको भूमिका प्रमुख हुने सहमतीय राजनीतिमा बाधा आउने आदि यस प्रणालीका खोटहरू औंल्याउने गरिन्छ  निरंकुशता यो कुनै पद्धतिका कारण होइन परिस्थिति र व्यक्तिको चरित्रमा भर पर्छ  हिजो ज्ञानेन्द्रले निरंकुश शासन लाद्न पटकपटक कू गरे त्यतिबेला देशमा संसदीय व्यवस्था नै थियो  शासक अधिनायक बन्न सक्छ त्यो जसरी सत्तामा आएको होस्  आफ्नो सीमा मर्यादा र दायित्व बिर्सेर निरंकुश बन्न खोज्ने शासकलाई नियन्त्रण गर्न संविधानमा नै नियन्त्रणकारी प्रावधान राखिनुपर्छ   
	प्रत्यक्ष निर्वाचित राष्ट्रपतिभन्दा प्रधानमन्त्रीको व्यवस्था गरियो भने नियन्त्रण र सन्तुलन अझै सहज हुनेछ  कार्यकारी प्रधानमन्त्रीले एकातिर ढुक्कसँग काम गर्न पाओस् अर्कोतिर निरंकुशताको खतराबाट रोक्न माथि राष्ट्रपति तल संसदको तरवार झुन्डिएको होस्  प्रधानमन्त्री गलत बाटोमा जाँदा राष्ट्रपतिले सचेत गराउने नियन्त्रण गर्ने र आवश्यक पर्दा संसदले महाभियोगसमेत लगाएर हटाउन सक्ने व्यवस्था गरिनुपर्छ  निरंकुशताकै बाटोमा गएमा जनताबाट निर्वाचित प्रधानमन्त्रीलाई जनताबाटै अन्तिम अस्त्र प्रयोग गरेर सत्ताच्युत गर्न सकिन्छ जनआन्दोलनको शक्तिबाट राजीनामा गर्न  
	बाध्य पार्न सकिन्छ अर्को निर्वाचनबाट पराजित गरेर सजाय दिन सकिन्छ   
	नयाँ संविधानको सफलता र महत्त्व राज्यको शासकीय स्वरूप र राजनीतिक परिपाटी कस्तो भन्ने कुरामा निर्भर गर्छ  त्यसकारण छिपछिपे सतही छलफल होइन गम्भीर बहस गरेर शासकीय स्वरूपको निक्र्योल गर्नुपर्छ  हतारमा निर्णय गर्ने फुर्सदमा पछुताउने नेपाली राजनीतिक नेतृत्वको प्रवृत्ति हो  नयाँ संविधानका लागि सर्वाधिक महत्त्वको विषय राज्यको शासकीय स्वरूपका सम्बन्धमा दलहरू कि बेवास्ता गर्दैछन् कि हतार गर्दैछन्  तर सोचिविचारी सही विकल्पमा जानुपर्छ   
	शासकीय स्वरूप निर्धारण गर्दा ऐतिहासिक पृष्ठभूमि सामाजिकआर्थिक अवस्था विविधतायुक्त सामाजिक बनोट भूराजनीतिक परिवेश अर्थराजनीति निर्वाचन प्रणालीसमेतलाई ध्यानमा राखिनुपर्छ  पार्टी वा व्यक्ति विशेषलाई हेरेर यसको निर्धारण हुँदैन  निर्वाचित नेतृत्वलाई जनताप्रति उत्तरदायी बनाउन पुरानो प्रणालीमा परिवर्तन जरुरी छ  हामीले यस्तो शासकीय स्वरूप बनाउनुपर्छ जसले निरंकुशता ननिम्त्याओस् र अस्थिरता पनि समाप्त होस्  जनसहभागितामूलक स्थिर जनउत्तरदायी अधिकारसम्पन्न कार्यकारीसहितको पद्धति अहिलेको आवश्यकता हो   
	सबै वर्ग जातजाति समुदायको साझा पहिचान स्थापित गर्न नेपालको भाषिक जातीयसांस्कृतिक तथा धार्मिक विविधतालाई प्रतिविम्बित गर्न समावेशी सिद्धान्तको प्रतीकको रूपमा सम्मानित र आलङ्कारिक राष्ट्रपति तथा नेपालको राष्ट्रिय एकताका लागि सबै जनताले चुनेको कार्यकारी प्रधानमन्त्री नेपालको सन्दर्भमा सबैभन्दा सही छनोट हुनेछ  
	माओवादी प्रत्यक्ष निर्वाचित राष्ट्रपतिको अडानबाट तल ओर्लेर संवैधानिक राष्ट्रपति र प्रत्यक्ष निर्वाचित प्रधानमन्त्रीको पक्षमा आउने र पछिल्लो अवधिमा कांगे्रसभित्रको तेस्रो धारबाट आएको मध्यमार्गी प्रस्तावजस्तै कांगे्रस पुरानो अडान छाडेर प्रत्यक्ष निर्वाचित प्रधानमन्त्रीको पक्षमा आएमा शासकीय स्वरूपका सन्दर्भमा गाँठो फुक्नेछ सहमति बन्नेछ  शक्ति सन्तुलनको सिद्धान्तमा आधारित प्रभावकारी संवैधानिक अङ्गहरूको व्यवस्थासहित बहुदलीय प्रतिस्पर्धात्मक राजनीतिक प्रणाली अन्तर्गत आलङ्कारिक राष्ट्रपति र प्रत्यक्ष जननिर्वाचित कार्यकारी प्रधानमन्त्रीको संवैधानिक व्यवस्था नेपालका लागि सबैभन्दा उपयुक्त मार्गचित्र र मिलनविन्दु हुनेछ  
	 
	 
	 
	 
	 
	 
	 
	
"
