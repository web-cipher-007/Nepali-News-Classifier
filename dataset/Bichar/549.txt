कमरेड किरणले नबुझेको जनयुद्ध गोविन्द वर्तमानले सोह्र साँझहरूमा मृगमरीचिका शब्दलाई बागलुङकी जसुदा शर्माको "
	गोविन्द वर्तमानले सोह्र साँझहरूमा मृगमरीचिका शब्दलाई बागलुङकी जसुदा शर्माको मनोदशा मार्फत सजीव अर्थ दिएका छन्  उनका श्रीमानलाई सेनाले हत्या गरिसकेको छ मारिएको पर्याप्त प्रमाण पनि जुटिसकेका छन् तर श्रीमानको हत्या भएको स्वीकार्न जसुदा तयार छैनन्  टल्केको बालुवालाई पानी ठानेर एउटा मृग जसरी मरुभूमिमा दौडिरहन्छ त्यसरी नै जसुदा दौडिरहेकी छन्  मरिसकेका श्रीमानलाई आफैले देखेको कुरा यसरी दोहोर्याउँछिन् कि उनको श्रीमान मरिसकेको थाहा पाउने व्यक्तिसमेत भ्रमित हुनसक्छ  एउटा भ्रमितबाट अर्को भ्रमित  मानौं भ्रम पनि सरुवा हुन्छ  ज्युँदा श्रीमानको झझल्को यति तीव्र छ कि उनले श्रीमानलाई मरेको मान्न तयारै छैनन्  विख्यात अस्तित्ववादी दार्शनिक सार्त्र भन्छन्ः मानिस जानीजानी पनि भ्रमित हुन्छ किनभने भ्रमबाट ब्युँझनु उसका लागि असह्य हुन्छ त्यस विपरीत भ्रमित हुनु नै आनन्ददायक हुन्छ   
	नेपाली राजनीतिको एउटा पंक्तिमा जनयुद्धको झझल्को महामारीजस्तै व्याप्त छ त्यसको केन्द्रमा कमरेड किरण छन् उनको पार्टी छ  उनका अनुसार माओवादीको चुनबाङ बैठकपछि प्रचण्डबाबुरामले जनयुद्धलाई गलत दिशामा लगेका हुन्  कमरेड किरणको नेकपामाओवादीले हालै प्रकाशित गरेको दस्तावेजमा ती झझल्काहरू यत्रतत्र भेटिन्छन्  कमरेड किरण र उनको पार्टी आफूले बुझेको जनयुद्धप्रति कति बफादार छन् भन्ने कुरा प्रचण्डबाबुरामकै विरुद्ध नयाँ पार्टी बनाउँदासमेत क्रान्ति र महान् जनयुद्धको प्रक्रियामा प्रचण्ड र बाबुरामद्वारा सकारात्मक भूमिका निर्वाह गरिएको मूल्याङ्कन औपचारिक रुपमा गरेका देखाएका छन्  तर प्रश्न जनयुद्धप्रति कमरेड किरणहरूको व्यक्तिगत इमानदारीको होइन बरु स्वयं जनयुद्धको बफादारीको हो  किनभने माक्र्सवादी ज्ञानसिद्धान्तअनुसार जनयुद्धले स्वयं जनयुद्धका बारेमा के भन्छ भनेर जनयुद्धको सत्यता वा पवित्रता निर्धारित हुँदैन बरु जनयुद्धको चेतना नै कुन सन्दर्भमा बन्यो भन्ने प्रश्न नै आधारभूत हो   
	लेनिनको सरलतम परिभाषाअनुसार जनताले गरेको क्रान्ति नै जनक्रान्ति हो  त्यसको अर्थ जनताले आफ्नैलागि लडेको युद्धमात्रै जनयुद्ध हुन्छ जनतालाई लडाइएको युद्ध जनयुद्ध हुँदैन  किनभने इतिहासमा जनतालाई अनगिन्ती लडाइँहरूमा लडाइएको छ उनीहरू लडेका छैनन्  यसभन्दा अगाडि पनि माओवादी जनयुद्धका सैद्धान्तिक मामिलाहरूमा अनेक प्रश्नहरू उठाइएको तर माओवादी खेमाबाट अहिलेसम्म कुनै उत्तर नआएको अहिले नयाँ माओवादी पार्टी स्थापना भएको र हालै केही भारतेली सरोकारवालाहरूले केही महत्वपूर्ण तथ्य बाहिर ल्याएको सन्दर्भमा यस लेखले माओवादी जनयुद्ध जनताले लडेको युद्ध थिएन केवल जनतालाई लडाइएको युद्ध थियो भन्ने दाबीका साथ निर्ममतापूर्वक छलफल गर्न खोजेको छ   
	गलत सैद्धान्तिक आधार  
	वस्तुतः जनयुद्धको बौद्धिकसैद्धान्तिक धरातल नै असाधारण रुपले कमजोर थियो  प्रचण्डले क्रान्तिलाई फौजी र कूटनीतिका अर्थमा मात्रै बुझेका थिए भन्ने कुरा उनका सबैजसो रचना हेर्दा थाहा हुन्छ  जनयुद्धको आवश्यकताबारे एउटा पनि माक्र्सवादी वा अर्थराजनीतिक कृति उनले लेखेनन्  किरणको लेखन मूलतः माओका केही दार्शनिक लेखवरिपरि थियो त्यो पनि दर्शनशास्त्रमा गुणात्मक परिवर्तनको अवधारणा वरिपरि केन्दि्रत रह्यो   
	बाबुराम भट्टराईले जनयुद्धको वरिपरि खर्च गरेको मसी सिद्धान्तको रेखालाई लम्याउन होइन कि सिद्धान्तमाथि कालो पोत्न नै प्रयोग भयो  जनयुद्धका क्रममा उनले सबैभन्दा मिहिनेत गरेको कृति जनयुद्धको अर्थराजनीतिक औचित्य हो तर प्राज्ञिक हिसाबले अर्थात् तथ्याङ्कहरूको प्रस्तुतिको हिसाबले बाहेक सैद्धान्तिकबौद्धिक हिसाबले त्यो रचना सस्तो साहित्यमात्रै हो  उदाहरणका रुपमा बाबुराम उक्त लेखमा भन्छन् नेपालमा लामो समयदेखि सङ्कटग्रस्त बन्दै आएको र अब मरणासन्न अवस्थातिर उन्मुख भइरहेको अर्धसामन्ती र अर्धऔपनिवेशिक संरचनाभित्र सुधारका प्रयासहरू सबै निरर्थक रहेको सन्दर्भमा नै नेकपा माओवादीको नेतृत्वमा दीर्घकालीन सशस्त्र जनयुद्धको माध्यमबाट पुरानो संरचना भत्काएर नयाँ जनवादी संरचना निर्माण गर्ने प्रयास भइरहेको कुरालाई यहाँनेर बुझ्नु जरुरी छ   
	पूरै  वर्षको विद्रोहमा क्रान्तिको आवश्यकताबारे माओवादीबाट लेखिएको रचनाको सबैभन्दा बलियो बौद्धिक तर्कजस्तो लाग्ने त्यही एक लाइन हो भन्ने मेरो निष्कर्ष छ  तर नेपालको जनसङ्घर्षको इतिहासमा सुधारका लागि भएको कुन सङ्घर्ष निरर्थक थियो  भन्ने पुष्टि नगरिएको हुँदा त्यो निष्कर्षको कुनै बौद्धिकसैद्धान्तिक मूल्य छैन  बरु प्रचण्डको फौजीसाहित्य त्योभन्दा सङ्गतिपूर्ण छ  त्यही नै यस्तो सन्धिरेखा हो जहाँबाट क्रान्तिको विज्ञान र निजी आग्रह छुट्टन्िछन्  
	जनयुद्ध आरम्भ गर्नुभन्दा अगाडि त्यसको उद्देश्य यसरी उल्लेख गरिएको छ भारतेली विस्तारवाद सामन्तवाद र दलाल पुँजीवादलाई अन्त्य गर्नु  त्यो उद्देश्य प्राप्त गर्ने बाटोका बारेमा भनिएको थियो सशस्त्र संघर्षद्वारा जनमुक्ति सेनाले राज्यसत्ता कब्जा गरेर जनताको जनवादी राज्यसत्ता स्थापना   
	जनयुद्ध सुरु भएपछि नेताहरूले गद्दारी गर्न सक्छन् भन्ने आशङ्कालाई सम्बोधन गर्दै पहिलो योजनामै नेताहरूले यसरी कसम खाएका थिए एकपटक हतियार उठाएपछि त्यसलाई अन्त्यसम्म लैजाने दृढताबिना सशस्त्र संघर्षको थालनी गर्नु सर्वहारा वर्ग एवम् आम जनताप्रति अपराध हुने कुरामा हामी दृढ छौं  यो संघर्ष जनताको स्थितिमा आंशिक सुधार गर्ने प्रतिक्रियावादीलाई दबाब दिई सामान्य सम्झौतामा टुङ्ग्याउने साधन बन्न कदापि दिइने छैन   
	विद्रोह आरम्भ भएको पाँच वर्षपछि क्रान्तिको नेतृत्वबारे यसरी सगर्व घोषणा गरियो पार्टी एकतादेखि विचार संश्लेषणको यस उचाइसम्म महामन्त्री कमरेड प्रचण्डको सही र अविच्छिन्न नेतृत्वका कारण आज पार्टी एकताको केन्द्रबिन्दुका रुपमा कमरेड प्रचण्डको बलियो हेडक्वार्टरको विकास भएको छ  परिणामका आधारमा अहिले जनयुद्धको मूल्याङ्कन गर्ने हो भने त्यो सबै हिसाबले असफलता भएको स्पष्ट छ  तर जनयुद्धको झझल्को यति तीव्र छ कि किरणजीहरू अहिले जनयुद्धका उपलब्धिका जगमा जनयुद्ध वा जनविद्रोहको तयारीमा एकोहोरिएका छन्  वस्तुतः जनयुद्धको सैद्धान्तिक जग नै थिएन  
	हाम्रा अगाडि प्रश्न के छ भने उद्देश्य बाटो सङ्कल्प र नेतृत्वका हिसाबले जनयुद्ध असफल थियो र बौद्धिकसैद्धान्तिक हिसाबले त्यो गलत र सतही थियो भने त्यतिविघ्न आँधीहुरीको सिर्जना कसरी भयो त  राजा र भारतसँग माओवादीका चलखेलबाट त्यो दसवर्षे उत्पात भएको थियो भनेर त्यसको उत्तरमा केही रचनाहरू लेखिएका छन्  तर ती कुराहरूलाई आम बौद्धिक समुदायले अझै पनि नदेखेझैं गरेको छ  अद्यापि धेरै निष्कर्षहरू जहाँजहाँ धुवाँ छ त्यहाँत्यहाँ आगो छ भन्ने तर्कका आधारमा निकालिएका थिए   
	यसैबीच अहिले नेपाल इन ट्रान्जिसन नामक पुस्तकमा बाबुराम भट्टराईका गुरु भनिने भारतीय प्राध्यापक एसडी मुनीले लेखेको एउटा लेखबाट जनयुद्धका विराट रुपको प्रदर्शन भएको छ धुवाँको मुस्लोमुनि बलिरहेको आगो देखिएको छ  प्रचण्डबाबुरामको माओवादी पार्टीको विस्तारित बैठक चल्दै गर्दा पत्रकार गोपाल खनालले साउन  गतेको कान्तिपुरमा मुनीमार्फत खुलेको माओवादी राष्ट्रवाद शीर्षकको लेखमा मुनीको उक्त लेखले माओवादी राष्ट्रवादको च्यादरलाई कसरी च्यातचुत पारेको छ भन्नेबारे उल्लेख गरेका थिए  तर उक्त लेखबारे प्रचण्डबाबुराम चुपचाप रहेकोमात्रै होइन विस्तारित बैठकका हजारौं सहभागीमध्ये एकजनाले पनि प्रश्नसमेत गरेको सुनिएन  त्यसले केवल वैद्यहरूले राष्ट्रिय स्वाधीनताको नारा त्यसै लगाएका रहेनछन् भन्ने अनुमानलाई बल दियो  
	जनयुद्धको दिल्ली सन्दर्भ 
	माओवादीलाई भारतीय संस्थापनको दैलोमा आफैले पुर्याएको कुरा स्वीकार गर्दै प्राध्यापक मुनीले प्रचण्डबाबुराम दुबैले भारतका संवेदनशील स्वार्थका विरुद्ध कुनै काम नगर्ने लिखित वाचा गरेको त्यस्तो वाचा गुप्तचर टोलीसँग लिखित रुपमा दोहोर्याएको र राजतन्त्रले नेपालमा भारतका सुरक्षा र विकाससम्बन्धी स्वार्थहरू पूरा गर्न पूर्णतः असफल भएको निष्कर्षमा भारतीयहरू पुगेपछि माओवादीहरूले अझ बढी सजिलोसँग गतिविधि गर्न र भारतमा नेपाली राजनीतिक नेताहरूसँग भेटघाट गर्न पाएको किटानी गरेका छन्  यिनै मुनीले सन्  मा माओइस्ट इन्सर्जेन्सी इन नेपाल शीर्षकमा एउटा पुस्तिका लेखेका छन्  पछिल्लो लेख र उक्त पुस्तिकालाई एकैठाउँमा राखेर हेर्दा थाहा हुन्छ कमरेड किरण जनयुद्धको महाभारतका एकजना पुरोहितजस्ता मात्रै थिए भने मुनीचाहिं सञ्जयजस्ता थिए  जनयुद्धमा किरणले आफूलाई र आफ्नै वरिपरिका घटना र मानिसहरूलाई देखे भने मुनीले  पछिको सम्पूर्ण जनयुद्धको विहङ्गम अवलोकन गरे  
	मुनीका ती रचनाहरू र माओवादीको प्रधान अन्तरविरोधमा आएको परिवर्तनलाई तुलना गर्ने हो भने अझ रोचक चित्र अगाडि आउँछ  माओवादीको दिल्ली दर्शनभन्दा अगाडि उनीहरूको प्रधान अन्तरविरोध भारतसँग थियो भन्ने कुरा उनीहरूका सबै दस्तावेजहरूमा लेखिएको छ  तर दिल्ली दर्शन लगत्तै बसेको माओवादी बैठकले अमेरिकी साम्राज्यवाद र उसको जुठोपुरोमा बाँचिरहेको शाही सैनिक अधिनायकवादका विरुद्धआक्रमण केन्दि्रत गर्ने नीति पारित गर्यो  त्यस नीतिले गर्दा भारतसँग सम्बन्ध सुधि्रंदै गएको कुरामा खुसी प्रकट गर्दै बैठकले भन्यो उक्त नीतिका आधारमा केन्द्रका तर्फबाट भइरहेको ठोस पहलका कारणअमेरिकी साम्राज्यवादसँग विभिन्न स्तरको अन्तरविरोध राख्ने प्रतिक्रियावादी शक्तिसँग समेत कूटनीतिक सम्बन्ध विस्तारित भइरहेको छ   
	त्यही बैठकले अर्को एउटा ठूलो रहस्यको पर्दा खोल्छ  बैठक भन्छ एक्काइसौं शताब्दीकोजनवादबारे हाम्रो नयाँ बहसले राष्ट्रिय र अन्तर्राष्ट्रिय स्तरमा समेत राजनीतिक ध्रुवीकरणको प्रक्रियालाई अगाडि बढाउनेछ  सामन्तवाद र साम्राज्यवाद विरोधी राजनीतिक दलहरूलाई प्रतिस्पर्धाको स्वतन्त्रता हुने जनवादको नयाँ परिभाषाले मुख्य साम्राज्यवादी शक्तिका विरुद्ध कतिपय प्रतिक्रियावादीहरूलाई तटस्थ पार्न र देशभित्र र बाहिरको मध्यम वर्गलाई आकषिर्त गर्ने कुरा निश्चित छ   
	आजसम्म व्याख्या नगरेको तर माक्र्सवादमा नयाँ योगदान भनेर उनीहरूले भन्दै आएको एक्काइसौं शताब्दीको जनवाद कुनै सैद्धान्तिक समझदारी थिएन बरु सिद्धान्तका नाममा भारतीय संस्थापनले तोकेका सर्तको श्रुति लेखनको टिपोट वा नालायकीलाई ढाक्न गरिएको सैद्धान्तिक नाटक थियो भन्ने कुरा त्यस बैठकको निर्णयले खोलेको छ  माओवादीका लागि सैद्धान्तिक भनिने कुराहरूको हैसियतलाई त्यसले स्पष्ट पार्छ  
	भारतसँग सम्बन्धका आधारमा नेपालमा सोझै सत्ताकब्जा गर्न सकिन्छ भन्ने सोचमा प्रचण्ड थिए  यसैबीच अनेरास्ववियु क्रान्तिकारीको केन्द्रीय समितिमा गरेको भाषणमा उनले केही महिनाभित्रै काठमाडौंमाथि आक्रमण गर्ने र त्यसको प्रत्यक्ष नेतृत्व आफैंले गर्ने घोषणा गरेका थिए  त्यही समय पारेर भारतमा किरण सीपी गजुरेलहरूमात्रै होइन त्यसबेला उपत्यका कब्जा गर्ने उपत्यका कमिटी नै पटनामा गिरफ्तार भयो  भारतबाट रन्थनिएका प्रचण्ड नेपाल फर्किए र  साउनभदौमा फुन्टिबाङ बैठक गरे  बैठकले फेरि प्रधान अन्तरविरोध बदल्यो भारतीय विस्तारवादी सैन्य हस्तक्षेपका विरुद्ध वैचारिक भौतिक र सैनिक तयारीका निम्ति सम्पूर्ण स्वाभिमानी र देशभक्त नेपालीहरूलाई लामबद्ध गर्ने योजनाको ढिलो नगरी विकास गर्नु अनिवार्य छ   
	स्पष्ट छ प्रचण्डको राष्ट्रवादले यहाँनेर उग्ररुप लियो  त्यस बैठकले पनि मुनीले उल्लेख गरेको सम्बन्धबारे यसरी बोल्यो निश्चय नै पार्टीले बाह्य रुपमा अमेरिकी साम्राज्यवाद र आन्तरिक रुपमा निरङ्कुश सामन्ती दरबारियाहरूमाथि आफ्नो आक्रमण केन्दि्रत गरिरहेको सन्दर्भमा भारतीय विस्तारवादको तत्कालीन रक्षात्मक स्थितिलाई ध्यान दिंदै उससँग तत्कालका लागि गोप्य कूटनीतिक संघर्ष चलाउने नीति लिएको थियो  अर्थात् तस्वीर आफै बोल्छ  
	प्रचण्डको उक्त निर्णयप्रति बाबुराम सहमत भएनन्  उनले लेखेरै दिए भारतीय विस्तारवादले प्रत्यक्ष सैनिक हस्तक्षेप नगरिसकेको स्थितिमा शाही सेनाको बल र साम्राज्यवादी तथा विस्तारवादी शक्तिहरूको बलमा टिकेको राजतन्त्रसँग नै क्रान्तिकारीहरूको प्रमुख अन्तरविरोध रहने सिधा र सपाट कुरामा पनि यदाकदा अस्पष्टता र ढुलमुल देखापर्नु चिन्ताजनक विषय हो   
	विवाद चुलिंदै गयो   माघ  मा भएको लाबाङ बैठकमा प्रचण्डले बाबुरामलाई कारबाही गरे  प्रचण्ड राजासँग कुनै न कुनै सम्झौता हुन्छ भन्ने पक्षमा थिए र त्यसका लागि सम्पर्कमा थिए  तर बैठक सकिएको भोलिपल्टै राजाले माघ  को विप्लव गरे  त्यसपछि प्रचण्ड फेरि अर्को वैकल्पिक योजनामा लागे  उनी शाही सेनाविरुद्ध कुनै ठूलो घटना गराउने सम्झौताका लागि राजालाई बाध्य पार्ने र त्यसबाट आर्जित शक्तिका आडमा बाबुरामलाई अझै ठूलो कारबाही गर्ने ध्याउन्नमा थिए  त्यसकै लागि खारा आक्रमणको तयारी भयो   चैतमा भएको खारा घटनामा माओवादीले नराम्रो क्षति व्यहोर्नुपरेपछि प्रचण्ड गले र बाबुरामको शरणमा पुगे  त्यसअनुसार  साउनमा बाबुराम दिल्ली गए  ठूलो घटना गराएर राजा भारत बाबुराम र सात पार्टीलाई देखाइदिने प्रचण्डको योजना खारामा तुहिएको अवस्थामा प्रचण्ड चुनबाङ बैठकका लागि तयार भए  अब प्रधान अन्तरविरोध फेरि बदलियो र भारतको ठाउँमा अमेरिका नै प्रमुख दुश्मन भएको किटानी गरेर भनियो दक्षिण र लेटिन अमेरिकादेखि एसिया र अपि|कासम्म सबै देशका जनताको एकमात्र साझा दुश्मनका रुपमा अमेरिकी साम्राज्यवाद र त्यसका दलाल घरेलु शासकहरू बनिरहेका छन्  अर्थात् तस्वीर कति राम्ररी बोल्छ  
	माओवादी आफ्नो विश्वासमा आइसकेको नेपालमा राजतन्त्रले भारतका सुरक्षा र विकाससम्बन्धी स्वार्थहरूको रक्षा गर्न नसकेको र राजनीतिक पार्टीहरूलाई किनारा लगाएर राजाले सबै अधिकार आफ्नो हातमा लिएको अवस्था भारतले माओवादीलाई सात राजनीतिक पार्टीसँग गठबन्धन गर्न लगायो  घटनाक्रम हेर्दा के देखिन्छ भने दिल्लीमा उनीहरूले अर्को कुनै लिखित दिएको हुनुपर्छ  किनभने भारतीय गुप्तचरहरूले समेत पाइलैपिच्छे लिखितम् गराएका माओवादीलाई दिल्लीका रणनीतिकारहरूले  बुँदेको पूर्वसन्ध्यामा कुनै कागज नै गराएन् भन्ने सोच्नु नालायकी हुनेछ  यसरी माओवादी र भारतको सम्बन्धमा आधारित भएर आरम्भ भएको पछिल्लो नेपाली राजनीति त्यसै दिशामा अगाडि बढ्दैछ   
	उनै मुनीले आफ्नो लेखमा बाबुरामका चिरपरिचित भनेर उल्लेख गरेका रका पूर्वप्रमुख पीके हर्मिस थराकनले हालै काठमान्डुमा गत्वारोध नामक एउटा सानो लेखमा बाबुरामप्रचण्ड ऐक्यबद्धताको अर्थ यसरी खुलाएका छन् एउटा समय थियो जुनबेला प्रचण्डलाई भारत विराधी ठानिन्थ्यो  तर हालैका घटनाहरूमा उनी बाबुरामसँगै भारत विरोधी शक्तिहरूको विरुद्ध ढालका रुपमा दृढतापूर्वक उभिएका छन्  भारतपरस्त भन्ने आरोप खपेर पार्टीको विभाजन झेल्नसमेत प्रचण्ड तयार भए  अर्थात् आज पनि नेपालको राजनीतिमा प्रचण्डलाई कुन शक्तिले कता डोर्याइरहेको छ भन्ने कुरा बुझ्न अब कठिन परेन  प्राध्यापक मुनी र ती गुप्तचर अधिकारी धन्यवादकै पात्र हुन् किनभने आफैले लेखेको इतिहासमा विश्वास नगर्ने हामीलाई उनीहरूले सत्यसँग साक्षात्कार गराइदिएका छन्  कमरेड किरण चुनबाङका वरिपरि छन् तर चुनबाङको जरो अन्यत्रै छ  
	कसैले लेखिदेओस् अर्को पाटो  
	हाम्रो हरेकजसो मामिलामा भारत सहयोगी भएर जोडिएको र सहयोगको ऋणबापत हरेक अप्ठेरो बेलामा चर्को चक्रवृद्धि ब्याजसहित उठाउन खोज्ने हुँदा नेपालको राष्ट्रियताको जगेर्नाको प्रश्नमा नेपालभारत सम्बन्ध जहिलेसुकै समस्याग्रस्त छ  त्यसैले नेपाली राजनीतिमा राष्ट्रियताको प्रश्न स्वाभाविक हो  तर त्यसलाई जसरी उठाउने गरिएको छ त्यहाँ पनि समस्या छन्  जनयुद्ध आरम्भ गर्नुभन्दा अगाडि बाबुराम भट्टराईले प्रधानमन्त्री शेरबहादुर देउवालाई बुझाएको पत्रमा राष्ट्रियतासम्बन्धी मागहरूलाई जसरी उल्लेख गरिएको थियो त्यहींबाट माओवादी नेताहरू राजालाई आफ्नो पक्षमा पार्न चाहन्थे भन्ने कुरा अहिले फर्केर हेर्दा बुझ्न सकिन्छ   
	यसै सन्दर्भमा माओवादी निकट एकजना अमेरिकी पत्रकार ली अनेस्टोले प्रचण्डसँग सन्  को वसन्तमा लिएको एउटा अन्तर्वार्तामा नेपालको क्रान्ति कसरी भारतीय सैनिकसँग लडेर सम्पन्न हुन्छ भन्नेबारे रोचक वार्ता रिमको पत्रिकामा छापिएको थियो  पत्रकार नेपालको जनयुद्ध कसरी अगाडि बढ्छ भन्ने प्रश्नमा केन्दि्रत भएकी छन्  प्रचण्डको उत्तर यस्तो छ सत्ताधारी वर्गका बीचमा ठूला अन्तरविरोध छन् उनीहरूका बीचमै झगडा छ  साथै भारतसँग अस्थिर अवस्था छ  अन्त्यतः हामी भारतसँग लड्नुपर्छ  जब हजारौंहजारको सङ्ख्यामा भारतीय सेना आउँछ त्यो ठूलो कुरा हुनेछ  तर हामी भारतीय सेनासँग डराउँदैनौं  किनभने अर्को हिसाबले भन्ने हो भने उनीहरू यहाँ आउनु धेरै राम्रो कुरा हुनेछ  पत्रकारले थप्छिन् उनीहरूबाट तपाईहरूले धेरै बन्दुक खोस्नु हुनेछ फेरि प्रचण्ड भन्छन् हो उनीहरूले हामीलाई धेरै बन्दुक दिनेछन्  जनता उनीहरूका विरुद्ध लड्नेछन्  त्यो राष्ट्रिय युद्ध हुनेछ   
	शेरबहादुर देउवालाई बुझाएको मागपत्र र उक्त अन्तर्वार्ता एउटै रेखामा छन्  माओवादी विद्रोह आरम्भ भएपछि सरकार र राजा वीरेन्द्रका बीच खटपट सुरु हुनुको कारण विद्रोहका विरुद्ध शाही सेनाको सञ्चालन थियो भन्ने कुरा सबैलाई थाहै छ  राजा माओवादीलाई देखाएर शक्ति आर्जन गर्ने पक्षमा थिए भने माओवादीले जनयुद्ध संसदीय व्यवस्थाको विरुद्ध हो भन्ने देखाएर राजासँग तालमेल मिलाइरहेका थिए  माओवादीको दोस्रो राष्ट्रिय सम्मेलनको दस्तावेज र मागहरूको अध्ययन गर्ने जोसुकैले माओवादी राजनीतिको तारो कता छ भन्ने सजिलै बुझ्न सक्छ  उक्त दस्तावेजले स्पष्ट भन्छ सारतत्वमा  को दरबारमा भएको सम्झौता  मा गरिएको कुख्यात दिल्ली सम्झौताकै पुनरावृत्तिमात्रै थियो  साथै पुरानो सत्ताको संसदीय फासीवाद र जनयुद्धको माध्यमबाट जन्मंदै र हुर्कंदै गरेको नयाँ जनसत्ताको अन्तरविरोधलाई प्रमुख राजनीतिक अन्तरविरोधका रुपमा चित्रित गर्छ  राजा वीरेन्द्रको हत्यापछि राजा र आफ्नाबीच अघोषित कार्यगत एकता भएको कुरा उनीहरूले नै स्पष्ट पारेका छन्   
	होलेरीको नुवागाउँमा माओवादीहरूलाई शाही सेनाले घेरेर पनि छोडिदिएपछि गिरिजाले प्रधानमन्त्रीबाट राजीनामा दिएको घटनालाई माओवादीले संस्थागत रुपमा यसरी उल्लेख गर्यो नुवागाउँ प्रकरणलाई हामीले शाही सेनामाथि पहिलो भौतिक विजयका रुपमा होइन दुश्मनका बीचको अन्तरविरोधको सफल उपयोग र पहिलो नैतिक विजयका रुपमा मात्र बुझ्नु नै बढी वस्तुगत हुनेछ  अर्थात् राजाको अधीनमा भएको शाही सेना र संसदीय फासीवादका बीचको अन्तरविरोध   
	दोस्रो राष्ट्रिय सम्मेलनको पहिलो योजना नामको दस्तावेजमा माओवादी भन्छ घटनाक्रमले स्पष्ट गरेको छ कि राजा वीरेन्द्रले साम्राज्यवाद र विस्तारवादको दबाबमा पूरै घुँडा टेकेर देशभक्त नेपालीहरूको कत्लेआम गर्न अस्वीकार गरे  राजा वीरेन्द्रलेमाओवादी आन्दोलनप्रति उदार रवैया अपनाउँदै प्रत्यक्ष वा परोक्ष रुपमा माओवादी नेतृत्वसँग सम्बन्ध बढाउने जमर्को गरे  दोस्रो राष्ट्रिय सम्मेलनको दोस्रो योजना नाम दिइएको अर्को दस्तावेजले पनि राजा वीरेन्द्रका कतिपय देशभक्तिपूर्ण अडान तथा माओवादी आन्दोलनप्रति उनको उदारवादी सोचको सकारात्मक मूल्याङ्कन गरेको छ   
	माआवादी जनयुद्धका पछाडि दरबारसँग साँठगाँठको महत्वपूर्ण भूमिका थियो भन्ने कुराका लागि जनयुद्धपछिका घटनाक्रम र उपरोक्त स्वीकारोक्तिहरूको अध्ययन पर्याप्त छ  जतिजति माओवादीदरबारको लगनगाँठो कसिंदै गयो जनयुद्धले त्यतित्यति छलाङ मार्दै र विकास गर्दै गयो  स्मरणीय के छ भने यहाँसम्म माओवादी भारतका विरुद्ध नै छ  राजा वीरेन्द्रको हत्या भारत र अमेरिकाको षडयन्त्रबाटै भएको हो भन्ने उसको किटानी छ  तर वीरेन्द्रको हत्यापछि माओवादीका नीतिहरूमा पूरै परिवर्तन देखिन थाल्यो  यही नै त्यो समय हो जुनबेला प्राध्यापक मुनीले माओवादीलाई भारतीय संस्थापनको ढोकामा लैजान्छन् जब माओवादीको कथित राष्ट्रवादले दिल्ली दरबारमा घुँडा टेक्छ   
	माओवादीको यस प्रकरणका बारेमा पनि धेरैले लेखेका छन्  तर मुनीजस्तै कुनै अर्को विदेशी सञ्जय आइदेओस् जसले जनयुद्धको दरबार दर्शनबारे अर्को महाभारत सुनाइदेओस् र हामीलाई हामी आफैंले भोगेका वास्तविकताप्रति विश्वस्त बनाइदिओस्  यसरी आधा दरबारतिर र आधा भारततिरको प्रचण्डबाबुराम यात्राको वर्णन सुनाइदेओस्  कमरेड किरण र हामीलाई जनयुद्धको झझल्कोबाट मुक्त गरिदेओस्  
	अन्त्यमा 
	माक्र्सवादी सिद्धान्तको विपरीत भएको जनयुद्धको पनि मूल्याङ्कन माक्र्सवादले नै सबैभन्दा राम्ररी गर्छ  कम्युनिष्ट घोषणापत्रले भन्छः श्रमजीवी वर्गभन्दा अगाडि पनि क्रान्तिहरू भएका थिए तर ती क्रान्तिहरूले समाजको रुपान्तरण गर्न सकेनन् किनभने क्रान्तिहरूको उद्देश्य सामाजिक रुपान्तरण नभएर त्यसबेलाको सत्ताधारीलाई खसाल्नु र आफै मालिक बन्नु थियो   
	यदि माओवादी विद्रोहलाई जनयुद्ध मान्ने हो भने त्यसको उद्देश्य सफल भएको छ या नेपालभारतका अनेक सन्धिहरूको मस्यौदा बोकेर सिंहदरबारमा विराजमान छ या जन्मकुण्डलीमा राष्ट्रपति बन्नसक्ने ग्रहदशा भएनभएको कुरामा घोत्लिरहेको छ  एउटा तथ्य भने अकाट्य छः जनयुद्धमा जनता लडेनन् केवल लडाइए  
	लेखक नेकपा एमालेसम्बद्ध राजनीतिक विश्लेषक हुन्  
	 
	
"
