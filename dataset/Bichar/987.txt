राजनीतिक उत्तरायण ढिलो हुने संकेतविराटनगरस्थित ट्राफिक चोकको चिया पसलमा गत मंगलबारको बिहान "
	विराटनगरस्थित ट्राफिक चोकको चिया पसलमा गत मंगलबारको बिहान एक मधेसी राजनीतिकर्मी गफिँदै थिए सरकारमा हाम्रो दुर्लभ उपस्थिति छ  यस्तो अवस्था फेरि भेटिन्छ कि भेटिँदैन  त्यसैले डा बाबुराम भट्टराई नेतृत्वकै सरकार हाम्रालागि बढी नाफामूलक छ   
	स्थानीय निकायमा निर्वाचन नभएर पनि केही बिगि्रएको छैन  त्यसैले राष्ट्रिय निर्वाचन ढिलो हुँदैमा केही फरक पर्दैन  चुनावी राजनीतिका लागि सत्ता पनि चाहिन्छ  बरु जति लामो समयसम्म हाम्रा नेताहरू मन्त्रालयमा जमिरहन्छन् कार्यकर्ताहरूको संख्या त्यतिकै थपिदै जान्छ  उनी वर्तमान गठबन्धनको पक्षमा निरन्तर बचाउ गर्दै रहे  पूर्वी तराईको कार्यकर्तामा देखिएको मनोविज्ञान मधेसी नेतृत्व पंक्तिमा पनि देखिँदैछ  उनीहरू चुनावको पक्षमा सार्थक हस्तक्षेप गर्न हच्किरहेका छन्   
	सरकारको नेतृत्व गरिरहेको एमाओवादीभित्र प्रचण्ड र बाबुराम बीचको शह र मातको खेलले गर्दा राजनीतिक निकासका चुकुलहरू खुल्न सकिरहेका छैनन्  निर्वाचनको पक्षमा सर्वपक्षीय वातावरण विकसित हुँदै गर्दै रहँदा फेरि संविधानसभा पुनःस्थापनाको सन्दर्भ झिकिएको छ  नियोजित रूपमा जहिले पनि एउटा फरक कुरा उठाउने र परिस्थितिलाई फेरि जटिलतातर्फ मोड्ने प्रयत्नको पुनरावृत्ति पटकपटक भोगिँदैछ  अहिले सरकारमा रहेका दलहरूको आन्तरिक स्वार्थहरूको खामियाजा पनि अग्रगामी परिर्वतनका धारले व्यहोर्नु परिरहेको छ  नेपाली कांग्रेसले प्रधानमन्त्रीको नाम छनौटमा देखाएको सुझबुझ सराहनीय भए पनि त्यसका नेतृत्व पंक्ति अझै पनि चुक्दै गएको अवस्था छ  कतिपय नेताले आफ्नो बोली र लेखाइमा मधेस आन्दोलनलाई कथित भन्ने भारतसंँगको सम्बन्ध सुधि्रए मधेसी दलहरूलाई व्यवस्थापन गर्न सकिने छोटो बुझाइ संघीयताको सवालमा कतिपय नेता प्रस्ट कुरा नगर्ने जस्ता पक्षहरूले गर्दा अहिले सरकारमा रहेकाहरूलाई कांग्रेसमाथि औंला उठाउन सजिलो भइरहेको छ  जबकि संघीयतामा प्रवेश गर्ने न्यूनतम सिद्धान्त संरचना र प्रक्रियामा नेपाली कांग्रेस अलमलमा छैन र उसका दस्तावेजहरूले संघीय लोकतान्त्रिक गणतन्त्रको धारलाई समाएको छ  उता एमाले वर्तमान सरकारप्रतिको दृष्टिकोणमा नेपाली कांग्रेससँग नजिक देखिए पनि पेसागत संघ संगठनहरूको निर्वाचनमा एमाओवादीसँग सहकार्यको स्थितिमा छ  मधेसी दलहरूको दिल्लीसंगको नजदिकी जगजाहेर छ  तराईमा भारतीय सहयोगमा विकासका कामहरू पनि पछिल्ला वर्षहरूमा प्रशस्त भइराखेका छन्  तर पनि मधेसी समुदायमा दिल्लीप्रतिको दृष्टिकोणमा बदलाव आउँदै गएको छ  पारम्परिक रूपमा दिल्लीप्रतिको रुझान फेरिँदै गएको छ  यहाँका वासिन्दालाई लाग्छ हाम्रा अपेक्षाहरू कतै तुरुप बनाइँदै त छैनन्  काठमाडांैसँगको सम्बन्ध निर्धारणमा मधेसका मुद्दा र सवालहरूप्रति दिल्लीले आँखा चिम्लिने त गरेको छैन  संघीयताका सवालमा मधेसले खोजेको र रोजेको जस्तो संरचना पाइन सकिँदैन कि  मधेसको सगबगाहटसँग दिल्ली बेखबर भएको जस्तो लाग्दैन  तर ऊ मधेसमुखी पनि हुनसक्दैन र मधेसलाई छाड्न पनि सक्दैन   
	बार्हबुँदे समझदारीदेखि प्रभावशाली सहयोगीको भूमिका खेल्दै आएको छिमेकी भारतको तत्कालको मनस्थिति रूपमा जे भए पनि सारमा राष्ट्रपति यादवलाई सम्मान र प्रधानमन्त्री डा भट्टराईलाई माया गर्ने स्थितिमा रहेको बुझिन्छ  नेपाल मामिलामा गहिरो प्रभाव राख्ने भारतीय पक्षका आफ्नै अप्ठ्याराहरू छन् जो नेपालसंगको सरोकारमा पनि झल्किन्छ  भारतको नेपाल नीति पुनःव्याख्याको संक्रमणबाट गुजि्ररहँदा त्यहां एउटै प्रकारको दृष्टिकोण भेटिँदैन  नेपालका पारम्परिक शक्तिहरूसँगको सम्बन्धको स्थिरता र उदीयमान शक्तिहरूसँगको सहकार्यको चाहना बीचको सन्तुलनको खोजी र नेपाली जनमानसमा बलियो प्रभाव बनाउने उपायको छनोटका बीचका सूत्रहरू खोज्नु त्यहाँका लागि चुनौती भएको छ  यिनै सन्दर्भहरूले नेपाली यात्रालाई प्रभावित पारिराखेको छ   
	नेपालभारत सम्बन्धको आधार अनेकौ पक्षभन्दा पनि राजनीतिक प्राथमिक भएर आयो भने त्यसले दिल्ली र काठमाडौ बीचको सम्बन्धलाई अग्रगामी बनाउँछ  अनेकौ सम्भावनालाई प्रस्फुटित हुने अवसरहरू दिन्छ  त्यसैले अहिले नेपालका मुख्य राजनीतिक दलहरूबाट भारतसँगको राजनीतिक सम्बन्धका अन्तरवस्तुलाई पहिचान गर्ने काम हुनुपथ्र्यो  ती कामहरू शीर्ष नेताहरूको भ्रमण दलीय सम्बन्धको आदानप्रदान विषय केन्दि्रत पत्राचारहरूले एकअर्कालाई अझ नजिकसँग बुझ्ने बुझाउने र लोकतन्त्रको संस्थाकरणलाई बल पुर्याउने दिशामा बढ्न सकिन्थ्यो  जसरी कि नेपालको पुरानो दल नेपाली कांग्रेसका सभापति सुशील कोइरालाले भारतीय कांग्रेसका अध्यक्ष सोनिया गान्धीलाई खुलापत्र लेख्न सक्छन् र त्यसले दुवै मुलुकमा गम्भीर राजनीतिक विमर्श र मन्थनलाई अभिप्रेरित गर्छ  जवाफदेहीपूर्ण दृष्टिकोणहरूको निर्माण र सहयोग सम्बन्धको आवश्यक चरणहरूलाई मापन गर्छ  लोकतान्त्रिक गणतन्त्रको स्थापना हुनु सुखद उपलब्धि भए पनि हाम्रो अन्तिम लक्ष्य लोकतन्त्रको माध्यमबाट न्यायपूर्ण र समतामूलक समाजको स्थापना गर्नु नै हो  यसै मान्यताबाट अभिप्रेरित हुँदै संघीय लोकतान्त्रिक गणतन्त्रात्मक संविधान निर्माण गर्नु अपरिहार्य छ  यसै परिप्रेक्ष्यमा भारतीय शुभेच्छा र सहयोग प्राप्त गर्नु आजको प्राथमिक कार्यभार हो   
	राष्ट्रिय सहमति गर्ने सवाल आजको राजनीतिमा पेचिलो मुद्दाका रूपमा रहेको छ  निर्वाचन नभइकन ताजा चुनौतीहरूको हल गर्ने राजनीतिक वैधता प्राप्त हुँदैन  अहिले सार्वजनिक जीवनमा देखिएको अस्तव्यस्तता मूलतः राजनीतिक अन्योलबाट उत्पन्न भएकाले यसको ओखती पनि राजनीतिमै खोज्नुपर्ने हुन्छ  तर यसको मुख्य जिम्मेवारी सरकारको हो  सहमति र सामञ्जस्यको मन्त्र रटान गर्न नछाडेको पनि देखाउने तर सहमतिका लागि अत्तो पनि थाप्ने सरकारी रवैया लोकतन्त्रघाती छ  एमाओवादीलाई काँध थाप्दै सत्ता रसास्वादनमा चुर्लुम्म डुबेका मधेसी दलहरूको जिम्मेवारी पनि कम महत्वपूर्ण छैन  उल्लेख्य राजनीतिक लचकताबेगर सामञ्जस्य कदापि हुनसक्दैन  संयुक्त लोकतान्त्रिक मधेसी मोर्चाले संविधान निर्वाचन र सरकारका विषयमा दलहरूबीच प्याकेजमा सहमतिका लागि नौबुँदे प्रस्ताव अघि सारेको छ  मोर्चाको पाँचवटै घटक दलका अध्यक्षद्धारा संयुक्त रूपमा हस्ताक्षरित उक्त प्रस्तावमा सहमतीय सरकारका लागि तीन विकल्पसमेत प्रस्तुत गरेको छ  जसअनुसार वर्तमान सरकारलाई सहमतीय चुनावी सरकारको रूप दिनुपर्ने  दोस्रो संयुक्त लोकतान्त्रिक गणतान्त्रिक गठबन्धन भित्रकै नेतृत्वमा सरकार बन्नुपर्ने  तेस्रो मोर्चाको प्याकेजमा सहमति भए चुनावी सरकारको नेतृत्वको अन्य विकल्पहरूमाथि छलफल गर्न सकिनेछ  निर्वाचन नभएसम्म मधेसको मार्गचित्रमा पूर्णविराम लाग्दैन  ताजा निर्वाचनमार्फत संविधान निर्माण हुनसक्यो भने मधेसीहरूको उधारो नियति समाप्त हुनेछ  त्यसैले मधेसी दलहरू राजनीतिक सौदाबाजीका लागि कठोर नाराबाजीमा लाग्नुभन्दा निर्वाचनमार्फत बलियो जनादेश लिएर आयो भने त्यसको स्वीकार गर्नु सबैको राजनीतिक धर्म नै हुन जान्छ  निर्वाचनलाई लामो समयसम्म रोकिराख्दा त्यसले सबैभन्दा बढी घाटा पुर्याउने भनेको मधेसीहरूलाई नै हो   
	देखापर्दै गएको परिस्थितिले आउँदो वैशाखजेठको निर्वाचनलाई टार्दै गएको छ  राष्ट्रपतिबाट प्रारम्भ भएको ताकेतापत्र लेखन दलहरूको स्वार्थको भुमरीमा परेको छ  राष्ट्रपतिसँग विकल्पहरू छैनन् र विकल्पहरूको खोजीमा लाग्नु पनि हुँदैन  उनको पहिलो र अन्तिम प्रयास भनेकै दलहरूलाई गुहार्नु हो  दलहरूले निकास दिनमा पराजित हुँदै रहनुको अर्थ राष्ट्रपतिको प्रयासको असफलता होइन  वर्तमान संविधानले राष्ट्रपतिको सीमा र सन्दर्भलाई निर्धारित गरिसकेको छ   
	मकर संक्रान्ति नजिकिँदैछ  संक्रान्तिमा सूर्य उत्तरायण हुन्छन्  जति समयमा पृथ्वी सूर्यलाई एक चक्कर लगाउँछ त्यस अवधिलाई सौरवर्ष भनिन्छ  पृथ्वीले आफ्नो गोलाइमा सूर्यको चारैतिर घुम्नु क्रान्तिचक्र कहलिन्छ  यस परिधिचक्रलाई बाँडेर  राशि बन्छन्  सूर्यको एउटा राशिबाट अर्को राशिमा प्रवेश गर्नु संक्रान्ति कहलिन्छ  यसप्रकार सूर्यले मकर राशिमा प्रवेश गर्नुलाई मकर संक्रान्ति भनिन्छ  सूर्यले मकर रेखाबाट उत्तरी कर्कट रेखातर्फ जानुलाई उत्तरायण भनिन्छ  उत्तरायणमा दिनहरू लामा हुँदै जाने र रात छोटा हुँदै जान्छन्  संविधानसभाको असहज अवसानपछिको सात महिनादेखि भोगिँदै आएको दक्षिणायण अवधि अझै कति भोग्नुपर्ने हो  नेपालको अहिलेको राजनीतिक परिदृश्य हेर्दा यथास्थिति अझै लम्बिँदै जाने देखिँदैछन्  जसले गर्दार् राजनीति दक्षिणायण नै रहिरहने अवस्था बन्दै गएको छ  सरकारमा बस्नेहरू निर्वाचन गर्न पनि नसक्ने र त्यसको अपयस पनि लिन नचाहने तथा सहमतिका लागि सरकार पनि नछाड्ने दक्षिणायणको नियति बन्दै गएको छ  निर्वाचनविना नेपाली राजनीति उत्तरायणको चरणमा प्रवेश गरेको मानिँदैन  नेपाली कांग्रेस र एमालेले पनि सत्ताभन्दा निर्वाचनलाई नै प्राथमिकता दिनसके उनीहरूको भूमिका उत्तरायणमुखी हुन सक्थ्यो  निष्पक्ष निर्वाचनले नै नेपाली राजनीतिका दक्षिणपन्थी प्रवृत्तिहरूलाई न्यूनीकरण गर्दै मुलुकलाई अग्रगामी बाटोमा जान सहजता बनाउँछ   
	 
	 
	 
	 
	 
	
"
