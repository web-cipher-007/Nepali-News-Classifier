सत्यनिरुपण तथा मेलमिलापको चुनौतीयुद्धका अनगिन्ती पीडामा खाटा नबसी कसरी हाँस्छ आमाको मन  "
	युद्धका अनगिन्ती पीडामा खाटा नबसी कसरी हाँस्छ आमाको मन  कसरी बन्छ शान्ति  कसरी हुन्छ मेलमिलाप   
	अहिले सत्यनिरुपण तथा मेलमिलाप सम्बन्धी बहसमा दुई धार देखिएका छन्  एउटा पक्षले घटनाको तथ्य उद्घाटन पीडकलाई क्षमादान र मेलमिलापमा जोड दिन्छ  यस मतको पक्षमा अर्थोडक्स शान्तिवादीहरू र शक्तिशाली पूर्वपीडकहरू छन्  त्यसैले कानुनी प्रक्रियाबाट उम्किन उनीहरू क्षमादानको वकालत गर्छन्  उनीहरू भन्छन् बितेका कुरा सम्झिएर कुनै फाइदा छैन  नयाँ कुरा गर्नुपर्छ  जे भयो त्यो सुधार्न सकिँदैन  त्यसैले उनीहरू विगत नकोट्याउन वा बिर्सिदिन सल्लाह दिन्छन्  उनीहरूको भनाइमा राजनीतिक लडाइँ सजिलो हुँदैन  अलिकति तलमाथि भइहाल्छ  मान्छे नमारी र नमरी राजनीतिक फेरिँदैन  यसरी उनीहरू गम्भीर घटनाहरूलाई पनि साधारण र स्वाभाविक बनाउँछन्   
	विचारको अर्को पक्ष पनि छ  यो पक्ष पीडितलाई क्षतिपूर्ति र पीडकलाई सजायमा जोड दिन्छ  यो न्यायपूर्ण मेलमिलापमा विश्वास गर्छ  जबर्जस्ती न मेलमिलाप हुन्छ नत शान्ति नै  यसर्थ शान्ति र मेलमिलापका लागि न्याय यसको मुख्य बटमलाइन हो  पीडामा रहेका आफन्तलाई भावनामा बहकाएर गराइएको क्षमादानको अर्थ रहँदैन  यस्तो मेलमिलाप शासकीय चालबाजीमात्र हुन्छ  सरकारले तिमीहरू अब मिल्नुपर्छ भन्दैमा आफ्नै आफन्तका हत्याराहरूसँग मितेरी लगाउन त्यति सजिलो हँुदैन  यसरी न मनका गहिरा चोट बिर्सिन सकिन्छ नत पीडा सहेर हाँस्न नै संभव छ  त्यसैले यो अवधारणाले पहिले न्यायको कुरा गर्छ  न्याय भएमा मात्र मेलमिलाप र शान्ति संभव छ भन्ने यसको दलिल  
	हो  विगतको कालो दिनलाई नबिर्सन बरु त्यसबाट सबैले सिक्न र इतिहास नदोहोर्याउन यो मतले जोड दिन्छ  दण्डहीनताको अन्त्य मेलमिलाप र दिगो शान्तिका लागि यो अभिमत अर्थपूर्ण देखिन्छ  पहिलो मत सशस्त्र युद्धका नायकहरू पूर्वलडाकुहरू जर्नेलहरू र पीडकहरूको मत हो  दोस्रो मत आमनागरिक पीडितहरू र न्यायमा विश्वास गर्नेहरूको मत हो  नेपालमा अहिले यिनै मतहरूबीच बहस चलिरहेको छ  राजनीतिक दलहरू आआफ्ना निजी वा दलगत स्वार्थअनुसार यो वा त्यो पक्षबाट पौंठेजोरी खेलिरहेका छन्   
	हामीसँग सशस्त्र द्वन्द्वका अनगिन्ती पीडा र सम्झना छन्  हजारौं आफन्तजनका आँखामा अझै आँसु छ  गैरन्यायिक हत्या बेपत्ता कठिन यातना अंगभंग र बलात्कारको सिकार भएका  हजारभन्दा धेरै परिवार न्यायको पर्खाइमा छन्  किनभने स्कुल पढाउन गएको बाबु घर फर्किएकै छैन  निर्दोष नानीहरू पुतलीको खेल खेल्दाखेल्दै मारिएका छन्  जवान छोरीहरू घरबाटै हराए अझै अत्तोपत्तो छैन  किशोरीहरू बैंस नफुल्दै मुर्झाएका छन्  युवा उमेरमै कसैको हात छैन खुट्टा छैन र संसार हेर्ने आँखा छैन  खोल्सामा छोराको लास भेटियो  आमाको अझै चेत खुलेको छैन  बाबुले आफ्नै हातले जवान छोराको चितामा दागबत्ती दिए  उनका आँखा ओभाएकै छैनन्  आफ्नै पतिको अगाडि बलात्कृत पत्नी रगतका आँसु पिउँदै बाँचेकी छन्  न्यायालयको गेटबाट हराएको छोरा भेटिएको छैन  भैरवनाथको कालो छिँडी र आँखै अगाडि साथीको हत्याले अझै सपनामा तर्साइरहन्छ  न निर्दोष शिक्षकको घाँटी रेट्नेहरू जेल परे नत घुँडाका जोर्नीमा हम्मर ठोक्नेले सजाय पाए नत बसमा बम हान्नेहरू समातिए  मृतकका आफन्तजनले काजकिरिया गर्नसम्म पाएका छैनन्  पीडक छाती खोलेर राजनीतिक मञ्चमा आसनग्रहण गर्छन्  सरकारी नियुक्ति पाउँछन्  लोकतन्त्रको भाषण गर्छन् तर पीडित भोकै छन्  मलिन छन्  मौन छन्  आततायीहरूमा पश्चातापबोध भएकै छैन  पीडितहरूको ओठमा हाँसो फर्किएकै छैन  यी सबै कुरा बिर्सन नेताहरूलाई सजिलो होला  तर पि्रयजन गुमाएका आमा बाबु पति पत्नी वा अबोध नानीहरूलाई सजिलो  
	छैन  यी सबै कुरा जस्ताको तस्तै राखेर न मेलमिलाप संभव छ नत शान्ति नै  यस्तो बेला कसैले प्रायोजन गरेको मेलमिलाप उत्सवमा को सहभागी होला र  युद्धका अनगिन्ती पीडामा खाटा नबसी कसरी हाँस्छ आमाको मन  कसरी बन्छ शान्ति  कसरी हुन्छ मेलमिलाप   
	संसारका धेरै द्वन्द्वग्रस्त मुलुकहरूमा सत्यनिरुपण गर्ने आआफ्नै अभ्यासहरू भए  जसमध्ये दक्षिण अफ्रिका पूर्वी टिमोर युगान्डा र कम्बोडियाजस्ता मुलुकका अनुभवहरू निकै महत्वपूर्ण छन्  आयोगले कसरी काम गर्ने  पीडकलाई उन्मुक्तिको अभीष्टबाट काम गर्ने कि पीडितलाई न्यायको सिद्धान्तबाट  यसको अर्थ कसका लागि आयोग बनाउने  आयोगको पक्षधरता कोप्रति हुने  पीडकलाई क्षमादान गर्ने ढाँचाबाट काम गर्ने कि पीडितलाई न्याय दिने ढाँचाबाट  सबै अनुभव यही प्रश्नको सेरोफेरोमा रहे  सायद सत्यनिरुपण तथा मेलमिलापको सफलता यही प्रश्नको उत्तरसँग सम्बन्धित छ  नेपालमा सत्यनिरुपण तथा मेलमिलाप आयोग पीडकहरूलाई उन्मुक्ति दिन नभई पीडितहरूलाई न्याय दिन गठन गर्न लागिएको हो  यो मूल ध्येयलाई बिर्सिने हो भने आयोग नै नबनाउँदा वेश हुन्छ  अन्यथा सत्यनिरुपण तथा मेलमिलाप आयोगले पीडितको पीडा र आँसु पुछ्न सक्नुपर्छ अनिमात्र दिगो शान्ति र मेलमिलाप सम्भव छ  
	सत्यनिरुपण तथा मेलमिलापका लागि दक्षिण अफ्रिकाको उदाहरण निकै महत्वपूर्ण मानिन्छ  जहाँबाट सिक्न सक्ने विषय धेरै छन्  त्यहाँ राज्यले नै ठूलठूला सार्वजनिक सुनवाइहरू आयोजना गर्न सहयोग गर्यो  हजारौं मान्छेले यस्ता सुनवाइमा भाग लिए  कार्यक्रमको सञ्चारमाध्यमहरूले प्रत्यक्ष प्रसारण गरे  पीडितहरूमात्र होइन पीडकहरूलाई समेत भाग लिन बोलाइयो  पीडितले आफूलाई र आफ्ना पि्रयजनलाई के गरियो  घटना के थियो  कसरी भयो र पीडक को थियो बताए  खुल्ला कार्यक्रमहरूमा घटनाको सारा विवरण सुनेर हजारौं मान्छेले आँसु झारे  आयोग पदाधिकारीका समेत आँखा भरिए  विगतमा आफूले गरेका गम्भीर अपराधका लागि पीडकहरूसमेत रोए  सत्य स्विकार गरे र आफूले आफैलाई सजायको माग गरे  दक्षिण अफ्रिकामा आयोगले निकै उदाहरणीय काम गर्यो  त्यसैले त आयोगका नायक देसमन्ड टुटुको प्रसिद्धी विश्वव्यापी बन्यो   
	यो अनुभवलाई हेर्दा सत्यनिरुपण तथा मेलमिलाप आयोगलाई प्रभावकारी बनाउन चारवटा विषयमा ध्यान दिन आवश्यक देखिन्छ  पहिलो यसको क्षमता  दोस्रो तटस्थता  तेस्रो काम गर्ने  
	प्रक्रिया  चौथो चाहेको परिणाम  सत्यनिरुपण आयोगमा को रहन्छन् यो पहिलो महत्वपूर्ण विषय हो  त्यसपछि पीडितहरूसम्म पुग्ने विधि के हुन्छ  पीडितहरूलाई सबै कुरा निर्धक्क बोल्न कसरी सहयोग गर्ने  यो निकै महत्वपूर्ण विषय हो  पीडकहरू जर्नेल कमिसार सभासद मन्त्री वा नेताहरू हुनसक्छन्  घटनाका दषीप्रमाणहरू पनि नभेटिएलान्  यस्तो अवस्थामा पनि उनीहरूलाई न्यायको कठघरामा नल्याई हँुदैन  तर कसरी त्यो सम्भव होला  घटनाका दोषीलाई सजाय नदिई शान्ति र मेलमिलाप सम्भव छैन  क्षमादानमा मात्र जोड दिँदा भविष्यमा दण्डहीनता अझ बढ्नेछ  तसर्थ क्षमादान र सजायको आधारहरू के हुन्छन्  भावावेश वा बाध्यतामा पीडितले क्षमादान गर्दैमा क्षमा पाइने वा दण्ड माग्दैमा दण्ड दिइने हुनसक्दैन  
	सत्यनिरुपण राजनीतिक काममात्र होइन  यो मनोवैज्ञानिक र मानवीय काम पनि हो  यो न्याय र अधिकारको प्रत्याभूति गर्ने काम हो र पीडितको मनोविज्ञान यसको सबैभन्दा महत्वपूर्ण पक्ष हो  पीडितले आफूले न्याय पाएको अनुभूति नगर्दासम्म शान्ति र मेलमिलाप सम्भव हँुदैन  तसर्थ यो युद्धका घाउहरूमा मलम लगाउने काम हो  यो काम राजनीतिक आग्रहपूर्वाग्रहबाट नभई मानवीय संवेदना र ऐतिहासिक दायित्वबाट निर्वाह हुन्छ  युद्धपछिको समाजमा आपसी भाइचारा प्रेम र मेलमिलाप बनाउनु निकै कठिन हुन्छ  विधवाका मलिन ओठहरूमा मुस्कान ल्याउनु अझ कठिन काम हो  असल शिल्पीहरूले मात्र यो कामलाई सम्भव बनाउँछन्  नेपाली समाज सत्यनिरुपण तथा मेलमिलापका माध्यमबाट पुनर्निर्माणको पर्खाइमा छ  कसरी पूरा होला यो दायित्व  
	 
"
