कांग्रेस किन कमजोर भयो "कुनै जमानाको सबभन्दा ठूलो र अपराजय दल आज आफ्नै कारण विशृङखलित अस्तव्यस्त थकित र गलित छ  ""
	केही अघि म्याग्दी पुगेका कांगे्रस सभापति सुशील कोइरालाले प्रेस युनियनसंगको संक्षिप्त भेटघाटमा सञ्चारगृहमै कार्यरत सञ्चारकर्मीले भनेका र केही कुरा पत्रपत्रिकामा आएका आधारमा आफूले थाहा पाएको उल्लेख गर्दै लोकतन्त्रमा सञ्चारकर्मीको विचार विविधता स्वाभाविक भए पनि सर्वसत्तावाद लाद्ने ध्येयले नै भन्ने आफ्नो निष्कर्षसहित ठूला सञ्चारगृहमा एमाओवादीले संस्थागत लगानी गरेकोबढाएको कुरा बताएछन् कान्तिपुर भदौ   कुन सञ्चारगृह भन्ने उन्ले नखुलाए पनि थाहा पाउनेेले भने लगानी भएको बेलामै सो कुरा थाहा पाइसकेका थिए  पढेर थाहा पाउनेले पढेर परेरै थाहा पाउने हामीजस्ता कलमजीवीले परेर आजभन्दा  महिनाअघि थाहा पाइसकेको कुरा सुशीलदालाई बल्ल यतिखेर थाहा भएछ   
	सुशीलदा ढुक्क हुनुभए हुन्छ  वर्षसम्म सशस्त्र संघर्षबाट गर्न नसकेको सत्ताकब्जा एमाओवादीले कुनै सञ्चारगृहमा लगानी गर्दैमा गर्न सक्दैन  आपना अनेक कमीका बाबजुद विगत दुई दशकमा प्रेस यो देशमा प्रशस्त फष्टाएको छ  प्रोपोगन्डाकै प्रयोगबाट सत्ताकब्जा गर्न त झन् आजको भूमण्डलीकृत र इन्टरनेटको विश्व र नेपालमा समेत अब किन पनि सम्भव छैन भने टेलिभिजन एफएम रेडियो छापा माध्यम सबको विस्तार व्यावसायिकता पहुँच र संख्यामा मात्र होइन कि आमजनता एवं पाठकको संख्या र चेतनास्तरमा पनि ठूलो बढोत्तरी भैसकेको छ  फलस्वरुप स्वयम् एमाओवादीका नेताहरू कुनै महत्वपूर्ण सन्देश प्रवाहित गर्नुपर्यो भने आफ्ना कार्यकर्ताले मात्र पढ्ने आफ्नो पार्टीद्वारा सञ्चालित मिडियाहरूमा नगरेर व्यावसायिक र राष्ट्रिय मिडियाको सहारा लिन्छन्   
	अब कांगे्रसले पनि त्यसैगरी लगानी गरे हुन्छ नि त भनुँ कांगे्रसीहरू हामी सर्वसत्तावाद प्रोपोगन्डा प्रेसलाई नियन्त्रणमा लिने इत्यादि कुरामा विश्वास गर्दैनौ भन्दिहाल्छन्  तर कांगे्रसले सञ्चारगृहमा लगानी नगरेको सैद्धान्तिक कारणले हो कि पैसा नभएर हो वा अझ रणनीति या ढंग नभएर  एमाओवादीसंग त प्रशस्त पैसा छ लेबीदेखि लुट सबैतिरबाट संकलित  भएका लडाकुका भागबाट कटाएकादेखि हुँदै नभएका लडाकुका नामबाट उठाएका समेत  पैसा त्यतिका छन् तर पैसाको खटनपटन गर्न पाउने नेता वा तिनका विश्वासपात्र मुट्ठीभर छन् अलि धेरैलाई जिम्मा दिँदा रामहरि प्रकरण दोहोरिने डर छ  ती थोरै मान्छेलाई लगानी गर्नुपर्ने धेरै ठाँउ खोज्नुछ त्यो पनि आफ्नै पार्टीका मानिस आफूबाट फुटेर गएको पार्टीका मानिस र बाँकी दुनियाँ सबैबाट लुकाएर  यस्तोमा एउटा बनिबनाउ र स्थापित सञ्चारगृह लगानीका लागि उपलब्ध हुन्छ भने त्योभन्दा सुनमा सुगन्ध राजनीतिज्ञलाई अरु के हुनसक्छ  अनि किन नगर्ने लगानी  
	यस्तो लगानी गर्न कांगे्रससंग पनि पैसा हुने थियो नेतृत्वले व्यक्तिगत भ्रष्टाचारको संस्कृतिलाई निरुत्साहित गरेर कोष संकलन र सञ्चालनको संस्थागत प्रबन्धको चलन पार्टीमा चलाइदिएको भए  त्यसो नहुँदा स्वभैरव अर्यालका शब्दमा जय भुँडी गरिसकेकाहरू कि त जय नेपाल भन्न बिर्सेेर जय मधेस भन्दै हिँड्ने भए कि भकाभक भयालखाना पर्ने भए  परिणामस्वरुप पार्टीलाई एक र दह्रो बनाउने कुरामा कहिल्यै प्रतिस्पर्धा नगरे पनि पार्टीमा हालिमुहाली गर्न वा सत्तामा जान भने आपसमा तीव्र प्रतिस्पर्धा गरिरहेका शेरबहादुर र सुशीलदाहरूको प्रतिस्पर्धाको सूचीमा भ्रष्टाचारमा भयालखाना पुगेका आपना सहकर्मीहरूको सार्वजनिक प्रतिरक्षा गर्ने एजेन्डा पनि यतिखेर थपिन आएको छ  सञ्चारगृहमा लगानी गर्नेजस्तो कुरामा कसलाई ध्याउन्न हुनु उसमाथि धनी नेताहरूको गरिब पार्टीको स्थिति यस्तो छ कि पार्टी अफिसको बिजुली र टेलिफोनको बिल अनि कुचिकारको तलबसमेत समयमा चुक्ता गर्न हम्मे छ  एमालेले जस्तो संस्थागत भ्रष्टाचार गर्नसकेको भए कांगे्रसले पनि स्कुल कलेज अस्पताल प्रकाशनगृह एनजीओ चलाएर आपना मान्छेलाई रोजगार दिन्थ्यो लगानीको नियमित प्रतिफल पनि प्राप्त गथ्र्यो  एमाओवादीको जस्तो वित्तीय व्यवस्थापन गर्नसकेको भए त झन् सुशीलदाको सट्टा चुकचुकाउने पालो नै प्रचण्डको हुन्थ्यो   
	प्रजातन्त्रका लागि पैंसट्ठी वर्षदेखि बिभिन्न कालखण्डमा बिभिन्न क्रान्ति र आन्दोलनहरूको नेतृत्व गरेको र सत्र साल पूर्वसम्म त सामाजिक आर्थिक परिवर्तनको वाहक भन्ने परिचयसमेत बनाएको देशको अग्रणी पुरानो र ठूलो दल कांगे्रस कमजोर संगठन र व्यवस्थापन असक्षमस्वार्थी नेतृत्व नेताहरूमा भिजन र कार्यक्रमको अभाव पार्टी पंक्तिमा व्याप्त व्यक्तिवादिताको संस्कृति र टिम स्पिरिटको सर्वथा अभाव गुटबन्दी र विभाजनबाट थलिँदैछ  कुनै जमानाको सबभन्दा ठूलो र अपराजय दल आज आपनै कारण विशृङखलित अस्तव्यस्त थकित र गलित छ  बीपीको शेषपछि समयको पदचाप नबुभने पार्टी नेतृत्वले न कुनै परिवर्तनको एजेन्डा अगाडि सार्न सक्यो न आमूल परिवर्तनको नाममा माओवादीले अघि सारेका जातीय संघीयता लगायतका विनाशकारी एजेन्डाहरूको विरोधमा रहेको मौन बहुमतको प्रतिनिधित्व गर्दै नेतृत्व लिन  सैद्धान्तिक वैचारिक राजनीतिक कार्ययोजना त भएनभएन कांगे्रसको त रणनीतिक योजना पनि कहिल्यै हुँदैन  सत्र सालभन्दा अघि आपनो जति पनि संगठन नभएको प्रतिगामी र भारदारहरूको पार्टी गोर्खा परिषदसंग स्वाभाविक रुपले चुनावी र लोकपि्रय प्रतिस्पर्धामा धेरै अगाडि रहेको पार्टीको  सालपछि संगठन र व्यवस्थापन उसको भन्दा सशक्त र चुस्त रहेका कम्युनिष्टहरू प्रमुख प्रतिस्पर्धी भैसकेपछिको अवस्थामा पनि संगठनको संरचना र संस्कृतिमा सुधार गर्नुपर्ने वा तदनुरुप रणनीतिहरू बनाउनुबदल्नुपर्ने चिन्तन कुनै कांगे्रसीमा कहिल्यै पलाएन  आफूलाई पार्टी निकट भन्ने लाभका पदमा आँखा गाडेका लोकलदेखि आयातीत कथित बुद्धिजीवी वा प्राज्ञिकहरूले पनि यस्ता कुरा नेतृत्वलाई सुझाएनन्  पार्टी कमजोर बन्दै जाँदा पार्टीले अपनाएको विश्वकै सबभन्दा सफल र उत्कृष्ट उदार प्रजातन्त्र र तीव्र आर्थिक वृद्धिको उत्पादनशील अर्थतन्त्रसमेत यो देशमा प्रतिरक्षाका विषय बने भने विश्वमै अस्वीकृत उग्र वामपन्थ र जातीय अतिवाद प्रगतिशील र अग्रगामी एजेन्डा ठहरिए   
	अहम् स्वार्थ र महत्वाकांक्षाका बन्दी बनेका आपसमा कलहरत शीर्ष नेतृत्व बिभिन्न कालखण्डमा पार्टीको राजनीतिक प्रतिद्वन्द्वीबाट एकअर्का वा आफ्नै पार्टीको हित विरुद्ध नराम्रोसंग उपयोग हुँदा पनि दण्डित हुनुको सट्टा पूजनीय भैरहने नेताप्रधान संस्कृति संरचना र इतिहास जुन कांगे्रस नेतृत्वले हुर्काएको छ त्यस्लाई चाँडै परिवर्तन गर्न सम्भव छैन  एमालेहरूले गणेशमान सिंहलाई दरबारले शेरबहादुरलाई प्रयोग गरुन्जेलका नोक्सान पूर्ति हुनसक्ने खालका भए पनि माओवादीले गिरिजाबाबुलाई उपयोग गरेर पुर्याएको घाटा सम्भवतः कहिल्यै क्षतिपूर्ति हुन नसक्ने किसिम र परिमाणको छ  हौसिएका प्रचण्ड यतिखेर शेरबहादुरलाई प्रधानमन्त्रीको चारो पयाँकेर संविधानसभा पुनस्र्थापना गराउनेसम्मका योजना बुन्दैछन्  आफ्नै अन्तरकलहकै कारण पटकपटक संसदमा आफ्नो पूर्ण बहुमत हुँदाहुँदै सत्ताबाट बाहिरिनुपरेकोे कांगे्रस भविष्यमा पनि सुधि्रने कमै छाँट छ   
	अहिले पनि अन्तरकलहकै कारण कांगे्रसले वैकल्पिक प्रधानमन्त्रीको नाम दिन सकिरहेको छैन  एकातिर सत्ता र क्षणिक लाभका लागि जे पनि गर्न तयार शेरबहादुर छन् जसलाई सभापतिमा निर्वाचित हुन नसके पनि समानान्तर सभापति बनेर पार्टीमा हालिमुहाली गर्नुपरेको छ पटकपटक प्रधानमन्त्री हुँदा कहिल्यै गतिलो काम गर्न नसके पनि फेरि प्रधानमन्त्री हुनुपरेको छ  अर्कोतिर पार्टी सभापति सुशील कोइराला छन् जसमा आफू निकटस्थ सानो समूहको घेरोबाट माथि उठेर सबैलाई समेटेर पार्टी हाँक्ने सुझबुझ र क्षमता दुबै छैन  अर्का नेता छन् रामचन्द्र जसमा दुईमध्ये एकको जति पनि गुण छैन र जसलाई कार्यकर्ताले कुखुरे छाती भनेर कि त पत्याउँदैनन् कि रुचाउँदैनन्  दोस्रो तेस्रो तहको भनिएका नेतृत्व पनि आआफ्नो स्वार्थसिद्धिका लागि शीर्ष नेतृत्वको गुटबन्दीमै सहयोगी हुनुमा सीमित छन्  कार्यकर्ता कम र नेता धेरै हुने त्यस पार्टीका तल्ला पंक्तिमध्ये इमानदार र त्यागी जो जति छन् तिनलाई पार्टीले भूमिका प्रशिक्षण वा उत्प्रेरणा केहीले पनि युक्त गर्न नसकेको हुँदा भएका थोरै पनि सुक्दै चाउरिँदै र घट्दै गएका छन् भने मास बेस्ड पार्टीको सबैभन्दा ठूलो पुँजीका रुपमा रहेका लाखौँ समर्थक र शुभेच्छुक दिनानुदिन निराश र अलगावको सिकार हुँदै गएका छन्   
	लेखक पूर्वसहसचिव हुन्   
"
