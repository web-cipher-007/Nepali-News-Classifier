मधेसी दलका काठमाडौंसपना"मधेसी दल खिलौना हुन् कि खेलाडी अमिवा नियति बाँच्न अभिशप्त हुन् पानीका फब्बारा हुन् जसरी चमत्कारी तरिकाले आए""
	मधेसी दल खिलौना हुन् कि खेलाडी अमिवा नियति बाँच्न अभिशप्त हुन् पानीका फब्बारा हुन् जसरी चमत्कारी तरिकाले आए त्यसरी नै विलाउँछन् जस्ता कुरा काठमाडौंको बन्द कोठाभित्र मात्र होइन प्रत्येक गतिविधिलाई आफ्नै चस्माले हेर्ने काठमाडौंले मधेसी दलहरूको सन्दर्भमा प्रायः यस्तै कुरा काट्छन्  स्वयम् मधेसी दलमा आबद्ध नेताहरू एकअर्काप्रति प्रशंसाभाव राख्दैनन् ज्ञात वा अज्ञात ठाउँमा बरु आफ्नो फुर्ती लाउँछन्  तर आफ्नै सहकर्मीको तेजोवध गर्न चुक्दैनन् वा उपयुक्त ठाउंमा उपयुक्त मूल्यांकन सम्प्रेषण गर्न सक्दैनन्  नेपाली मूलधारका अभियन्ताहरू वा मिडिया पनि मधेसी दलहरूप्रति अपेक्षित उदारता नराखेका गुनासाहरू पनि नसुनिएका होइनन्  तर एकपटक सोचिदिनुस् नेपाली राजनीतिमा मधेसी दलहरूको प्रवेश नभइदिएको भए अहिलेको राष्ट्रिय राजनीतिको स्वरुप कस्तो हुन्थ्यो  मधेसमा मधेसी दलहरूप्रतिको विश्वास टुटिरहेको खतरा आफ्नै ठाउँमा होला तर मधेसी दलहरूले सार्थक हस्तक्षेप नगरिदिएको भए राजनीतिमा के कस्ता नाराले आकार ग्रहण गरिरहेको हुन्थ्यो  भनिएला अहिले नै मधेसी दलहरूको राष्ट्रिय भूमिकाप्रति ऐतिहासिक मूल्यांकन गर्न हतारो होला  तर छोटो समयमा जेजस्ता संकेतहरू देखिँदैछन् त्यसले लामो समयसम्म राजनीतिलाई ऊर्जा दिइरहन्छ  त्यसकारण मधेसी दलहरूको राष्ट्रिय योगदानबारे छलफल हुनु मनासिब हुन्छ   
	मधेसी समुदायको राजनीतिक चाहना नै मधेसीको रूपमा मान्यता पाउनु थियो  समाजशास्त्री चैतन्य मिश्र भन्नुहुन्छ मधेसी दलहरूको प्रयत्नले गर्दा मधेसीहरू नागरिकता प्राप्त गर्न सफल भए  उनका अनुसार नागरिकता भनेको प्रमाणपत्र होइन नेपाली राज्यमा हकदारी स्वामित्व प्राप्त गर्नु हो  त्यस्तै प्रा कृष्ण खनाल मधेसी दलहरूले काठमाडौंप्रतिको असन्तोषलाई शान्तिपूर्ण राजनीति र प्रक्रियामार्फत अगाडि बढाउने काम गर्यो र त्यसले मधेसको असन्तुष्टि र आक्रोशलाई अन्त जानबाट रोकेको बताउनुहुन्छ  पत्रकार महासंघका अध्यक्ष शिव गाउंँलेका अनुसार हिजोको आलंकारिक प्रतिनिधित्वको ठाउँमा आज मधेस सत्ताको हिस्सा भएको छ  समावेशी राज्य बन्ने गन्तव्यमा पुग्न परिवर्तनको दिशाले जुन गोरेटो समाएको छ त्यो मधेसी दलहरूले गरेको हस्तक्षेपको प्रतिफल हो   
	सत्ता अभ्यासको क्रममा मधेसी दल वा नेताप्रति आम नागरिकमा वितृष्णा देखिनुले उनीहरूको योगदानलाई कम भन्न मिल्दैन  लोकतन्त्र जनताको शासन व्यवस्था हो र लोकतान्त्रिक अभ्यासहरूले नै यहांका वासिन्दा आफू मालिक भएको अनुभूति गर्छन्  कतिपय विश्लेषकले भन्ने गरेजस्तै मधेसी दलहरू अझै पनि निर्माणकै प्रक्रियामा छन्  आफ्ना धरातल खोज्ने गोलचक्करमा नराम्ररीसंग भौतारिँदैछन्  भोलि मधेसमा को र कसको अस्तित्व रहन्छ ठेगान छैन  एउटा निर्वाचनबाट आएकाहरू त यतिका ठाउंमा विभक्त भए त्यसैले कमसेकम तीन निर्वाचनसम्म हेर्नुपर्ने हुन्छ जस्ता कुरामा सापेक्षिक दम होला  यसका लागि जनतासंग उनलाई कठघरामा ठड्याएर जवाफ माग्ने अधिकार छ  तर लोकतन्त्रका उकालीओराली चढ्न खोजिरहेका मधेसी नेतृत्वले खेलेको भूमिकाप्रति आँखा चिम्लिन मिल्दैन   
	मधेसी दलहरूले तय गरेको मध्यमार्गी राजनीतिको कारण आज मधेसमा देखापरेको सशस्त्र हिंसा कमजोर भएको छ पृथकतावादी राजनीति मत्थर भएको छ  बन्दुक उठाएर अधिकार खोज्नेहरू शान्तिपूर्ण राजनीति गर्ने विवेक देखाइराखेका छन्  नेपाली राज्य निर्माणको क्रममा यसको मूल्यबोध खोजिनुपर्छ  राजनीतिको केन्द्रीयता नभइकन समाज रूपान्तरण हुँदैन  राजनीतिको केन्द्रीयता भनेको जनताको सर्वोच्चता हो  यो लोकतान्त्रिक अभ्यासहरूबाट मात्र सम्भव छ  नेपालको दक्षिणी भूगोलमा भूराजनीतिले गर्दा पनि पृथकतावादी राजनीतिका लागि छुट दिँदैन र यसलाई राम्ररीसंँग बुझेका मधेसी दलहरू आधुनिक हस्तिनापुरका अनेकौ जालझेल सहँदै काठमाडौंसँगै सहकार्य गर्न प्रतिबद्ध छन्  मधेसी नेतृत्व दिल्लीसँंग लहसिएको देखिए पनि सारमा काठमाडौंसंँग अभिसाररत छन्  यसले नेपाली राजनीतिको द्वन्द्व र दिशालाई फरक तेवर दियो   
	नेपाली राष्ट्रियतालाई मजबुत बनाउन मधेसी दलहरूले खेलेको भूमिका भनेको मुलुकको सार्वभौम सीमाभित्र रहनेगरी संघीय प्रणालीको माग गर्नु हो  विगतमा आधारभूत रूपमा मधेसीहरूले राजनीतिक सहभागिताको समस्या बेहोरेकोमा अबको सत्ताको चाबी मधेसी शक्तिको हातमा रहेको देखाउन मधेसी दलहरूले पाएको सफलताले नै होला सिंहदरबारमा बर्चस्व र स्वामित्व प्राप्त गर्न सकिन्छ भन्ने विश्वास आम मधेसीमा देखिएको छ  समावेशीका आयामहरू रातारात संस्थागत हुन नसके पनि नेपाली राज्य यथास्थितिमा एकडेग पनि चल्न सक्दैन भन्ने बोध गर्न काठमाडौं बाध्य भएको छ  पहाड र मधेसबीच आपसी निर्भरता कम छैन तर राजनीतिक रूपमा आफू अलगथलग पारिएको अनुभूति मधेसले गर्यो र पहाडले पनि त्यो कुराको निरुपण गर्नुपर्छ भन्ने बुझाइ बनायो  आज काठमाडौंलाई खुकुलो बनाउन मधेसको प्रयत्नमा पहाड पनि देखिनुपर्छ  मधेसी दलहरूको प्रयत्नले राष्ट्रको चरित्रमा नै सम्झौताहीन परिवर्तन ल्याउने यात्रा सुरु भएको छ  यो युगान्तकारी मोड हो   
	महात्मा गान्धीले निकैे पहिला भन्नुभएको थियो न्यायोचित मानवीय अधिकार प्राप्तिका लागि हुने कुनै पनि आन्दोलनले सफलता पाउनुअघि उपहास उपेक्षा तिरस्कार र दमन गरी चार चरणलाई पार गर्नुपर्ने हुन्छ  संविधानसभापछि जसरी विभिन्न दलसंँग मिलेर सत्ताआरोहणको स्वाद पालैपालो विभिन्न मधेसी दलले उठाए त्यसले सत्तावरण गर्न सकिन्छ भन्ने देखायो  सिंहदरबार बासका पस्ने क्रममा आफैले भन्ने गरेका आग्रह र मान्यताहरूप्रति कति सफल वा असफल रहे त्यो भिन्नै विमर्श विन्दु हो  तर एउटा सांस्कृतिक समूहका रूपमा रहेको मधेसी समुदायलाई राजनीतिक समुदायमा रूपान्तरण गर्न अभिप्रेरित गर्ने र नयांँ पुस्तालाई स्वप्नजीवी बनाउने काम नजानिँदो तरिकाले भएकै हो  पुराना मुख्य दल नेपाली कांग्रेस र एमालेभित्र मधेसका उकुसमुकुसले बेलैमा ठाउंँ नपाउँदा मधेसी दलहरूले उर्वरता पायो  नयाँ शक्ति एमाओवादीले पनि लोभलाग्दा नाराहरूबाट भित्ताहरू त खुब रङ्गाए तर खासमा उनीहरू पनि मधेसको सवालमा कांग्रेस र एमालेभन्दा बढी फरक नदेखिएको अहिले पनि उक्त दलको केन्द्रीय संरचना र प्राथमिकताबाटै पुष्टि हुन्छ  
	तीसको दशकदेखि प्रभावकारी तरिकाले जुन प्रयत्नको प्रारम्भ गजेन्द्रनारायण सिंहले गर्नुभयो त्यसैको अनुकरण अहिले महन्थ ठाकुर उपेन्द्र यादव राजेन्द्र महतो राजकिशोर यादव महेन्द्र यादव वा अनिल झाहरूले गर्दैछन्  मधेसी दलहरूले राष्ट्रिय सुरक्षामा सेफ्टी भल्भको काम गरेको देखिन्छ  स्रोतको बाँडफाँड शक्तिमा हिस्सेदारी पहिचानमा मौलिकताजस्ता पक्षहरूमा जुन उदार दृष्टिकोण देखिँदैछन् ती कुरा मधेसी दलहरूको अभावमा यो रूपमा यति चाँडो दृश्यमा आउँदैन थिए  तिनले गर्दा राजनीतिको दृश्य नै बदलियो  काठमाडौंको संस्थापन मानसिकतामा ठूलै उथलपुथल एवं शक्ति सन्तुलनमा व्यापक हेरफेर गर्न नभ्याए पनि मधेसी दलहरू सरकार बनाउन र खसाउन सक्छन् र मधेस र मधेसीको कुरा अरु राजनीतिक शक्तिहरूले पनि गर्न बाध्य भएका छन्   
	एउटा बहुसंख्यक असन्तुष्ट जमातलाई शान्तिपूर्ण राजनीतिको लोकतान्त्रिक बाटोमा हिँड्न संलग्न गराइराख्नुले नदीको बहावजस्तै टेढोमेढो भए पनि राज्यका संस्थाहरू मजबुत बनाउन सहयोग नै गर्छ  काठमाडौंसँग लड्ने पनि र उसैसँग बाँच्ने पनि सोच मजबुत भएको छ  मधेसीहरूको पहिचान प्रतिनिधित्व पहुँच प्राकृतिक स्रोतमाथिको स्वामित्व र प्रान्तीय सरकारको मुद्दा राष्ट्रियपटलमा स्थापना त मधेसी विद्रोहले गर्यो तर त्यसलाई मोलमोलाइ गर्दै सतरञ्जी चालहरू छल्दै अहिलेसम्म त्यसलाई एउटा निर्णायक तहसम्म कायम राख्नमा यी दलहरूकै हिँडाइले काम गरेको हो   
	मधेसी राजनीतिमा विकल्पहरू आएका छन्  मधेसी राजनीति मधेसी जनता र मधेसी दल एकअर्कासँग जोडिएर पनि फरकफरक तत्त्व हुन्  भोलिको मधेसी रंगमञ्चमा के कस्ता पात्रहरू आउने हुन् त्यो त समयक्रमले देखाउँदै जाला  अहिले मधेसमा मधेसी दलका साथै मधेसी राजनीति गर्न पहाडी समुदायका पनि हौसिएका छन्  शरदसिंह भण्डारीको प्रयत्न त्यसैको एउटा शृङखला हो  तर त्यही कुरा जनजातिको राजनीतिमा देखिँदैन  
	मधेसी दलहरूको गठन कुन सन्दर्भमा भयो ती सबका पृष्ठभूमि केके हुन् पात्रहरूको जम्काभेट कसरी भयो ती सबैबारे लेखाजोखा गर्ने काम कुनै इमानदार इतिहास लेखकको हुनेछ  तर एउटा बृहत्तर असन्तुष्टिलाई पृथकतावादी आन्दोलन वा हिंस्रक आन्दोलन हुनबाट बीचमै जोगाइदिने र काठमाडौं सम्मोहित स्वप्नहरू देख्न मधेसी दलहरूले जुन माहौल खडा गरे परिणाम नेपाल एउटा अर्को हिंस्रक द्वन्द्वबाट जोगियो  अर्थात मधेसी दलहरूले समातेको मध्यमार्गी बाटोको विजय हो  यस अर्थमा समकालीन नेपाली राजनीतिमा मधेसी दलको भूमिकालाई हेर्नु काठमाडौंले मनासिव होला  तर लाख टकाको सवाल के छ भने के मधेसी दलहरू आफ्ना भूमिकाबारे काठमाडौंमा प्रवक्ता बन्न सक्लान्   
"
