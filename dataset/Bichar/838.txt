"मिथिला प्याज र जून"राजा जनक राजसभामा अधिभौतिक विषयका छलफल गरेर बसेका छन्  याज्ञवल्क्य र राजा जनकको दार्शनिक छलफल चल्दैछ  "
	राजा जनक राजसभामा अधिभौतिक विषयका छलफल गरेर बसेका छन्  याज्ञवल्क्य र राजा जनकको दार्शनिक छलफल चल्दैछ  मैथिली र नेपालीका प्रसिद्ध लेखक डा राजेन्द्र विमलको गीति नाटक सीता मैथिलीमा पढ्दै जान्छु  मैथिली भाषाको पहिला संगत नगरेको म  बुझेर उत्तेजित हुँदै जान्छु  याज्ञवल्क्य जनकलाई जीवन र जगतको सत्य सम्झाउँछन्  जनक ज्ञानी भएर बसेको ठाउँमा सन्देशवाहक आएर भन्छ सरकार क्षमा कएल जाए  विद्रोहक ज्वाला जनजनमे आई  सउँसे जनकपुर पसरि गेल छै  भुखसँ प्याससँ छटपटाछटपटा  फेर शिशु आई जनकपुरके मरिगेल छै  भोक प्यास र बालकका मृत्युका कारण लागेको आगो भयानक बन्दैछ  राजा जनक नैतिक रूपले हार्छन्  सीताको उत्पत्ति भएपछि सबैतिर हर्ष छाउँछ  सीता एक प्रतीकात्मक भूमि र अस्मिताको अभिव्यक्ति हो  केही वर्ष पहिले विद्रोहको ज्वाला दन्केको जनकपुरमा मिथकको कथानकलाई लिएर मेरा मित्र विमलले लेखेको यो गीतिनाटक पढेपछि मैले तराई आन्दोलनको रूपक भेटेको थिएँ  यो मैले जीवनमा पहिले पढेको मैथिलीको पूर्ण साहित्यिक पाठ थियो  नौटङ्की शैलीमा लेखिएको यस गीतिनाटकलाई केही वर्ष पहिले निर्देशक नाटककार र कलाकार रमेश रञ्जनले मञ्चन गराएका थिए  
	म आन्दोलनपछि जनकपुर पुगेको रहेनछु  मेरो मानसमा समाचारले जनकपुरको उग्रचित्र बनाइरहेका थिए  त्यहाँ गोली चल्छन् अपहरण हुन्छन् अनि मानिस सुरक्षित छैनन् जस्ता समाचारहरूको शृङ्खला बनियो  उमा सिंहको हत्याले अति नै दुःखित भएको थिएँ  तिनको चित्र मनमा पुरानो हुन नपाउँदै हाम्री नाट्यकर्मी रञ्जु झाको साथीहरूसहित मिथिला र संस्कृतिका अस्मिता बुझाउन बसेको ठाउँमा यही वर्षको  अपि्रलमा बम विस्फोटमा परेर मृत्यु भयो  हामीहरू सबै मर्माहत  
	भयौं  देशले एक बलियो नाट्यकर्मी गुमायो  तर जनकपुरको अर्को बलियो चित्र पनि मेरो मनमा सधैं रहेको छ  मिथिला नाट्य परिषद अथवा मिनापले महेन्द्र मलङ्गियाका नाटकहरू उनकै निर्देशनमा गुुरुकुल नाट्य उत्सवमा प्रस्तुत गरिआएको छ  रमेश रञ्जनलाई तिनै अवसरहरूदेखि चिनेको हँु  मलाई एकाध हप्ताअघि रमेश रञ्जनले जनकपुर आएर उनको भर्खरै छापिएको मैथिली नाटकको विमोचन र छलफल गर्न निम्तो गरे  केही हिचकिचाहटपछि यो निमन्त्रणा स्वीकार गर्छु  अनि बीस कात्तिकमा त्यता लाग्छु  मलाई भेट्न जनकपुर एयरपोर्टमा रञ्जन बसेका छन्  म उत्रिने बित्तिकै उनी हातमा लिएको एउटा किताब फूलको गुच्छा वा कुनै अकिञ्चन खादाजस्तो गरेर ममाथि खन्याउँछन्  त्यो किताब मुर्दा शीर्षकको उनको मैथिली नाटक रहेछ  म प्रसन्न हुन्छु  तर मनमा किञ्चित शंकोच भने लागिबस्छ  भोलिपल्ट बिहान यसलाई कसरी पढिसक्ने  अनि बुभन सक्छु कि सक्तिन  यसको छलफल कसरी चलाउने  जस्ता तर्कना मेरो मनमा सुटुक्क चुपचाप बादलका टुक्राजस्ता उठ्छन्   
	रमेश रञ्जन मलाई होटल सीतामा लान्छन्  जीवनाथ चौधरी नामका युवक त्यस व्यवसायलाई चलाएर बसेका रहेछन्  हलुका जुँगामुन्तिर विनम्र हाँसोको स्थायी भाव लिएर बसेका ती मानिस लेखकहरूका मित्र रहेछन्  ती अज्ञात मानिसको गोली प्रहारबाट बचेका रहेछन्  मलाई भने मुटु अलिकतिले नभेटेको  रञ्जन भाइ र म रिक्सा लिएर सहरको केन्द्रतिर लाग्छौं  फराकिला सडक उदाङ्ग धूलोमा निर्माणाधीनजस्तो पल्टेका छन्  रिक्सा हामीलाई उफार्दै लान्छ  घरहरूका सडकको भागमा पसल छन्  तिनको ठीक पछिल्तिर मन्दिर देखिन्छन्  रञ्जन भन्छन् यो मन्दिरको सहर हो  यो जनकपुर सेन राजाले सीता र रामलाई आधीआधी दिएको विशाल भूमिमाथि बनिएको हो  मन्दिरहरूका गुठी छन्  बाहिर मोटर मानिस रिक्सा र मोटरसाइकलको आवाज तीव्र छ  त्योसँग पछाडिबाट उठेका मन्दिरका घण्टीका आवाज मिसिएर एउटा अनौठो विरोधाभासपूर्ण ध्वनि बनिन्छ  लाग्छ म जनक र याज्ञवल्क्यको सम्वादमा नपरेको साधारण जनताको जटिल सिम्फोनी सुनिरहेछु  जनकपुरमा इतिहासका तहहरूको कल्पना गर्छु  मिथक छ  विमलको नाटकमा सीता पट्ट माटोको कलेवरबाट निस्किन्छिन्  एउटा सुन्दर युग आरम्भ हुन्छ  मन्दिर र तालहरू जन्मिन्छन्  सयौं तालहरू भएको यो सहरमा इतिहास प्याजजस्तै छ  यसका पत्र जनकको मिथकदेखि पल्टाउँदै जानुपर्छ  म जानकी मन्दिर छेउमा पुगेपछि रञ्जु झाको त्रासदी भएको ठाउँमा मौन अभिवादन गर्छु  रञ्जन जनकपुरको स्थिति र रङ्गमञ्चबारे भन्दै जान्छन्  राजनीति छ  विस्फोटहरू अनि हतियारधारीका हमलाहरू भएका छन्  मानिस असुरक्षित भएका छन्  तर अहिले त्यस्तो छैन  बाटो कहीं पनि पिच भएको देख्तिन  परपरसम्म धूलो उडेको छ  लाग्छ यो प्राचीन नगर एउटा भर्खर खुलेको बजारजस्तो छ  रञ्जन भन्छन् एडीबीले सहर बनाउने भएको छ राम्रो होला  मेरो विचारमा अर्को पनि कुरा छ  यो ठाउँले विद्रोहका अनेकौं विधिको प्रयोग गर्यो उग्र पनि भयो  त्यसैले होला कि त यो नेपाली राज्यसञ्चालकका दृष्टिमा ओझेल परेको  तर मनमनमा म अर्कै कुरा भन्छु  यति सम्पन्न नगरपालिका र यति धेरै सम्पन्न्ा मानिस भएको यो थलो बनाउन इच्छाशक्तिको खाँचो छ  त्यत्ति हो  मुर्दा लिएर कोठामा बस्छु  राति दुई बजेतिर पाठ र भूमिकाहरू सबै पढिसक्छु  धेरै प्रतिशत बुभन सफल हुन्छु  बिहानको विमोचनमा विश्वासले जान्छु  सबैजना मैथिलीमा बोल्छन्  साहित्य र नाटकका कुरा गर्छन्  मोबाइलमा मैथिलीमा कुरा हुन्छन्  मलाई पनि मैथिलीमा स्वागत गर्छन्  म बुझेर नेपालीमा कुरा गर्छु  लाग्छ म नेपाली मिथिला राज्यको राजधानीमा छु  काठमाडौं उपत्यकाको मैथिली भाषा विद्यापतिका गीत मल्ल राजाका मैथिली नाटक र भजनको जनकपुरसँगको नाता अति पुरानो छ  म जनकपुरमा मैथिली नाटकको सम्वाद गर्दा यो चेतनाले बोल्छु  एउटा कलेजी रङ्गको मैथिली टोपी लाइदिन्छन्  नाटकको विषयमा राजनीतिज्ञ भए पनि साहित्यमा ज्ञान भएका मानिस बोल्छन्  राजनीतिज्ञ रामचन्द्र झा रोशन जनकपुरी प्रा परमेश्वर कापडी धीरेन्द्र प्रेमषिर् श्यामसुन्दर शशी अनि राजेन्द्र विमलले बोलेपछि ममात्र नेपालीमा बोल्छु  मेरो भनाइ लामो हुन्छ  पन्ध्र सय वर्ष पुरानो मैथिली भाषा र यसको साहित्य खासगरी काव्य र नाटकमाथि ठूला साम्राज्यका आँखा वा इम्पेरियल आइज् वा ठूला भाषाको राजनीति परेको इतिहासको कुरा राख्छु  बि्रटिस कालदेखि नै ठूलाका हेजिमोनीमा पर्नुको कारण मिथिला भाषा र सभ्यताको नैरन्तर्य यसको साहित्य संगीत र नाटक वा प्रस्तुत गरिने कला चित्रकला र साहित्य हुन्  यसको विडम्बना गहिरो छ  नेपाल मण्डलमा जगज्योतिर मल्लले लेखेको हरगौरी विवाह सन्  सिद्धिनरसिंह मल्लले लेखेको हरिश्चन्द्र नृत्यम्  जगतप्रकाश मल्लले लेखेका प्रभावती हरण  र प्रद्युम्न विजय  भूपतिन्द्र मल्लले लेखेको परशुरामोपाख्यान  अनि उनैले लेखेको अर्को नाटक विद्याविलाप  का प्रसङ्ग पनि ल्याउँदै भन्छु मैथिली नेपाली राज्यको एक महत्वपूर्ण भाषा र सभ्यता हो  मुर्दा नाटकमा सबै जीवितलाई मुर्दाको खेलमा फँसाएर शासन गर्ने यमराज र उसको चित्रगुप्तको अत्याचारमा उठेका मानिसको कथा छ  स्यामुअल बेकेटको जस्तो विसंगत दर्शन नभए पनि झन्डै त्यस्तै शैलीमा लेखिएको यो नाटकलाई म निकास भएको विसंगत नाटक भन्छु  बीस वर्ष पहिले मञ्चन गरेको यो नाटक बलियो र प्रयोगात्मक छ  विमलको सीतामा उठाएको विद्रोहको मिथक यस नाटकमा आधुनिक रूपमा प्रस्तुत हुन्छ  प्याजको अर्को पत्र खुल्छ  तर दुवै रूपभित्र जनतालाई ख्याल नगर्ने र झुक्याउने शाासक विरुद्ध जनता उठेका छन्  रमेश रञ्जन मुर्दामा इतिहासको रूपकलाई बलियो नाट्यरूप दिन्छन्  
	मलाई इटहरीबाट लिन कलालयका नाट्य निर्देशक सोनुजयन्ती र सदस्य उमेश सुवेदीसंँग फकिर्ंदा मोटरभित्र मेरो मनमा एउटा अर्धनिर्मित जस्तो सहर तलाउ छेउको मिनापको मञ्च बन्ने थलो अनि त्यहाँ मिनापका अध्यक्ष सुनील मल्लिकले गाएको गीत बलियो मैथिली संस्कृति र साहित्यको विश्वास अनिश्चितता हिंसा र आशावादी भविताका अनेकौं चित्रहरू सीता र मुर्दाका पात्रहरूमा उद्वेलित इतिहासका क्षणहरू र तलाउहरूका आँखा फिल्मका रिलजस्तो चल्छन्  इटहरीमा बाइस गते देवान किरातीको हुरीमा नाचिरहेको ईश्वर कविता संग्रहको विमोचन र चर्चा हुन्छ  मुनराज सेर्मा ज्योति जङ्गल वैजयन्ती मिश्रसँग प्रयोगको शैलीमा रामजी तिमिल्सिना छलफल चलाउँछन्  मनु मञ्जिल कुनै आविष्कार वा जादु नभएको लेखनीलाई निर्जीव साहित्य भन्छन्  देवानका कवितामाथि बोल्छु  उनको फाटेको जूनले विमोचन गर्छु  उनी फेरि जून हेर्छिन् कुम हेर्छिन् अनि केही नबोली फाटेको जून सम्हाल्दै याक्साभित्र पस्छिन्  मलाई एयरपोर्ट पुर्याइदिन आएका इन्जिनियर शशी श्रेष्ठलाई भन्छु मोफसलको कुम फाटेको जूनले नेपाली साहित्यमा अहिले शक्ति सञ्चार गर्दैछ  
	 
	 
	 
	 
	 
	 
"
