ढेगनीदेवीको हत्या र नारी दिवस"नेपालमा गरिबीको कारण महिला बोक्सीको आरोपमा हिंसाको सिकार हुन बाध्य भइरहेका छन्  बोक्सीको आरोपमा ढेगनीदेवी महतोको हत्याको तत्कालै चितवनका थुप्रै सञ्चारकर्मीहरूले मलाई प्रश्न गर्नुभयो बोक्सीको नाममा हुने हिंसाको कारकतत्त्व के हो ""
	नेपालमा गरिबीको कारण महिला बोक्सीको आरोपमा हिंसाको सिकार हुन बाध्य भइरहेका छन्  बोक्सीको आरोपमा ढेगनीदेवी महतोको हत्याको तत्कालै चितवनका थुप्रै सञ्चारकर्मीहरूले मलाई प्रश्न गर्नुभयो बोक्सीको नाममा हुने हिंसाको कारकतत्त्व के हो  अचेतना अशिक्षा रिसइबी वा बदलाको भावना  सबैभन्दा ठूलो कारक हो विश्वास  बोक्सीले बिगार गर्छ रोगी बनाउँछ भन्ने सोचमा समाजमा गडिएको छ  तर त्यो सोचको सिर्जना कसरी हुन्छ  धामीझाँक्रीको आधारमा  परिणाम पासविक तरिकाले अमानवीय व्यवहार गरिन्छ  कहिले तताएको डाडु डामिन्छ कहिले दिसा खुवाइन्छ कहिले नाङ्गो पारी घुमाइन्छ कहिले कुटपिट गरिन्छ कहिले गाउँबाट निकाला गरिन्छ अनि कहिले ज्यानै मार्ने काम गरिन्छ  फागुन  गते बिहान मिरमिरे उज्यालोमा काम गरिरहेकी विधवा ढेगनीदेवी महतोलाई पनि बोक्सीको आरोपमा मोटो दाउराढुङ्गालाठीले पिट्ने स्तन टोक्ने परालले जलाउनेमात्र होइन मट्टतिेल शरीरमा खन्याई जलाउनेसम्मको कार्य भयो   जनाको संयुक्त प्रयासमा उनको ज्यान लिइयो   
	बोक्सीले हिंसा गर्छ धामीझाँक्रीले निको पार्छ  फुकेर निको हुन्छ रातो भाले वा कालो बोका वा रक्सी चढाए निको हुन्छ भन्ने हाम्रो विश्वास  हुन त ग्रामीण क्षेत्रमा आवश्यक स्वास्थ्यसेवाको अभावमा गाउँलेहरू उपचारका लागि परम्परागत अन्धविश्वासी प्रणालीमा भर पर्नुपर्ने जहाँ आफ्नो उपचार गर्न नसकेको कमजोरी अरूलाई थुपारी उन्मुक्ति खोज्ने गरिन्छ  जसले गर्दा निर्दोष व्यक्तिहरूको ज्यान गइरहेको छ  बोक्सीको नाममा हुने हिंसाको मूलकारण अन्धविश्वासी प्रथाको निरन्तरता दिने धामीझाँक्रीप्रतिको हाम्रो आस्था र विश्वास  जुन पूर्वाग्रही अवैज्ञानिक र अन्धो छ तथापि अहिले पनि समाजको केही वर्गको मनमस्तिष्कमा जरो गाडिएर बसेको छ  यो अन्धविश्वासलाई कसरी तोड्ने र स्वास्थ्यसेवाको सर्वशुलभतालाई विस्तार र प्रभावकारी कसरी बनाउने भन्ने प्रश्न महत्त्वपूर्ण छ   
	फेरि बोक्सी त महिलामात्रै हुने धामीझाँक्री पुरुष नै हुने  फेरि हिंसाले एउटा महिला ात्र प्रताडित भएको छैन सिङ्गो परिवार र निजका सन्तानहरूले पनि लाञ्छित जीवन भोग्न बाध्य छन्  आत्मसम्मान गुमाई बाँच्नुपरेको छ  हत्याहिंसाको सिकार हुनु परिरहेको छ  घरबार खेती पेसा छोड्नुपरेको छ   
	एकातिर हामी आधुनिक नेपाल निर्माण गर्न गइरहेका छौं विकास विज्ञान विश्वव्यापीकरण र विकाससँगै महिलाले भोग्नुपरेका हिंसाबाट कसरी उन्मुक्ति दिने कुरा गरिरहेका छौं अर्कोतिर अहिले पनि परम्परागत हिंसा चाहे त्यो छाउपडीको नाममा होस् वा बोक्सीको नाममा हुने होस् व्यापक घटिरहेको  
	छ  भर्खरमात्र आफ्नै पतिबाट पीडित गीता कोइरालाको निर्मम हत्याबाट स्तब्ध महिला पुनः ढेगनीदेवीको हत्याबाट स्तब्ध भएका छन्  फरक यतिमात्र छ कि गीताको शरीर लापत्ता हुँदा हत्याको प्रमाण नभएर प्रहरीमा मुद्दा दर्ता भइरहेको थिएन अनुसन्धानमा पूर्वाग्रहीपन थिए  तर ढेगनीदेवीको हत्याको किटानी जाहेरी प्रहरीले तत्कालै दर्ता गरेको छ  घटनामा अभियुक्तलाई बोक्सीको आरोप लगाएको वा बोक्सीको नाममा भएको यातनामा मात्र कारबाही नगरी विक्रम महतो लगायतका व्यक्तिलाई ज्यान मार्ने महल अन्तर्गत कर्तव्य ज्यानकै मुद्दा चलाउने प्रक्रियामा छ जस अन्तर्गत सर्वस्वसहित जन्मकैदसम्मको सजाय हुनसक्छ   
	करिब  हप्ता अगाडि तिनै धामीझाँक्रीलाई प्रहरीले बोक्सीको आरोप लगाउने कार्य गरेकोमा समातेको थियो र झाँक्रीमाथि विश्वास राख्ने ठूलो समूहको भीडले दबाब दिई प्रहरीबाट छुटाएर लगेका थिए  जाहेरवालालाई माफीसम्म मगाउने काम गरिएको थियो  यदि त्यो पूर्वाग्रही समाजले दबाब नदिएको भए कानुनको घेरामा ती झाँक्रीलाई राखिएको भए वा त्यो अन्धविश्वासी समाजको दबाबमा त्यो झाँक्रीलाई प्रहरीले नछोडेको भए यो स्थिति आउने थिएन होला  बिरामी हुँदा रोग पत्ता लगाउने कि रोग गराउने व्यक्ति पत्ता लगाउने  बिरामीको उपचार औषधीबाट हुन्छ वा झारफुकबाट  यदि झारफुक र धामीमा मात्र विश्वास गर्ने हो भने उनको विश्वसनीयताको वैज्ञानिक परीक्षण गर्नुपर्ने वा नपर्ने   
	 वर्षअघि सरस्वतीदेवीलाई बोक्सीको नाममा भएको चरम हिंसाको सूचना पाउनासाथ महिला अधिकारकर्मीले उनलाई उद्धार गरे  तर उद्धारपश्चात् उनको तत्कालै मृत्यु भयो  यो घटनापछि महिला अधिकारकर्मीहरूले संगठित रूपमा बोक्सीको आरोपमा हुने हिंसाविरुद्ध आवाज बुलन्द गरे  तत्पश्चात्  वर्ष अगाडि मरनीदेवी र सुदामादेवीमाथि बोक्सीको नाममा भएको हिंसा महिलाहरूको विरोध र न्यायको पहलपछि राष्ट्रिय मानवअधिकार आयोगले क्षतिपूर्ति दिलाउने निर्णय गरेको थियो  सर्वोच्च अदालतले रेश्मा थापाविरुद्ध नेपाल सरकारको सार्वजनिक हकहितको मुद्दामा बोक्सीको दोषारोपण गर्ने कार्यलाई सजाय गर्ने कानुनको निर्माण गर्ने तथा सरकारले सामाजिक सचेतना अभिवृद्धि गर्ने अन्धविश्वास हटाउने कार्यक्रम सञ्चालन गर्ने निर्देशनात्मक आदेश दिएको थियो  तत्पश्चात्  सालमा पहिलोचोटी बोक्सीको नाममा हुने अमानवीय वा अपमानजनक व्यवहारमा  महिनादेखि  वर्षसम्म कैद वा  देखि  रुपैयाँसम्म जरिवाना वा दुवै हुने व्यवस्था गरी राज्य विरुद्धको अपराधमा सूचीकृत गरियो   
	यसपछि कलिदेवीमाथि हिंसा हुँदा यो कानुनको प्रयोग भएको थियो अन्यथा सार्वजनिक अपराध ऐन अन्तर्गत कारबाही चलाउने गरिन्थ्यो  हालको कानुनले अत्यन्त कम सजाय त्यो पनि स्वविवेकीय अधिकारसहित पाँच हजारमा पीडक छुट्नसक्ने व्यवस्था रहेको हुँदा र क्षतिपूर्तिको व्यवस्था नभएकोले छुट्टै कानुनको आवश्यकताको बोध गरी राष्ट्रिय महिला आयोगले विधेयक तयारीको सुरुवात गरे तापनि हाल पनि कानुन यथास्थितिमा रहेको छ  कारक तत्त्वलाई अपराधीकरण गर्ने तत्काल सुरक्षा तथा राहतका व्यवस्थाहरूको वर्तमान कानुनमा पूर्ण अभाव छ   
	ढेगनीदेवीको दुई अनाथ बच्चाहरूको पालनपोषण शिक्षाको तत्कालै व्यवस्था गर्ने र दस लाख क्षतिपूर्ति सरकारले दिने निर्णय भएको छ  उक्त रकम बच्चाहरूको नाममा मुद्दतीमा जम्मा गरी व्याजमात्र चलाउने व्यवस्था गर्न आवश्यक छ  ती बालिकाहरू जो मानसिक तनावपूर्ण छ उनको निम्ति आवश्यक परामर्शको व्यवस्था गर्न आवश्यक छ  प्रधानमन्त्रीले फागुन  गते लैङ्गकि हिंसा विरुद्धको इकाइको बैठकमा विभिन्न मन्त्रालयका सचिव तथा कानुन कार्यान्वयनमा सुरक्षा निकायका प्रमुखहरूलाई दिएको निर्देशनको तत्काल कार्यान्वयन हुनुपर्छ  दस लाख जीवनको मूल्य होइन यसले आमाको माया दिन सक्दैन तर भौतिक संरक्षण दिन सक्छ   
	युरोप लगायतका देशहरूमा समेत सुरुमा बोक्सीको क्रियाकलापलाई अपराधीकरण गर्ने अवधारणाबाट हाल आएर अब बोक्सीको नाममा हुने हिंसालाई अपराधीकरण गर्ने कानुनहरू निर्माण भएको पाइन्छ  भारतको केही राज्यमा जस्तै विहार झारखण्डमा बोक्सीको नाममा हुने हिंसा विरुद्धको छुट्टै कानुनहरूको व्यवस्था भइसकेको छ  नेपालको अन्तरिम संविधानले शारीरिक मानसिक वा अन्य कुनै किसिमको हिंसा नगरिने र त्यस्तो कार्य कानुनद्वारा दण्डनीय मानेको छ भने प्रथा परम्परा र प्रचलनको नाममा वा कुनै पनि किसिमले कसैलाई शोषण गर्न नपाउने यातना दिन नपाउने अधिकारको सुनिश्चितता गरेको छ  अब बन्ने संविधानले महिलाको आत्मसम्मानको संरक्षण गर्नुपर्ने आत्मसम्मानमा आघात लाग्ने व्यवहारहरू गर्न नपाउने कर्तव्य नागरिकलाई दिनुपर्ने तथा कुनै पनि प्रथा परम्परा र मानवीय व्यवहार गर्दा वैज्ञानिकताको आधारमा हेर्नुपर्ने विषय नागरिकको कर्तव्यमा समेत लेख्न आवश्यक छ  कानुनसँगै अवैज्ञानिक र अविश्वसनीय आस्थाहरूलाई चुनौती दिन जनचेतना बढाउने घरदैलो कार्यक्रम सञ्चालन गर्न आवश्यक छ  आज नारी दिवस मनाइँदै गर्दामात्रै होइन भोकमरी र गरिबी हटाउनमात्र पनि होइन हिंसाविरुद्ध लड्न ग्रामीण महिलाको सशक्तीकरण वर्षभरि नै आन्दोलनको विषय बन्नुपर्छ  
"
