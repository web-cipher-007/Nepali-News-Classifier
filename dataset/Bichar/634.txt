तेहरान यात्राका कूटनीतिक संकेतविपक्षीको राजीनामाको मागभित्र पनि भट्टराईको छवि समाप्त होस् भन्ने देखिंदैन  "
	 
	संविधानसभा विघटन लगायत महत्त्वपूर्ण राजनीतिक विफलताको दोष टेलिभिजनबाट विपक्षीलाई बोकाएर प्रधानमन्त्री डा बाबुराम भट्टराई लगत्तै असंलग्न राष्ट्रहरूको आन्दोलन नाम को  औं शिखर सम्मेलनका लागि छोरीसहित बिजनेस क्लासमा इरानको राजधानी तेहरान उडे  
	राष्ट्रियताको मुद्दामा फरक धारणा राख्ने उनका उपप्रधानमन्त्री तथा परराष्ट्रमन्त्री नारायणकाजी श्रेष्ठले सम्मेलनमा सक्रिय सहभागिता जनाइरहेको बेला  सदस्यसहित प्रस्थान गर्दैगर्दा उनी घरभित्र भने झन् अलोकपि्रय भए  त्यसको संकेत उनी बाहिरिंदै गर्दा काठमाडौंका सडकमा लागेको अघोषित कर्फ्यु र नागरिकद्वारा प्रदर्शित कालो झन्डा हो  
	सर्तसहितको राजीनामा दिने उधारो वाचाले स्थिति थप जटिल भइरहेकै बेला र घरभित्रका समस्यालाई छताछुल्ल छाडेर विदेश यात्रामा निस्कँदा स्वाभाविक प्रश्न उठ्छन् र उठे पनि  तर ती प्रश्नले नकारात्मक दृष्टिकोण राखेका होइनन् खालि राष्ट्रिय संकटमा कामचलाउ नै भए पनि कार्यकारी प्रमुखको गम्भीरता खोजेका हुन्  फेरि शान्ति र संविधान लगायतका मुद्दामा आफ्नो सरकार आंशिक सफल भएको सारसहितको वक्तव्य दिइरहेका बेला भट्टराईलाई सहयोग गर्ने उद्देश्यबाटै त्यस्ता दबाब आएका हुन्  किनकि विपक्षीको राजीनामाको मागभित्र पनि भट्टराईको छवि समाप्त होस् भन्ने देखिंदैन  
	झट्ट हेर्दा सम्मेलनमा प्रधानमन्त्री नगएर उपप्रधानमन्त्री तथा परराष्ट्रमन्त्रीले प्रतिनिधिमण्डलको नेतृत्व गर्दा पनि कूटनीतिक छवि खस्कने थिएन भन्ने टिप्पणी गर्न सकिन्छ  त्यसो गर्दा यता काठमाडौंमा राजनीतिक सहमतिका लागि प्रभावकारी गृहकार्य हुनसक्थ्यो  तर भदौ  देखि लडाकु समायोजन थाल्ने सकारात्मक निर्णय गरी संघीयतासहितको संविधान निर्माणका लागि मुख्य दलबीच संवाद सुचारु भएर निराशाबाट आशातर्फको फड्को मारिरहँदा अन्तर्राष्ट्रिय मञ्चमा जानुलाई नकारात्मक कोणबाट मात्र हेरिनु हुँदैन  
	फेरि प्रधानमन्त्री भट्टराईको चाबी बोकेका राष्ट्रको चाबी अन्यत्रै रहेको सगौरव घोषणा गरे पनि उनका अध्यक्ष प्रचण्ड बोलीमा ठेगान नभए पनि व्यवहारमा सहमति खोज्ने बैठकको नेतृत्व गरिरहेकाले खासै ग्याप देखिंदैन  शुक्रबार सम्वोधन गरी शनिबार र्फकने भएकाले यस बीचमा भट्टराईको चर्को आवश्यकता राष्ट्रले खोज्दैन  
	यसरी घेरलु कोणबाट हेर्दा तेहरान भ्रमणले काठमाडौंमा संकट थप्ने देखिंदैन  तर प्रधानमन्त्री भट्टराईकै नेतृत्वको प्रमण्डलको आवश्यकताको अर्को अन्तर्राष्ट्रिय पाटो निकै गम्भीर छ  त्यो हो उनीमाथि नामको सम्मेलनमा नजान दिइएको शक्तिराष्ट्रको सुझाव  भारतपरस्त भई राष्ट्रघातमा संलग्न रहेको चीनसँग असल सम्बन्ध कायम गर्न नसकेको र कूटनीतिक छविमा तुँवालो लागेको भन्ने आरोप र प्रमाणित तथ्यसमेत सार्वजनिक भएका बेला भट्टराई कूटनीतिक चेपुवामा थिए  
	यस्तै बेला अमेरिका बेलायत लगायतका युरोपेली राष्ट्र र मध्यपूर्वको अमेरिकी मित्र इजरायलले नजान परराष्ट्र मन्त्रालयमै गएर दबाब दिएपछि प्रधानमन्त्रीमात्र होइन राष्ट्रका लागि नै यो प्रतिष्ठाको मुद्दा बन्यो  अमेरिकी दूतावासका अधिकारीले परराष्ट्र मन्त्रालयमै गएर इरान नजाँदा राम्रो हुने सुझाएका थिए भने त्यसको केही दिनपछि बेलायती दूतावासका चार्ज डि अफेयर्स गाई हेरिसन र इजरायली राजदूत हेनान गोल्डवगरले फेरि मन्त्रालयमा गएर नजान सुझाए  आग्रह स्विकार्दा प्रधानमन्त्री अमेरिका र युरोपेली शक्तिबाट पनि निर्देशित रहेको आरोप लाग्ने थियो जुन सुखद होइन  असंलग्न आन्दोलनको फोरम नेपालका लागि कति महत्वको हो भन्ने मुद्दा छँदैछ तर त्यसभन्दा पनि विदेशी शक्तिले नजान दिएको सुझाव सार्वजनिक भएका बेला तेहरान जानुपर्ने स्वाभाविक बाध्यता परेको बुझ्न सकिन्छ  
	तर अमेरिका युरोप र इजरायलले आफ्नो शत्रुराष्ट्र किटान गरेको इरानलाई अन्तर्राष्ट्रिय समुदायबाट एक्लो पार्ने प्रयास गर्नुलाई अन्यथा मान्नु हुँदैन  विदेश नीतिको पहिलो उद्देश्य नै राष्ट्रिय स्वार्थ र सुरक्षाको सुनिचितता गर्नु भएकाले र महाशक्तिका दृष्टिकोणमा विश्वकै सुरक्षाको ठूलो हिस्सेदारको अर्थमा चासो राख्नु र त्यो सुझाउनु कूटनीतिक सीमाभित्रै पर्छ   
	बरु काठमाडौलाई जस्तै नयाँदिल्ली न्युयोर्क जाकार्तालाई पनि त्यहाँका परराष्ट्र मन्त्रालयमा नजान सुझाव दिए वा दिएनन् कमजोर भएकाले फरक ढंगले प्रस्तुत भए कि भन्ने मुद्दा मुख्य हो  त्यसरी हेर्दा अमेरिकाले तेहरान नजान राष्ट्रसंघदेखि सबै देशमा सन्देश सार्वजनिक गरेको देखिन्छ  तर अमेरिकी आग्रहलाई कूटनीतिक औपचारिकता भन्दै अस्विकार गर्नेमा उसैको सबैभन्दा बढी लगानी रहेको राष्ट्रसंघका महासचिव वान की मुनदेखि एसियाली साझेदार भारतीय प्रधानमन्त्री मनमोहन सिंहसम्म छन्  मुन मंगलबार नै तेहरान पुगेका छन् भने सिंह पनि पुगिसकेका छन्  
	त्यसैले नेपाली प्रधानमन्त्री सम्मेलनमा जाँदा अमेरिका लगायतका राष्ट्रको सम्बन्ध प्रभावित हुँदैन  जब कि भारतले इरानबाट तेल नल्याउन भएको अमेरिकी आग्रहलाई पहिले नै अस्वीकार गर्दा पनि सम्बन्ध सहज नै छ  किनकि पश्चिम भारत र चीनले राष्ट्रिय स्वार्थलाई जहिले पनि पहिलो प्राथमिकतामा राखेका छन् नेपालजस्तो अन्यका स्वार्थको गोटी भएका छैनन्   
	यसरी अन्तर्राष्ट्रिय दृष्टिकोणबाट हेर्दा नजान सुझाव दिने राष्ट्रले आफ्नो विदेश नीतिको औपचारिकता निर्वाह गरेको देखिन्छ भने नेपालले त्यसलाई प्राथमिकता नदिएर सार्वभौम विदेश नीतिको छनक पनि दिएको छ भारत र चीन नीतिमा अन्यथा भए पनि  तर मुख्य बहसको मुद्दा असंलग्न आन्दोलनको आवश्यकता र नेपालको सहभागिताको हो  त्यही खुलाउने क्रममा प्रधानमन्त्रीले शक्तिराष्ट्रलाई समेत प्रष्टयाउँंदै विमानस्थलमा भने नेपालको सक्रिय असंलग्न परराष्ट्र नीतिलाई अभिव्यक्त र प्रबर्द्धन गर्न गएको हुँ  विमानस्थलमात्र होइन मंगलबारको सम्वोधनमा पनि भट्टराईले विश्व शान्ति र समृद्धिमा राष्ट्रसंघको प्रभावकारी भूमिका क्षेत्रीय संगठनमा सक्रिय संलग्नता र तिनको माध्यमबाट क्षेत्रीय शान्ति तथा समृद्धिको प्रबर्द्धन गर्ने नीति लिंदै आएको दाबी गरे  र त्यसैलाई प्रभावकारी बनाउन जान लागेको प्रष्ट्याए  
	त्यस क्रममा उनले दुई ठूला छिमेकी बीचको विशिष्ट भूराजनीतिक अवस्थितिको वस्तुसंगत आंँकलन गरेरमात्र राष्ट्रिय सुरक्षा र परराष्ट्र नीति तय गर्ने वार्ताद्वारा समस्याको हल खोज्ने जस्ता पञ्चशीलको सिद्धान्तमा जोड दिए  उनले भने हाम्रो भूमि कुनै पनि मित्रराष्ट्रका विरुद्ध प्रयोग हुन दिइने छैन र मित्रराष्ट्रबाट पनि त्यस्तै अपेक्षा राखिन्छ  
	कतिपय व्यवहारलाई छाडेर हेर्दा प्रधानमन्त्रीले सिद्धान्ततः सही विदेश नीतिको वकालत गरेका छन्  किनकि सन्  मा भएको बेलग्रेड पहिलो सम्मेलनबाटै नेपाल नाममा संलग्न रहेको  संस्थापक सदस्यमध्ये एक हो  राजा महेन्द्र वीरेन्द र प्रजातान्त्रिक सरकार प्रमुखसमेतले प्रमण्डलको नेतृत्व गरी उच्च सहभागिता जनाउँदै आएकाले यस्ता मञ्चमा कार्यकारी प्रमुख जानुले राष्ट्रको अन्तर्राष्ट्रिय छवि सुधार्न सहयोग पुग्छ पनि  फेरि राष्ट्रसंघपछिको ठूलो  सदस्य र चीन रूसजस्ता देश पर्यवेक्षक भएको तीनतीन वर्षमा हुने यस्तो सम्मेलनमा उच्च तहको सहभागिताले बहुपक्षीयमात्र होइन द्विपक्षीय सम्बन्धसमेत विकास गर्न बाटो खुल्छ  तर त्यहाँ राष्ट्र बोल्नुपर्छ व्यक्ति होइन  
	जस्तो तेहरानमा प्रधानमन्त्री भट्टराईले मञ्चलाई सम्वोधन गर्ने बाहेक बिभिन्न देशका समकक्षीसँग साइड लाइनमा द्विपक्षीय वार्ता गर्नेछन् जसले कूटनीतिक सम्बन्धलाई थप विकास गर्न सहयोग गर्छ  भारतीय समकक्षी सिंहको वार्ताको प्रसंग फरक हो किनकि भट्टराईले त्यहाँ नयाँदिल्ली सद्भाव फेरि खोज्नेछन् निहित स्वार्थको संरक्षण खोज्नेछन्  यो भट्टराईको दोष हो नत्र भए यस्ता मञ्चको सहभागिता बहुपक्षीय विकासको अवसरसमेत हो   
	भट्टराईले सिंहबाहेक इरानी राष्ट्रपति अहमदिनेजाद र राष्ट्रसंघका महासचिव मुनसँग पनि द्विपक्षीय वार्ता गर्ने सूची तय गरेका छन्  स्वाभाविक रूपमा द्विपक्षीय सम्बन्ध र महासचिवसँग शान्तिसंविधानमा नेपालको अवस्था राख्दै थप सहयोग माग्नेछन्  त्यसबाहेक लुम्बिनीको विकासमा आह्वान गर्दै नेपाल भ्रमण सम्झाउनेछन्   
	नाममा सहभागिताको अर्को कारण पनि छ  किनकि यसभित्र विना कुनै भेदभाव सानाठूला सबै राष्ट्रको सार्वभौमिकताको कदर गर्नुपर्ने आफ्नो इच्छाअनुसार शासन व्यवस्था निर्धारण गर्ने सञ्चालन गर्ने पूर्ण स्वतन्त्रता दिनुपर्ने जस्ता उद्घोष छन्  त्यस्तै साम्राज्यवादलाई विश्व शान्तिको एक गम्भीर खतरा किटान गरी त्यसविरुद्ध लाग्ने निशस्त्रीकरण लगायतका उद्देश्य भएकाले पनि नेपालको सक्रिय सहभागिता आवश्यक छ  
	एउटा प्रश्न भने उठ्छ तत्कालीन शीतयुद्धकालीन दुई धु्रवीय अमेरिका र सोभियत रूस विश्वमा संलग्न नहुने वाचासहित खुलेको मञ्चको सान्दर्भिकता अब किन जबकि विश्व अव बहुध्रवीय भयो  बहुध्रवीय विश्वको यात्रामा रहेको सही हो  तर अहिले पनि सीमित शक्तिराष्ट्र चाहे त्यो सुरक्षा परिषद्का नाममा होस् वा विकासशील समूहका नाममा ले विश्व एजेन्डा निर्धारण गर्ने अवस्था छ  त्यसैले कुनै शक्तिउन्मुख नहुनेको आवाजका लागि यो मञ्चको प्रयोग हुनसक्छ  फेरि नामको आवश्यकताको बहस त्यही मञ्चबाट मात्र हुने भएकाले र त्यस्तो निर्णय सहमतिमा हुने हुंँदा सम्मेलन रहेसम्म नेपालको सहभागिता आवश्यक हुन्छ  किनकि नेपालको विदेश नीति  को दशकदेखि सिद्धान्ततः एउटै छ फ्रेन्डसिप विथ अल इनमिटी विथ नोन 
"
