बजेटमा सहमतिको आवश्यकतामुलुकलाई दीर्घकालीन अप्ठ्यारोमा धकेल्न नदिनका लागि बेलैमा पूर्णकदको बजेट ल्याउन आवश्यक छ  "
	संविधानसभा भंग भएपछि राजनीतिले कता कोल्टे फेर्ने हो भन्ने विषय अझै अनुत्तरित छ  अर्को संविधानसभाको निर्वाचनलाई लिएर राजनीतिक दलहरू अझै विभाजित छन  वार्तामा बस्नलाई समेत प्रधानमन्त्रीले राजीनामा गर्नुपर्ने माग विपक्षहरूको रहँदै आएको छ  महामहिम राष्ट्रपति महोदय चाँडोभन्दा चाँडो सहमति गर नत्र म आफै चलाउन बाध्य हुनेछु भन्ने मुडमा देखिन खोज्नुभएको छ  राजनीतिक सहमति नभएको खण्डमा र राष्ट्रपति महोदयको कार्यकारी हुने आकांक्षा बढेको खण्डमा मुलुक डरलाग्दो मुठभेडतर्फ अग्रसर हुने सम्भावनालाई नकार्न सकिन्न  एउटै संविधानसभाको उही ग्राउन्डबाट राष्ट्रपति र प्रधानमन्त्री निर्वाचित भएका दुईवटा संस्थाको बीचमा पहिलोले दोस्रोमाथि कारवाही गर्ने परिस्थिति निर्माण हुने अवस्था आयो भने संवैधानिक संकटमात्र आउने नभई अन्य धेरै खालका संकटहरू नआउलान् भन्न सकिन्न  किनकि विगत चार वर्षको परिस्थितिमा शक्ति सन्तुलनको अवस्थामा खासै फेरबदल भएको देखिंदैन  संविधानसभा भंग भएपछि तीव्र ध्रुवीकरण सुरु भएको भए तापनि कसको पक्षमा कति शक्ति र कसरी भन्ने प्रस्ट भइसकेको छैन  यस्तो अनिश्चिततामा एकले अर्कोलाई निषेध गर्ने राजनीति खोजियो भने द्वन्द्वको स्वरूप ठाडो अर्थात राजनीतिकभन्दा बढी तेर्सो अर्थात जातीय द्वन्द्वमा रूपान्तरित हुन बेर लाग्दैन  त्यसै पनि संविधानसभाबाट संविधान बन्न नसकेको पीडा र त्यसको कारक तत्व त्यसै विषयमा निहित रहेको अवस्थामा त्यो अवस्था झन् डरलाग्दो ढंगले नआउला भन्न सकिन्न  हामी सबैलाई थाहा भएकै कुरा हो सिंगो मुलुक अहिले संक्रमणकालबाट गुजि्ररहेको छ  संक्रमणलाई व्यवस्थित गर्ने औजार अर्थात संविधानसभा भंग भएको छ  अर्को कुनै निर्वाचित निकायहरू छैनन्  अर्कोतर्फ मुलुकमा विद्यमान राजनीतिक दलहरू संस्थागत भइसकेका छैनन्  केही प्रमुख दलहरू विभाजनको डिलमा उभिएका छन्  केही दलहरूभित्र तीव्र असन्तुष्टि मौलाउँदै गएको छ  राजनीतिक रूपमा दुईपक्षीय वा बहुपक्षीय ध्रुवीकरण तीब्र बन्दै गइरहेको छ  यस्तो अवस्थामा शक्ति सन्तुलनको अवस्था कसको पक्षमा कस्तो बन्ने भन्न सक्ने अवस्था पनि छैन  यद्यपि राजनीतिक दलहरू सत्ता र शक्तिका लागि वैधानिकभन्दा अवैधानिक बाटो खोज्न तल्लिन देखिनु आफैमा दुःखद कुरा हो  
	संविधानसभा बनाम विधायिका संसद नरहेको अवस्थामा यतिवेला सरकारले राज्यका पक्षबाट प्रस्तुत गरिने दुईवटा महत्वपूर्ण अध्यादेश चर्चामा आएका छन्  पहिलो मनी लाउडि्रङसम्वन्धी र दोस्रो वाषिर्क बजेट  पहिलो अध्यादेश अन्तर्राष्ट्रिय वित्तीय कारोवारसँग सम्बन्धित छ जसलाई तत्काल नल्याउँदा मुलुकले बिभिन्न मुलुकहरूसँग गर्ने आर्थिक कारोवारहरूमा खासगरी बैंकिङ कारोवारमा गंभीर असर पर्ने हुन्छ  दोस्रो बजेटमा ढिलाइ हुँदा पर्ने असरको बारेमा भनिरहनु पर्दैन बजेट ढिलो पास हुँदा सम्पूर्ण विकास निर्माणको काम कसरी ठप्प हुन्छन् भन्ने कुरामा हामी सवै भुक्तभोगी छौं  वर्तमान सरकारका अर्थमन्त्रीले वाषिर्क बजेट बनाउनका लागि राष्ट्रिय सहमति नै खोजेको देखिन्छ  उनले पटकपटक त्यसका लागि आग्रह गरिरहेका छन्  तर विपक्षमा रहेका राजनीतिक दलहरू टसमस गर्न मानिरहेका देखिन्नन्  विघटित संविधानसभामा थाती रहेका मुद्दाहरूमा राजनीतिक सहमति नबनाइकन वा प्रधानमन्त्रीबाट घोषणा गरिएको अर्को संविधानसभाको निर्वाचन वा त्यसको सट्टा अर्को कुनै भरपर्दो विकल्पमा सहमति नभइकन प्रधानमन्त्रीले राजीनामा गर्ने अवस्था देखिंदैन  यस्तो परिस्थितिमा दलहरूबीच सहमति हुन नसक्दा र राष्ट्रपतिले अध्यादेशमा सहमति नजनाउने अवस्थामा मुलुक तत्काल मुठभेडमा जाने खतरा रहन्छ   
	मुठभेडको विकल्प राजनीतिक सहमति नै हो  राजनीतिक सहमति भन्नाले निम्नतम तहमा वैचारिक कार्यक्रमिक सहमति नै हो  विषयहरूको अन्तरवस्तुमा प्रवेश नगरिकन सहमति गर भन्नसक्ने ठाउँ हुँदैन  मिलमिल भनेर धेरैपटक धेरैले धेरैलाई भनिरहेको सुनिन्छ तर विषयमै प्रवेश नगरी मिल्न सक्ने ठाउँ हुँदैन भन्ने कुरा त चारवर्षे संविधानसभाको अभ्यासले समेत प्रष्ट पारेको छ  त्यसैले राजनीतिको समस्याको दीर्घकालीन समाधान गर्न र संविधान निर्माण गर्नका लागि राजनीतिक सहमति जुटाउन कसरत गर्न जरूरी भए पनि समय लाग्ने कुरामा दुईमत हुन पर्दैन  त्यसैले तत्काल गरिहाल्नुपर्ने काम र पछि गर्ने कामका बारेमा छलफललाई अगाडि सार्नु श्रेयस्कर हुन जान्छ   
	बजेटमाथि तत्काल छलफल थाल्न किन जरी छ  केहीलाई लाग्ला वा लागेको होला सरकार गिराउने वा राजीनामा गराउने उत्तम बाटो बजेट अड्काउँदा सम्भव हुन्छ  माथि उल्लेख गरियो त्यस्तो सम्भावना देखिंदैन  त्यसैले बजेटको बारेमा दलहरूबीच सहमति खोज्नैपर्ने हुन्छ  अन्य सहमतिपछि बजेट भन्न थाल्ने हो भने मुलुक सिधा अराजकतातर्फ धकेलिनेछ   
	हामी सबैले सुनेका छौ वा अनुभव गरिरहेका छौ विश्व अर्थतन्त्र दोस्रो विश्वयुद्धको बेलाको अवस्थाभन्दा पनि अप्ठ्यारोतिर धकेलिंदैछ  युरोपेली मुलुकहरूको साझा मुद्रा युरो लगभग कोल्याप्स हुनेगरी संकटग्रस्त हुनपुगेको छ  अधिकांश युरोपेली मुलुकहरू ऋणमा डुबेकाले उनीहरूले गर्ने वस्तु आयात घटनाका कारण विश्वब्यापी उत्पादनमा कमी आएको छ  भारत चीन र पूर्वी एसियाली मुलुकहरूको औद्योगिक उत्पादनमा ठूलो ह्रास आएको छ  अन्तर्राष्ट्रिय मुद्राकोषकी प्रमुख कृष्टिना लेगार्डले भनेकी छन् सन्  को दशकको बृहत मन्दीपछिको अहिलेका चार वर्ष ठूलो आर्थिक संकट देखापरेको छ  विश्वब्यापी रूपमा  करोड मानिसहरू बेरोजगार बनिसकेका छन्  सात करोड पचास लाख युवाहरू नयाँ कामको तलासमा लागेका छन्  त्यस्तै चेतावनी निवर्तमान हुनलागेका विश्वबैंकका अध्यक्ष रोवर्ट जोलिकको पनि रहेको छ  उनी थप्छन् युरोपको वित्तीय संकटको सोझो प्रभाव विकासशील देशहरूमा पर्नथालेको छ  जसलाई उनले स्पिल ओभर इफेक्ट भन्ने नाम दिएका छन्  अल्पकालीन ऋण लिएर गर्जो टार्नेभन्दा पनि भविष्य सुनिश्चित हुनेगरी विकासशील मुलुकहरूले पूर्वाधार विकास र मानवीय क्षमता अभिवृद्धिमा योजनबद्ध ढंगले लाग्नुपर्ने उनको सुझाव रहेको छ  विकासशील मुलुकहरूका बजारहरू यतिवेला अनिश्चित देखिएका छन्  मूल्यवृद्धिको चाप बढिरहेको छ  मानिसहरूको दैनन्दिनी कष्टकर बन्दै गइरहेको छ  दी गार्जियन जून     
	 देखि सुरु भएको मन्दीबाट अमेरिका पनि तंगि्रन सकिरहेको छैन  सन्  को पहिलो चौथाइमा अमेरिका आर्थिक वृद्धि जम्माजम्मी  दशमलव  मात्र हुनपुग्यो  गएको अपि्रल र मई महिनामा एउटा पनि कामदारले काम पाएनन्  अर्थात नयाँ रोजगारी सृजना हुनसकेन  सन्  मा झन् ठूलो आर्थिक मन्दी आउने संकेत देखिएको छ  अमेरिकी तथा युरोपको मन्दीले गर्दा चीनको निर्यात प्रबर्द्धन अर्थतन्त्र धेरै अर्थमा कमजोर हुने हो कि भन्ने आशंका देखिएको छ  अझै पनि उसले आफ्नो आन्तरिक बजारले उत्पादन बराबरको खपत उपभोग गर्नसक्ने अवस्था देखिएको छैन  नेतृत्व परिवर्तन हुँदा कस्तो खालको संक्रमण हुने हो भन्ने अनिश्चयताले पनि केही आशंकाहरू देखिएका छन्  संसारका अन्य क्षेत्रका अर्थतन्त्र पनि यी मूल मुलुकहरूको संकटले प्रभावित हुनु अस्वाभाविक हुँदैन  त्यसमाथि पनि मध्यपूर्वमा इजरायल र अमेरिका इरानको सम्भावित आणविक हतियारको कुरालाई लिएर तातिरहेका छन्  सम्भवतः सन्  ती मुलुकहरूबीच ठूलो तनाव हुने सम्भावना बढेको छ  इजिप्टको सर्वोच्च अदालतले नवनिर्वाचित संसद भंग गरिदिएको छ र मुवारकपक्षीय उम्मेदवार अहम्मद सफिकले राष्ट्रपतिको पदमा निर्वाचित भए भने पनि वा ब्रोदरहुडपक्षीय मोहम्मद मोर्सीले निर्वाचन जिते पनि फेरि द्वन्द्व चर्किने सम्भावना बढेको छ  त्यसो भएमा सन्  सम्म पुग्दानपुग्दा पेट्रोलियम पदार्थको भाउ अकासिने सम्भावना देखिन्छ  र यसले अझ विश्वब्यापी मन्दीलाई चर्काउने लगभग निश्चितजस्तो भएको छ   
	यस्तो विषम विश्व परिस्थितिमा नेपालले कसरी सामना गर्ने भन्ने सोच र वैकल्पिक उपायहरू खोज्न जरूरी भएको छ  हाम्रो मुलुक धेरै हिसावले विश्व अर्थतन्त्रसँग गाँसिएको छ  लाखौलाख युवाहरू मध्यपूर्वमा रोजगारीका लागि गएका छन्  त्यहाँ हुने अस्थिरता वा युद्धले तिनलाई रित्तो हात नेपाल फर्काउने सम्भावना रहन्छ  त्यस्तो स्थिति आइपरेमा नेपाली युवाहरूलाई राहतस्वरूप के गर्न सकिन्छ भनेर आजैदेखि सोच्नु आवश्यक छ  हामीकहाँ उद्योगधन्दाको अवस्था दिनप्रतिदिन खस्कंदो छ  जलस्रोतको विकास र विद्युत उत्पादनमा विगतमा लगानी प्राथमिकतामा नपार्नाले चर्को लोडसेडिङ बेहोर्नु परिरहेको छ  त्यसले गर्दा पेट्रोलियम पदार्थको आयात बढाएको छ  नेपालबाट गरिने सम्पूर्ण निर्यातले पेट्रोलियम पदार्थको आयातलाई धान्न सकिरहेको देखिंदैन  औद्योगिक उत्पादनको लागत मूल्य बढी हुनाले नेपाली बजारमा अन्य विदेशी वस्तुसँग प्रतिस्पर्धा गर्ने क्षमता कमजोर हुनु अस्वाभाविक हुँदैन  अझ ससाना उद्योगधन्दाहरू त बिजुलीको अभावमा बन्द हुनु अस्वाभाविक हुन्न  अझै पनि आवश्यक मात्रामा सडक लगायतका पूर्वाधारहरू निर्माण हुन सकिरहेका छैनन्  भएका पनि स्तरोन्नति गर्न सकिएको छैन  त्यसले पनि उपभोग्य सामग्रीको लागत मूल्य बढाउने नै हो  पूर्वाधारहरूको अभावमा आन्तरिक तथा बाह्य लगानी आकषिर्त गर्न सम्भव भइरहेको छैन  राजनीतिक अनिश्चितता तथा आर्थिक अराजकताको वातावरण सुरू भएपछि बाह्य लगानीको कुरा त परै जाओस् स्वदेशी पुँजीको पनि चोरबाटोबाट बहिर्गमन हुन थाल्छ   
	केही स्वनामधन्य अर्थशास्त्रीहरूले यो सरकारले सानो आकारको बजेट ल्याओस् वा  महिनाका लागि मात्र बजेट ल्याओस् भन्ने गरेको सुनियो कतिपयले त राष्ट्रपतिलाई यदि पूर्णकदको बजेट ल्याइयो भने त्यसमा सहमति नदिन सल्लाह दिएको पनि सुनियो  तर विगत केही वर्षदेखि पुँजीगत खर्च गर्न नसकिएको अवस्था त्यसकारण ग्रामीण तथा सहरी क्षेत्रमै पुँजी निर्माण हुन नसकेको अवस्था आफैंभित्र उत्पादन क्षमता घट्दा भुक्तानी सन्तुलन झन् बढ्तै पेचिलो बन्दै गइरहेको अवस्था  समयमा पूवार्धारहरू निर्माण गर्न नसक्दा आयोजनाहरूको मूल्य बढिरहेको अवस्था र अनियन्त्रित तवरमा बढिरहेको मुद्रास्फीतिको चाप घटाउनसमेत वित्तीय अनुशासन कायम गर्नुपर्ने अवस्था टड्कारो छ  राजनीतिक महत्वाकांक्षालाई उचाल्नैहुन्न भन्ने पक्षमा यो पंक्तिकार छैन  यद्यपि अन्तरविरोधहरूलाई मुठभेडमा लैजाने गरी खोचे थाप्न थालियो भने त्यस्तो महत्वाकांक्षाको सिकार आमजनता र स्वयं आफै पनि हुनसक्ने सम्भावना रहन्छ  त्यस्तो हुन नदिन र मुलुकलाई दीर्घकालीन अप्ठ्यारोमा धकेल्न नदिनका लागि पनि बेलैमा पूर्णकदको बजेट ल्याउन आवश्यक छ  त्यसका निम्ति सहमति खोजिनै पर्छ  सहमतिका लागि पहल गर्नु राज्यको दायित्व हो भन्ने कुरा बुझियोस्   
	 
"
