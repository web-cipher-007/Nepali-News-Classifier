"नक्कली संघीयता सक्कली केन्द्रीयता""पातालबाट आयात गरिएको जातीय संघका कारण नेपाल राष्ट्रको विभाजन हुने भो भनेर चिन्तित भएका नेपालीका लागि खुसीको खबर भन्दा हुन्छ यसलाई  माओवादी कांग्रेस एमाले र मधेसी मोर्चाका नेताहरू आफ्नो अडानमा दृढ रहिरहे भने राष्ट्रिय जनमोर्चासमेतले तिनलाई अभिनन्दन गर्दा हुन्छ ""
	पातालबाट आयात गरिएको जातीय संघका कारण नेपाल राष्ट्रको विभाजन हुने भो भनेर चिन्तित भएका नेपालीका लागि खुसीको खबर भन्दा हुन्छ यसलाई  माओवादी कांग्रेस एमाले र मधेसी मोर्चाका नेताहरू आफ्नो अडानमा दृढ रहिरहे भने राष्ट्रिय जनमोर्चासमेतले तिनलाई अभिनन्दन गर्दा हुन्छ  
	सामाजिक एवं आर्थिक कारणले नेपालमा यथाहालतमा नेताहरूले भाषण गरेजस्तो संघीयता काम लाग्दैन  नेपालका नेताहरूमा वर्तमानको कमजोर पछौटे र मगन्ते नेपाललाई आत्मनिर्भर बनाउने चेतना र आत्मविश्वास छैन  संघीयता उन्नत पुँजीवादको चेतना र व्यवहार हो भन्ने पनि तिनलाई थाहा छैन  नेपाललाई त्यो अवस्थामा पुर्याउन अहिले तीस चालिसे उमेरका युवा नेताहरूको नेतृत्व अनिवार्य हुन्छ भन्ने सत्य स्विकार्न पनि तिनीहरू चाहँदैनन्  पार्टी जुन भए पनि हाम्रा पाका नेताहरूको नेतृत्व कायम रहिरहुन्जेल अहिलेको भ्रष्टाचारी र दुराचारी राजनीतिको बोलवाला रहुन्जेल मुलुकको संरचनामा खासै फेरबदल नआउने भएछ  हाम्रा पाका नेताहरूको अयोग्यता र अकर्मण्यका कारण अहिलेको संविधानसभामा पौने दर्जन अपराधी माननीयको पगरी गुथेर बसिरहेका छन्  यस्ता अयोग्य नेताहरूका कारण जुन कुरामा हामी चिन्तित थियौं अब मुलुक त्यता जाँदैन भन्ने टुंगो हुनलागेको छ  अयोग्यताले पनि कहिलेकाहीं राम्रै काम गर्दोरहेछ  
	एक महिनादेखि संविधानसभाका नेताहरूका बीचमा शासकीय स्वरूपका बारेमा भएको बहस सुनिरहिएको  
	छ  सबैभन्दा ठूलो संसदीय दल माओवादी जनताबाट प्रत्यक्ष निर्वाचित कार्यकारी राष्ट्रपतिका पक्षमा उभिएको छ  माओवादी प्रस्तावको चर्को विरोध गर्ने नेपाली कांग्रेसले पनि पछिल्लो समयमा शक्तिशाली प्रधानमन्त्रीतिर मुन्टो फर्काएको छ  यो मुन्टो फर्काइले पनि संघीय लोकतान्त्रिक गणतन्त्रमा राष्ट्रपति र प्रधानमन्त्रीमा एउटा व्यक्ति चाहिं कार्यकारी हुने निश्चितै छ यदि माओवादीको मति उल्टिएन भने   
	संसद्को तेस्रो शक्तिका रूपमा उभिन पुगेको एमालेले प्रधानमन्त्री प्रत्यक्ष मतदानबाट निर्वाचित हुनुपर्छ भन्ने दाबी अगाडि सारेर उहिल्यै केन्द्रीय सत्ता नै बलियो हुनुपर्छ भन्नेे मान्यतालाई स्थापित गर्ने कोसिस गरिरहेको छ  पार्टीहरूका बीचमा विवाद भएजस्तो देखिन्छ  तर एमालेको आलंकारिक राष्ट्रपति र शक्तिशाली प्रधानमन्त्रीको आग्रह तथा माओवादीको प्रत्यक्ष निर्वाचित राष्ट्रपतिका बीचको निष्कर्षमा कुनै भेद छैन  जो भए पनि एउटालाई शक्तिशाली बनाउने भन्ने घोषणा हो यो  कांग्रेसले पनि एउटा केन्द्रीय नेतालाई शक्तिशाली बनाउने मुद्दाको विरोध गरेको छैन   
	कार्यकारी शक्तिशाली राष्ट्रपति कि प्रधानमन्त्री भन्ने विषयमा नेताहरू किन बाझिरहेका होलान् भनेर बुझ्न हामीजस्तालाई अलि अप्ठेरै पर्दोरहेछ  जो भए पनि एउटा व्यक्ति शक्तिशाली हुने न हो  संघीयताको सार भनेको समुदाय शक्तिशाली तथा केन्द्र कमजोर हुनु हो  यसलाई पिरामिड संरचना भन्दा हुन्छ  तल फराकिलो माथि साँघुरिएको  माटोसँग प्रत्यक्ष जोडिएका ग्राम र नगरपालिकालाई पिरामिडको जग भन्दा हुन्छ  त्यसैले संघीयताको सफलताका  
	लागि समुदाय अथवा समुदायसँग सिधै जोडिएका स्थानीय  
	निकायलाई सबैभन्दा शक्तिशाली बनाउनुपर्छ  आफ्नाबारेमा आफैं निर्णय लिने स्वतन्त्रता उनीहरूलाई प्राप्त हुनुपर्छ  वास्तविक संघीय प्रणालीमा केन्द्रले करको दर र दायरा तोक्दा पनि स्थानीय निकायसँग परामर्श गर्नुपर्छ   
	नेपालका नेताहरूले प्रस्ताव गरिरहेको प्रत्यक्ष निर्वाचित राष्ट्रपति या प्रधानमन्त्री जो भए पनि नेपालमा अब संघीयताको यो सिद्धान्तले काम गर्नेछैन  नेपाल त्यस्तो देश हो जहाँ संसद्बाट निर्वाचित प्रधानमन्त्रीसमेत निरंकुश भएको छ  नेपाल त्यस्तो देश हो जहाँ न्यायपालिकाको एउटा व्यक्तिको सनकमा कार्यपालिकाको स्वतन्त्रता हनन भएको छ  त्यसैले व्यक्तिलाई प्रदान गरिने सर्वोच्चता नेपालमा सधैंभरि एकल शासनको रङ बोकेर आएको छ  वर्तमानको सामन्ती चेतना भएसम्म यो निरंकुशताको सम्भावना सधैंभरि जीवित रहिरहन्छ  
	 देखि अहिलेसम्मको अस्थिर सरकारको पीडाले हाम्रा नागरिकहरूलाई पनि शक्तिशाली राष्ट्रपति या प्रधानमन्त्रीको पक्षधर बनाएको छ  हामीले गहिरिएर विश्लेषण गर्यौं भने आफ्नै अनुभवले हामीलाई निष्कर्ष दिनेछ  संसदीय व्यवस्थाका पहिला प्रधानमन्त्री गिरिजाप्रसाद कोइरालाले एकल शासनको अभ्यास नगरेका भए संसदीय व्यवस्था असफल हुने थिएन  यो सच्चाइको प्रमाण  मा गठन भएको दोस्रो सरकारको कार्यकालले पुष्टि गरिसकेको छ  तर यो दोस्रो सरकारलाई त संवैधानिक कू गरेरै खारेज गरियो  संसदीय मर्यादा पालन नगर्ने एकाध शक्तिशाली व्यक्तिका कारणले सिंगो संसदीय प्रणालीले नै जनआक्रोशको सामना गर्नुपरेकाले हामीले भोगिरहेको परिस्थिति हो  हामी राजनीति गर्नेहरूले कुन कुरो अप्ठ्यारो नमानी स्वीकार गर्नुपर्छ भने नेपालको संसदीय प्रणाली आफैं असफल भएको होइन पञ्चायती निरंकुशतन्त्रको उत्तराधिकारी भएका नेताका चरित्रका कारणले मात्रै संसदीय प्रणाली असफल भएको हो  प्रणाली आफैं असफल हुँदैन  अयोग्य नेताको हातमा फँसेपछि सबै प्रणाली असफल हुन्छन्  
	त्यही पञ्चायती निरंकुशतन्त्रको चेतना अहिले पनि राजनीतिक पण्डितहरूको दिमागमा किट भएर बसेको छ  दिमागमा लोकतान्त्रिक चेत नभएका हाम्रा आदरणीय एवं वृद्ध नेताहरूका कारण वर्तमानको लोकतान्त्रिक गणतन्त्र असफलतातिर उन्मुख भएको हो  व्यक्तिको भूमिकालाई बिर्सिएर गणतन्त्रमाथि असफलताको टीको पनि लगाउन खोजिँदै छ  लोकतान्त्रिक गणतन्त्रको स्थापना भएपछि उग्रवामपन्थी निरंकुशतावादी माओवादीले सरकार बनायो  दक्षिणपन्थी निरंकुशता र वामपन्थी निरंकुशता सारमा उस्तै हुन्छन्  त्यसैले तिनले एकअर्कालाई सहयोग गर्छन् र प्रजातान्त्रिक शक्तिलाई शत्रु ठान्छन्  यो सिद्धान्त मात्र होइन  यो हाम्रै नेपालको व्यवहार हो  संसद्का विरुद्ध माओवादीले राजासँग अघोषित कार्यगत एकता गरेकै हो  दुवैका विचार र निष्कर्षहरू अप्रजातान्त्रिक र निरंकुश भएको हुनाले नै एउटा कालखण्डमा राजा र माओवादीबीच एकता वार्ता सम्भव भएको हो  अहिले पनि राजतन्त्रसँग कार्यगत एकता गरेकामा पछुतो नमान्ने पार्टी गणतन्त्रको मुखिया भएपछि हाम्रो गणतन्त्र कसरी सफल हुन्छ   
	चाहे राष्ट्रपति होस् चाहे प्रधानमन्त्री जो शक्तिशाली भए पनि हाम्रो नेपालको शासन केन्द्रीय प्रणालीमै जानेछ अर्थात हामीले खेप्ने संघीयता संघीयताको सिद्धान्त  
	र व्यवहारविरोधी हुनेछ  शक्तिशाली केन्द्र कमजोर समुदाय  शासक केन्द्र शासित समुदाय  यस्तो संघीयताका जनक राजा महेन्द्र हुन् भन्ने जानकारी सबैमा हुनुपर्छ  राजा महेन्द्रले सिंगो नेपाललाई चौध अञ्चल पचहत्तर जिल्ला बीस पच्चीस नगरपञ्चायत र चार हजारजति गाउँपञ्चायतमा विभाजित गरेकै थिए  अञ्चल पञ्चायत जिल्ला पञ्चायत नगर र गाउँपञ्चायत पनि गठन गरिएकै थिए  तर ती सबै निकायहरू केन्द्रीय सत्ता मातहतका कर्मचारी मात्र थिए  वास्तविक शक्ति नारायणहिटी दरबारमा थन्किएको थियो र स्थानीय निकायहरू आदेश पालन गर्नाका लागि बाध्य थिए   
	अहिले पनि कार्यकारी राष्ट्रपतिको व्यवस्थालाई सभासदले रोज्ने हो भने एउटा तानाशाह शीतलनिवासमा बसेर देश हल्लाउन थाल्छ भने प्रत्यक्ष निर्वाचित प्रधानमन्त्रीलाई कार्यकारी बनाउँदा नयाँ जंगबहादुरको जन्म हुन्छ  हामी धेरैका मान्यजन वर्तमान बुढा नेताहरूको चेतना लोकतान्त्रिक गणतन्त्रको प्रजातान्त्रिक चेतनामा समाविष्ट हुनै सक्दैन  तपाईंहरूले सबै पार्टीका प्रमुख नेताहरूलाई भेला गरेर कार्यक्रम गर्नुहोस सबै दलका नेताहरूमा समुदाय शक्तिशाली हुने प्रणालीलाई अराजकता र केन्द्र शक्तिशाली हुने प्रणालीलाई प्रजातन्त्रको अग्रगमन भन्ने मानसिकतामा रुमल्लिएको चित्र छर्लङ्ग देख्नुहुनेछ  केन्द्र शक्तिशाली हुने सोच र राज्यको कार्यकारी प्रमुख सबैभन्दा शक्तिशाली हुनुपर्ने प्रस्तावले संविधानसभाबाट पारित हुने संघीयता यथार्थ संघीयताका विपक्षमा हुनेछ  समुदायलाई बलियो बनाउनुपर्ने सक्कली संघीयता हो भने टुप्पाको टाउको प्रमुख हुने बन्दोबस्त नक्कली संघीयता हो  
"
