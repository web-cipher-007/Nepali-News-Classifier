राजनीतिक भ्रष्टाचारको दुष्चक्रनवनियुक्त मन्त्रीका लागि सिंचाइ विभागमा राखिएको स्वागत "
	नवनियुक्त मन्त्रीका लागि सिंचाइ विभागमा राखिएको स्वागत कार्यक्रममा मन्त्री महेन्द्र यादवले जलउत्पन्न प्रकोप नियन्त्रणका कार्यक्रमबाट बजेटको  प्रतिशत र सिंचाइ सम्बद्ध परियोजनाबाट  प्रतिशत कमिसन चाहेको खुलेरै बताए  पार्टी चलाउन पैसा चाहिने उनको तर्क थियो  वर्षभरि खर्च गर्ने कार्यक्रमको फाइल जब मन्त्रालय पुग्नथाले मन्त्रीले अगि्रम रकम माग्नथाले  निर्माणकार्यको ठेक्का सम्झौता र भुक्तानी पाएपछि ठेकेदारबाट पाएको कमिसन मन्त्री सचिवसम्म भागबन्डा हुने प्रचलित परम्परा हो  तर कार्यक्रम स्वीकृतिकै लागि पैसा माग्नुले इन्जिनियरहरूलाई छक्क पार्यो  पैसा दिन नमान्नेलाई काज पठाउन थालेपछि इन्जिनियरहरू विद्रोहमै उत्रिए  
	ल स्वास्थ्य मन्त्रालय अन्तर्गतको एउटा समितिको बैठक राख्न अध्यक्षसमेत रहेका मन्त्रीसँग सल्लाह गर्दा मन्त्रीले समितिका पदाधिकारीहरूसँग जिज्ञासा राखे बैठकको अध्यक्षता गरेबापत मलाई के फाइदा हुन्छ  बैठकको तिथि तोक्न पटकपटक समय माग्दा पनि मन्त्रीको जिज्ञासा जारी रह्यो  समिति सम्बद्ध पदाधिकारीले बैठक राखेबापत मन्त्रीलाई दिने फाइदा भन्न नसकेका कारण राजेन्द्र महतो मन्त्री भएको सात महिनामा पनि बैठक बस्नसकेको छैन  
	ल केही अघि नेपाल प्रहरीको एसएसपी पदमा बढुवा पाउन तयार भएका केही प्रहरीलाई गृहमन्त्रीको निकट बताउनेले टेलिफोन गरी पार्टीका लागि भन्दै जनही  लाख रुपैयाँ माग गरे  बढुवा पाउने सम्भावित अधिकृतहरूले महानिरीक्षक आईजीपी लाई भेटेर गुनासो गरे   
	पछिल्लो समय सिंहदरबारदेखि गाउँसम्म भ्रष्टाचारको जालो फैलिएको छ  सिंहदरबार पस्ने केही झण्डावाल मन्त्रीदेखि गाउँवडासम्मका नेताकार्यकर्ता सबैले राजनीतिलाई एउटा राम्रो कमाउ उद्योगका रूपमा सञ्चालन गर्दैछन्  मागि उल्लेखित राजनीतिक भ्रष्टाचारका पछिल्ला केही दृष्टान्त हुन्  
	ट्रान्सपरेन्सी इन्टरनेसनल नेपालका कार्यकारी निर्देशक आशिष थापा विकसित मुलुकमा समेत राजनीति क्षेत्र बढी भ्रष्ट भएको सर्भेले देखाएको बताउँछन्  उनका अनुसार एक वर्षअघि  मुलुकको सर्भेका क्रममा यस्तो देखिएको थियो  तर विकसित मुलुकमा नेताले गर्ने भ्रष्टाचार नीतिगत निर्णय र ठूलठूला डिलमा सीमित हुन्छन् उनी भन्छन् अविकसित मुलुकमा सर्वत्र हुन्छ  फेरि विद्रोह र विद्रोहपछिको राजनीतिक संक्रमणकालमा भ्रष्टाचार बढ्ने गरेको अन्तर्राष्ट्रिय अनुभवले पनि देखाउँछ  
	राष्ट्रबैंकको वित्तीय जानकारी इकाइका सहायक निर्देशक हरि नेपालका अनुसार सम्पत्ति शुद्धीकरण नियन्त्रणसम्बद्ध अन्तर्राष्ट्रिय निकायले उच्च राजनीतिक तहलाई सम्पत्ति शुद्धीकरण गर्नसक्ने उच्च जोखिमयुक्त क्षेत्र मानेको छ  यसैले सम्पत्ति शुद्धीकरण र भ्रष्टाचार नियन्त्रण एकसाथ गर्ने प्रयास जारी छ उनी भन्छन्   
	समाजशास्त्री चैतन्य मिश्रका अनुसार राज्यकोष र राजाको कोष फरक नहुने मान्यता भएकाले  सालको प्रजातन्त्र अघिका राज्यकोषको दुरुपयोग भ्रष्टाचार हो कि होइन भन्ने कुरामा एकमत नहुन सक्छ  त्यतिबेला राजा अथवा कार्यकारी अधिकार पाएका श्री  ले गरेका राज्यकोषको दुरुपयोगलाई भ्रष्टाचार मान्ने कानुन थिएन  कर्मचारीतन्त्र सानो थियो  नेतृत्वले मोजमज्जा गरे पनि तल्लो तहलाई दण्डित भइने डर भएकाले भ्रष्टाचार तल्लो तहसम्म नफैलिएको बताउँंदै समाजशास्त्री मिश्र भन्छन् भ्रष्टाचार गरे सर्वस्वहरण देशनिकाला जस्ता कडा सजाय पनि हुन्थ्यो   
	तर पञ्चायतकालमा भ्रष्टाचारको पारो ह्वात्तै बढेको मिश्र बताउँछन्  दरबार पनि पैसा थुपार्नतिर लागेको र उसका निकटस्थहरूले शक्तिको दुरुपयोग गरी सम्पत्ति जोडे  तैपनि भ्रष्टाचार गर्न डर थियो उनी भन्छन् दरबारले थाहा पाए जागिर जान्छ भन्ने त्रासमा घूस खानुपथ्र्यो  डरका कारण कर्मचारी पेटी भ्रष्टाचारमा सीमित थिए तर अहिले सानो तहका कर्मचारीसमेत ठूलै भ्रष्टाचारमा संलग्न छन्  
	 सालको परिवर्तनपछि किसुनजी र गिरिजाबावु मोडलका दुईथरी राजनीति सुरु भयो  किसुनजी मोडलको राजनीतिमा कार्यकर्तालाई पैसा बाँड्ने काम हुन्थेन  तर गिरिजाबावु मोडलमा चाहिँ पैसा बाँडिन्थ्यो  गिरिजाप्रसाद कोइराला खराब थिएनन् उनीसँग निकट रहिसकेका एक प्रशासक भन्छन् तर राजनीति गर्न पैसा नभई हुन्न भन्ने उनमा थियो  त्यस यताका बाइस वर्षमा गिरिजाबाबु मोडल नै सफल ठहरिएको छ  
	प्राध्यापक मिश्र दण्डहीनताका साथै मूल्यमान्यताहीन राजनीतिका कारण अधिकांश नेताकार्यकर्ता भ्रष्टाचारमा लिप्त रहेको बताउँछन्  अख्यितार दुरुपयोग अनुसन्धान आयोगले लगाएको भ्रष्टाचार मुद्दाको सूचीले पनि मिश्रको तर्क पुष्टि गर्छ  विशेष अदालत स्थापना भएपछि अदालतले फैसला गरेका  मुद्दामध्ये  चिरञ्जीवी वाग्ले खुमबहादुर खड्का गोविन्दराज जोशी जयप्रकाश प्रसाद गुप्ता रविन्द्रनाथ शर्मा र गोकर्ण पौड्याल विरुद्ध मुद्दा दायर भएको थियो   पछि राजनीतिकर्मीमाथि मुद्दा नचलाएको अख्तियारले यसै वर्षमात्र रंगेहात समातिएका सभासद डोलबहादुर कार्कीमाथि मुद्दा चलाएको छ  सभासदहरू बीपी यादव गायत्री साह र शिवपुजन रायमाथि रातो पासपोर्ट दुरुपयोग गरी भ्रष्टाचार गरेको अभियोगमा मुद्दा दायर भएको छ  
	अख्तियारका प्रवक्ता ईश्वरी पौडेल आयोगको आफ्नै सीमितताका कारण नेतामाथि कम मुद्दा लागेको बताउँछन्  उनका अनुसार कानुनले सार्वजनिक ओहदामा बसेका विरुद्धमात्र कारबाही गर्नसक्ने भएकाले धेरै नेता अख्तियारको दायरामै पर्दैनन्  यसबाहेक मन्त्रिपरिषदको निर्णयमा अख्तियार प्रवेश गर्न सक्तैन  मन्त्रीले गर्नसक्ने निर्णय मन्त्रिपरिषदबाट गराउने चलन बसेको छ उनी भन्छन्  फेरि सम्भवतः आफै फन्दामा परिने त्रासका कारण राजनीतिक नेतृत्वले अख्तियारलाई कमजोर बनाइरहेका छन्  करिब पाँच वर्षदेखि प्रमुख आयुक्तविहीन आयोग दुई वर्षयता कर्मचारीकै भरमा छ  दातृ निकायले सहयोग रोकिदिने भएकाले मात्र हो पौडेल भन्छन् नत्र अख्तियारमा उहिल्यै भोटेताल्चा लागिसक्थ्यो   
	नेताले गर्ने भ्रष्टाचार दुईथरीका छन्सार्वजनिक ओहदामा रहेकाले पदको दुरुपयोग गरी भ्रष्टाचार गर्छन्  मन्त्री पदमा पुगेपछि अधिकांशले सम्पत्ति जोड्छन्  तर कुनै सार्वजनिक पदमा नरहे पनि धेरै नेता मालामाल भइरहेका छन्  सार्वजनिक ओहदामा नरहनेले दलाली गरी कमाउँछन् खनाल भन्छन्  ओहदामा नरहे पनि सम्पर्क र प्रभाव प्रयोग गरी सरुवा गराउने र ठेक्कापट्टा दिलाउने गरेर तिनले पैसा कमाइरहेका छन्   
	ठेक्कापट्टा नीतिगत निर्णय र सरुवामा ओहदावालले भ्रष्टाचार गर्ने प्रमुख ठाउँ हुन्  विकास निर्माणका काममा ठेक्कापट्टा गर्दा अगि्रम कमिसन संस्थागत छ  भौतिक योजना तथा निर्माण सिंचाइ स्थानीय विकास लगायतका मन्त्रालयमा ठेक्कापट्टामै ठूलो आम्दानी हुन्छ  निर्माणको ठेक्कापट्टामा  प्रतिशतसम्म कमिसनको परम्परा छ  ठेक्का सम्झौता गर्दा  प्रतिशत अगि्रम भुक्तानी दिने चलन छ  कानुनमा अगि्रम रकम दिनुपर्ने बाध्यात्मक प्रावधान नभए पनि आफूलाई कमिसन आउने भएकाले कानुनसरह दिने थिति बाँधिएको छ  सामान खरिद गर्दा बजार भाउभन्दा धेरै मोलमा खरिद गरी भ्रष्टाचार हुन्छ  सरुवा नेताको पैसा कमाउने प्रमुख हतियार बनिसकेको छ  धेरै घूस खान पाइने ठाउँमा सरुवा गर्दा अगि्रम पैसा पाइन्छ  सरुवा भइसकेपछि पटकपटक पैसा आउने भएकाले सरुवामा निकै चासो रहने गरेको हो  
	सहयोगी स्वकीय सचिव  
	मन्त्रीले गर्ने भ्रष्टाचारमा स्वकीय सचिव सहयोगी रहँदै आएका छन्  मन्त्रीको तर्फबाट घूसको कुरा मिलाउने र लिने काम स्वकीय सचिवले गर्छन्  पचास हजार रुपैयाँ घूस लिँदालिँदै अख्तियारद्वारा पक्राउ परेका वन राज्यमन्त्री लक्ष्मण मेहताका स्वकीय सचिव नागेन्द्रप्रसाद यादव एउटा उदाहरणमात्र हुन्  लामो समय गिरिजाप्रसाद कोइरालाका पीए रहेका गोकर्ण पौडेल अदालतमा अकुत सम्पत्ति आर्जनको मुद्दा खेपिरहेका छन्  
	मन्त्रालयमा मन्त्रीलाई सघाउन निजामती अधिकृतको नेतृत्वमा निजी सचिवालय रहे पनि निजी सचिव भूमिकाविहीन हुन्छन्  तर स्वकीय सचिवचाहिँ मन्त्रालयको सचिवलाई समेत आदेश दिइरहेका हुन्छन्  घूसको काम गर्नपर्ने भएकाले मन्त्रीले आफ्ना नाता वा दलका विश्वस्तलाई मात्र स्वकीय सचिव बनाउँछन्  जस्तो ः स्वास्थ्यमन्त्री राजेन्द्र महतोका पीए उपेन्द्र उनका भतिजा हुन्  अख्तियार प्रवक्ता पौडेल स्वकीय सचिवलाई मन्त्रीको निवासमै सीमित गर्नुपर्ने बताउँछन्  सरकारी अधिकृत निजी सचिव भइसकेपछि स्वकीय सचिवको काम छैन उनी भन्छन्  
	लगानी कहाँ  
	नेता धनी भए पनि पार्टी गरिब भएको पूर्व अर्थसचिव तथा प्रधानमन्त्रीका प्रमुख आर्थिक सल्लाहकार रामेश्वर खनाल बताउँछन्  कांग्रेसको पार्टी कोष सम्भवतः कहिल्यै बलियो भएन  पार्टीको केन्द्रीय कार्यालय निर्माण गर्न पनि उसलाई धेरै वर्ष लागेको थियो  एक समय धनी मानिएको एमाले पहिलेको अवस्थामा छैन  मूलधारको राजनीतिको सुरुवातमा पार्टीको नाममा सम्पत्ति जोडेको माआवादी पनि पहिलेको अवस्थामा छैन  पार्टी धनी भए नेता बलिया हँुदैनन् खनाल भन्छन् यसैले आफै धनी भएर नेतृत्वमा टिकिराख्ने प्रवृत्ति विकास भएको छ  
	पार्टीका लागि भनेर लिएको पैसा व्यवसायीलाई सापटी दिने वा अप्रत्यक्ष साझेदारको रूपमा लगानी गर्ने प्रवृत्ति छ  एकाएक धनाढ्य भएकाहरू नेताको पैसा चलाएर धनी देखिएका हुन् खनाल भन्छन्  मोल अकासिए पनि मुलुकमा सुनको माग उच्च छ  अहिले राष्ट्रबैंकले उपलब्ध गराइरहेको दैनिक  किलो सुन व्यवसायीलाई अपुग छ  महँगिए पनि सुनको खपत उच्च हुनुमा एउटा कारण कालो धन सुनमा लगानी हुनु हो  राजधानीमा खपत हुने सुनको एक चौथाइका  प्रतिशत ग्राहक नेता हुन् सुन व्यवसायी संघका एक पदाधिकारी भन्छन्  पहिला भ्रष्टाचारको पैसा घरजग्गामा लगानी गर्ने वा बैंकमै बचत गर्ने चलन थियो  तर अख्तियारले  सालमा सम्पत्तिको खोजी गरी अकुत सम्पत्ति आर्जन गरेको भन्दै मुद्दा लगाएपछि आफ्नोमात्र होइन कानुनले आफन्तको दायरामा पारेका नातेदारको नाममा सम्पत्ति जोड्ने क्रम टुटेको छ  बरु सुन वा नगदै बैंक लकरमा राख्ने चलन बढ्दै गएको छ  यसबाहेक कानुनले आफन्तको परिभाषामा नपारेकाको नाममा अचल सम्पत्ति जोड्ने चलन विकास भएको छ  छोरीकी साथीको मितिनीको नाममा जग्गा जोडेको पनि देखियो अख्तियार प्रवक्ता पौडेल भन्छन्  
	जिल्लामा पनि मालामाल  
	सार्वजनिक ओहदामा नबसेका जिल्ला तहका नेता पनि मालामाल हुनथालेका छन्  गिट्टीबालुवा रक्तचन्दन स्थानीय काठ यातायात सिन्डिकेट जिल्ला तहका नेताको आम्दानीको रूपमा रहेको छ  यस्ता व्यवसायमा कतिपय नेता अप्रत्यक्ष लगानीकर्ता साइलेन्ट पार्टनर छन्  विवादित जग्गाको कारोबारमा नेतालाई संलग्न गराउने चलन छ  जस्तो ः विराटनगरमा पर्शुराम बस्नेतको समूहले सिन्डिकेटमा पूर्वको ठेक्कापट्टा भागबन्डा गरिरहेको थियो  मोरङका एसपी प्रद्युम्न कार्कीका अनुसार टेन्डर हुने असोजपुस महिनामा विराटनगरका दादाले  करोड रुपैयाँ असुल गर्थे  यसको अंशियार प्रभावशाली नेता हुन्थे  मोरङ र झापा जिल्लाका सीमावर्ती क्षेत्रबाट सुपारी र खाद्यान्नको संगठित तस्करी फस्टाएको थियो  खाद्यान्न अत्यावश्यक वस्तु भएकाले आँखा चिम्लिने उच्च तहको अघोषित नीति रह्यो  तर ती वस्तुसँगै उच्च भन्सार महसुल रहेका मोटरपार्टस सर्टिङसुटिङ पनि भित्रिन्थे  अवैध तस्करीमा एकाधिकार जमाएका विराटनगरका असगर मियाँ पनि दलको स्थानीय तहको आर्थिक स्रोतको रूपमा थिए   
	जिल्लामा ठूला दलहरूले प्रहरी जिल्ला प्रशासन मालपोत सरकारी वकिल कार्यालय अदालतमा डिल गर्नेगरी नेतालाई जिम्मेवारी बाँडफाँड गरेका हुन्छन्  जनताले ती कार्यालयमा पुग्नपरे आफू निकटको पार्टीको सम्बद्ध नेता अघि लाएर जाने चलन छ  यसरी गएर काम गराएबापत नेताले खाजा खर्च लिने चलन पुरानो हो  कानुनले नमिल्ने काम छ भने नेताले विचौलियाको काम गरी मिलेमतोमा काम गराउँछन्  तर सजिलै हुने काममा पनि चौतारोमा पीडितलाई राखेर प्रहरी हाकिमलाई भेटेर तिनकै नाममा आफै पैसा लिने गर्छन् एसएसपी गणेश केसी अनुभव सुनाउंँछन्  
	राम्रो काम गर्दा नेता असन्तुष्ट  
	राजनीतिक तह भ्रष्टाचारको दलदलमा रहेकाले कुनै कर्मचारीले भ्रष्टाचार नियन्त्रण हुने कार्यसम्पादन गर्दा नेतागण असन्तुष्ट हुने गरेका छन्  वैदेशिक रोजगारी विभागको संस्थागत भ्रष्टाचार नियन्त्रण गर्न खोज्दा महानिर्देशक पूर्णचन्द्र भट्टराई मन्त्रालयमा तानिएनन् मात्र बस्ने कुर्सीसमेत नदिएर उनको हुर्मत लिन खोजियो   
	गृहमन्त्री विजयकुमार गच्छेदारले राम्रो काम गरेको भनेर स्थानीय स्तरमा वाहवाही पाइरहेका पर्सा र मोरङका प्रहरी प्रमुखको नामै लिएर सुरक्षासम्बन्धी बैठकमा आलोचना गरे  जनतामाथि बुट बजारेर दमन गरी तिनले आफूलाई चर्चामा ल्याउने काम गरिरहेका छन् मन्त्रीलाई उद्धृत गर्दै बैठकका एक सहभागी भन्छन्  केही अघि तालिमरत डीएसपीहरूलाई पूर्व गृहमन्त्रीको हैसियतमा कक्षा लिन गएका एमाले नेता केपी ओलीले पनि राम्रा भनेर चर्चित एसपीहरूको आलोचना गरेका थिए  उनको आलोचनाको तारो बनेका थिए विराटनगरमा पर्शुराम बस्नेतलेको सञ्जाल तोड्ने एसपी प्रद्युम्न कार्की   
	जनताका प्यारा बनेका प्रहरी अधिकृत नेताको लागि किन आँखाको कसिंगर भन्ने बुझ्न एउटा उदहारण काफी हुन्छ  बुटवलमा घोषे राजु नामले चर्चित राजु श्रेष्ठले चलाएको जुवाको खालमा प्रहरीले छापा मार्दा  लाख रुपैयाँसहित सहरका केही प्रतिष्ठित समातिए  जुवा सञ्चालकका घरमा महाधिवेशनताका केपी ओली बास्ा बस्थे  टोपबहादुर रायमाझीको बुटवल भ्रमण उनलाई नभेटी पूरा हुँदैन  रूपन्देहीका एसपी रविन्द्र रेग्मीले घोषे राजुलाई कारबाही नगरी छाड्न शक्तिकेन्द्रहरूबाट आएको दबाब टेरेनन्  कांग्रेसको मुस्लिम संघको केन्द्रीय सदस्य तथा मर्चवार क्षेत्रमा कांग्रेस हस्ती यमराज सिंहको नाममा जबर्जस्ती पैसा असुल्ने कार्यमा लागेको पाइयो  पक्राउ गरेपछि कांग्रेस उनीसँग रिसाए  जनता सोझै सरकारी कार्यालयमा आएर आफ्ना पीडा पोख्न डराउँथे  एसपी रेग्मीका अनुसार प्रहरीले सोझै पीडितको कुरा सुन्न थालेपछि नेता असन्तुष्ट भए   
	तराईका कतिपय जिल्लामा प्रहरीले राम्रो काम गर्दा पार्टीका जिल्ला तहका नेता असन्तुष्ट भएको एमाले नेता सुरेन्द्र पाण्डे बताउँछन्  खासगरी जिल्ला तहका नेताको काम भनेको गाउँगाउँबाट सरकारी कार्यालयको कामकाज मुद्दामामिला लिएर आइपुग्ने पार्टी समर्थकलाई बोकेर सम्बद्ध कार्यालयमा पुर्याई काम गराइदिनु हो  कतिपय नेताले यसबापत आफ्नो खर्च पनि उठाउने गर्छन्  तर प्रहरीले जनतालाई सोझै सम्पर्क राख्न आह्वान गरेपछि ती नेताहरू रिसाएको पाण्डेले बताए  तर यसको लागि पद्धति दोषी भएको पाण्डे बताउँछन्  उनका अनुसार सरकारी संयन्त्रबाट गरिब निमुखाको काम नहुनाले पार्टीका नेता समात्ने चलन बसेको हो  यस्तो चलनले गर्दा सर्वसाधारणलाई सरकारी कार्यालयमा पुर्याउनु नेताको प्रमुख काम हुनथाल्यो  सरकारी संयन्त्रले काम गर्न थाल्ने हो भने पार्टीका नेताले संगठन विस्तारका लागि रचनात्मक भूमिका खोज्ने उनको तर्क छ  
	राजनीतिक संरचनामै समस्या  
	भ्रष्टाचार बढ्नुमा राजनीति नेतृत्वमा भ्रष्टाचार नियन्त्रण गर्नुको सट्टा सक्दो कमाउने लालसा भ्रष्टाचार नियन्त्रण निकायको कमजोरी लगायतका यावत कुरा त छँदैछन्  सभासद गगन थापाका शब्दमा हाम्रो राजनीतिक संरचना नै यस्तो छ कि यसले भ्रष्टाचार नियन्त्रणभन्दा पनि मलजल गरिरहेको छ  उनका अनुसार राजनीतिक दलमा केन्द्रीय नेता र जिल्ला नेताबीच संरक्षक र संरक्षितको सम्बन्ध छ  यस्तै सम्बन्ध जिल्ला तहका नेता र गाउँस्तरका कार्यकर्ताबीच छ  संरक्षकले परेको बेला सघाउन नसके संरक्षित रिसाउँछ  कसैले जागिरको सिफारिस गरिदे भन्ला कसैलाई ठेक्का चाहिएला कोही मापसेको कारबाहीमा परेको होला उसले संरक्षकलाई गुहार्छ थापाको अनुभव छ यस्तो बेला सघाउन इन्कार गरे ऊ दुश्मनी हुन्छ प्रयास गरे पनि सघाउन नसके संरक्षितले साथ छोड्छ  यदि मन्त्री पदमा छ भने त संरक्षितलाई बेलाबखत खर्चबर्च लिनेदिने संस्कारसमेत छ  यसैले नाजायज कुरामा पनि सिफारिस गरी संरक्षितलाई रिसाउने अवस्था आउन नदिन संरक्षक बाध्य हुन्छ   
	कांग्रेसमा महासमिति महाधिवेशन प्रतिनिधि जिल्ला कार्यसमिति क्षेत्रीय अध्यक्ष भातृ संगठनका गरी करिब  हजार सक्रिय होलान्  नाजायज काममा कसैको सिफारिस गर्दिन भनेर बस्ने हो भने कांग्रेसको केन्द्रीय पदमा चुनाव जित्न गाह्रो छ  अरु ठूला दलको अवस्था पनि भिन्न छैन उनी थप्छन् संरक्षित केही हजारको लागि सिफारिस नगर्ने हो भने केन्द्रीय नेतामा स्थापित हुन गाह्रो छ   
	बावुराम भट्टराईले प्रभु साह र बालकृष्ण ढुंगेललाई बचाउन जसरी नाइटोदेखि जोड लगाए यस्तै राजनीतिक संरचनाको कारण हो  यस्तै राजनीतिक संरचनाका कारण प्रधानमन्त्री भट्टराईले जनदबाबका बाबजुद साह र ढुंगेललाई जोगाउनुपरेको बताउँछन् सभासद थापा  पार्टीमा बलियो हुन एसएमस भोटिङ गर्ने जनता होइन साह र ढुंगेलजस्ता नेता चाहिन्छ उनी थप्छन्  नेता तथा कार्यकर्ताबीच संरक्षक र संरक्षितको सम्बन्ध नटुटाई राजनीतिक भ्रष्टाचार नियन्त्रणको कुरा गफमै मात्र सीमित हुने उनी बताउँछन्  
	राजतन्त्रदेखि गणतन्त्रसम्म उस्तै 
	रामेश्वर खनाल को को  
	टिप्पणी 
	 
	राजतन्त्रात्मक प्रणालीमा कर्मचारीले गल्ती गरे आँखा चिम्लिने गरेको पाइन्छ किनभने कर्मचारी स्वाभिमानी भए स्वार्थ पूरा हुँदैन  गल्ती पत्ता लागे पनि चुपचाप बस्यो त्यसैको आडमा आफ्नो स्वार्थको काम गरायो   
	राणाकालमा यस्तो प्रवृत्ति व्यापक थियो  भाइभारदारको बलबुतामा चलेको शासनमा कर्मचारीतन्त्र स्वाभिमानी भए अप्ठ्यारो पर्छ भन्ने कुरामा राणा सजग थिए  तिनले कर्मचारीलाई एक हदसम्म गल्ती गर्न दिएर नूर गिराउँथे  कर्मचारीलाई धनको नजिक पारिदिने गरिन्थ्यो  गलत तरिकाले धन आर्जन गरे आँखा चिम्लिने गरिन्थ्यो  संस्थागत रूपमा कर्मचारीले राज्यकोषबाट सोझै तलब पाउँथेनन्  ठेक्कामा कर भन्सार संकलन हुन्थ्यो  बचेको रकम तिनको तलब हुन्थ्यो  मुखिया जिम्मावालले मालपोत उठाएर निश्चित रकम राज्यलाई दिई उब्रेको आफै राख्थे  
	अनियमिततामा कारबाही गर्न शक्तिशाली कुमारीचौक अड्डा थियो  कारबाही गर्नुपरे आम्दानी र खर्चको विवरणको आधारमा कारबाही गरिन्थ्यो  कुमारीचौक अड्डाले लेखापरीक्षणका साथै गल्ती देखिए कारबाही गथ्र्यो  अहिलेको महालेखापरीक्षक र अख्तियार दुरुपयोग अनुसन्धान आयोग र विशेष अदालतको अधिकार कुमारीचौक अड्डामा थियो  कुमारीचौक अड्डाको कारबाही हेर्दा भ्रष्टाचारमा शून्य सहनशीलता अपनाए जस्तो देखिन्छ  तर वास्तविकता त्यस्तो थिएन  आफूले नरुचाएकामाथि कारबाही गर्न यसको प्रयोग गरिन्थ्यो  आदिकवि भानुभक्त आचार्य पनि कुमारीचौक अड्डाको तारेख धाउनेमा थिए  सामान्य त्रुटि भए पनि ठूलो दण्ड दिएको पाइन्छ  तर राणाको कृपादृष्टि पाउने कारबाहीमा पर्थेनन्  कच्चा नछोडनु जम्मा नजोड्नु भनिन्थ्यो  आम्दानीको फेहरिस्त तयार पारे पनि कुल जम्मा जोड्न पाइन्थेन  किनकि कुल आम्दानी थाहा पाए बचत पनि थाहा हुनसक्थ्यो  अनि दुरुपयोग थाहा हुनसक्थ्यो   
	यसैले प्रणालीगत रूपमै भ्रष्टाचारलाई नजरअन्दाज गरेको देखिन्छ   
	 सालमा निजामती र प्रशासनिक कारबाही नियमित गर्ने ऐन बनेपछि नीति सुधारको सुरुवात भयो  तर त्यसलाई कार्यान्वयन र संस्थागत गर्ने गति सुस्त भयो  शासन व्यवस्था टिकाइराख्न पैसा चाहिन्छ भन्ने मान्यता भित्रियो  त्यसक्रममा प्रयोग भएका कर्मचारीले मह काढ्दा हात चाटे  यो क्रम  देखि  सम्म चल्यो  तर आम नागरिकलाई प्रत्यक्ष प्रभाव पर्नेगरी ठूलो स्केलको भ्रष्टाचार भएन  
	गलैंचा काण्ड र डलर काण्ड पञ्चायतका ठूला भ्रष्टाचारका नमुना हुन्  दरबारको संरक्षणमा भ्रष्टाचार भएको खुलासा भएकाले अरुलाई मुर्गा बनाइयो  गलैंचा काण्डमा हर्क गुरुङजस्ता निर्दोष व्यक्ति फसे  उनलाई परिबन्दमा पारियो  शासन दिगो बनाउन भ्रष्टाचार गरिन्थ्यो  तर कसैलाई पाखा लगाउन परे कारबाहीको अस्त्रका रूपमा पनि यसको प्रयोग गरिन्थ्यो  भ्रष्टाचारमुक्त कर्मचारीतन्त्र भए नाजायज काम मान्दैन भन्ने मान्यताबाट निर्देशित भई कर्मचारीलाई दास बनाइराख्ने राणाकालीन प्रवृत्ति पञ्चायतको पनि आदर्श बन्यो  तर राजनीतिक वृत्तभन्दा कर्मचारीतन्त्रमा भ्रष्टाचारको आकार ठूलो थियो  मन्त्री र सचिव दुवैको नियुक्ति दरबारले गथ्र्यो  सचिव स्थायी प्रणालीबाट आउने भएकाले ती दरबार निकट हुन्थे  मन्त्रीले गडबड गर्न खोजे दरबारमा रिपोर्ट हुन्थ्यो  यसैले मन्त्री भ्रष्टाचार गर्न डराउँथे  पञ्चायतमा ठूलो भ्रष्टाचार जनमत संग्रहमा भयो  बहुदल हराउन वनफँडानी गरियो  पहेंलोलाई जिताउन इन्कार गरेको निहुंँमा तत्कालीन अर्थसचिव देवेन्द्रराज पाण्डेले राजीनामा गरे   
	 मा बहुदल आए यताका प्रजातान्त्रिक सरकारबाट सत्तामा पुगेका नेता सुरुमा आफै भ्रष्टाचार गर्न जान्दैनथे  सत्तामा पुगे अवाञ्छित लाभ पाइन्छ भन्ने विश्वास पनि थिएन तिनमा  जनतालाई सेवा दिएर खुसी बनाउनसके मात्र सत्तामा टिकिन्छ भन्ने मान्यताबाट निर्देशित थिए  तर बहुदल आएको केही वर्षमै तिनीहरू प्रजातन्त्र र दलीय सिद्धान्त विपरीत गलत आचरणमा अभ्यस्त हुनथाले  सुरुमा कर्मचारीतन्त्रमा आश्रति नेतालाई दरबारलाई रिझाएर जागिर खाइरहेका कर्मचारीले नै भ्रष्टाचारको चास्नी चखायो  अनि त हाम्रा नेतामा भ्रष्टाचार लतको रूपमा विकास भयो  
	कर्मचारीतन्त्रले के बुझ्यो भने मन्त्रीको इच्छा पूरा गर्नुपर्छ र इच्छा खरिद गर्नुपर्छ  यस्तो प्रवृत्ति  देखि फस्टाएको हो   मा आइपुग्दा पद बोलकबोलमा खरिदबिक्री हुनथ्ााल्यो  यस्तो प्रवृत्तिको उत्कर्ष  मा देखियो  रिक्त पद पहिला नै खरिदबिक्री हुनथाले  लोकसेवा आयोगमा रिक्त पदमा नियुक्तिका लागि लिएको पैसा फिर्ता गरेको घटना सार्वजनिक भयो  सत्ता अस्थिर थियो  प्रहरी र सशस्त्र प्रहरीको भर्नामा पनि यस्तै देखियो  हेल्थ असिष्टेन्ट रेन्जरको नियुक्तिमा पनि देखियो  संस्थान र गुप्तचरमा यही भयो   सम्म पैसा लेनदेन स्वकीय सचिवले  
	गर्थे  त्यसपछि विचौलियामार्फत हुनथाल्यो  विचौलियाले त सरुवाबढुवामा रुचि नलिई बसेको कर्मचारीलाई पनि उकास्न थाले  सहसचिवलाई सचिव बन्नुपर्छ भनेर विचौलिया उक्साउन थाले  सिंहदरबारमा छ्यापछ्याप्ती विचौलियाको सक्रियता देखिन थाल्यो  राजनीतिक दलमा माथि उक्लिन नसकेको कार्यकर्ता माथि पुगेर तल झरेको नेता विचौलियाको भूमिकामा रहे  तिनलाई काठमाडौंमा गुजारा चलाउनुपर्ने थियो  गाडी चढेर दुईचारजना अघिपछि लाएर नेता देखिनु थियो  
	 पछि सरुवाको काम कर्मचारी युनियनले गर्न थाले  संगठित भएकाले तिनको सूचीअनुसार नहुने बित्तिकै सचिवलाई दुव्र्यवहार गर्न थाले  मन्त्री र प्रधानमन्त्रीसँग ठाडठाडै बाझ्न सक्ने भए  अब त पार्टी र नेताका लागि पैसा उठाउने माध्यम कर्मचारी युनियन हुनथालेका छन्  सरुवा पार्टीको आर्थिक स्रोत हुनुचाहिं प्रशासनिक सुधारमा ठूलो धक्का हो  रकमका हिसाबले ठेक्कापट्टामा बढी भ्रष्टाचार हुन्छ तर सरुवामा सर्वत्र छ  सुशासनको हिसाबले सरुवाको भ्रष्टाचार गम्भीर छ  
	प्रधानमन्त्रीका प्रमुख आर्थिक सल्लाहकार खनालसँगको कुराकानीमा आधारित  
	 
	 
	 
	
"
