चीनमा पाँचौं पुस्ताऐतिहासिक परिभाषाको आँखाबाट हेर्ने हो भने जस्तो अर्थतन्त्रको राज्यद्वारा गरिने "
	ऐतिहासिक परिभाषाको आँखाबाट हेर्ने हो भने जस्तो अर्थतन्त्रको राज्यद्वारा गरिने व्यवस्थापन आयको राज्य नियन्त्रित वितरण तथा बौद्धिक गतिविधिमाथि पूर्णरूपमा राज्यको नियन्त्रण चीन साम्यवादी देश होइन  जियाङ जेमिनले सन्  को सुरुमा कम्युनिष्ट पार्टीको आधार विस्तार गर्न तीन प्रतिनिधित्वको सिद्धान्त ल्याएर निकै सुधारहरू गरेका पनि हुन्  तर कम्युनिष्ट पार्टीले राजनीतिक शक्तिको एकलौटी नियन्त्रण गरेको अर्थमा भन्ने हो भनेचाहिं चीन साम्यवादी मुलुक नै हो   
	 हेनरी किसिञ्जर माक्र्सवादमा आस्था र समाजवाद तथा साम्यवादमा विश्वास एउटा कम्युनिष्टको राजनीतिक आत्मा तथा आध्यात्मिक आधार हो जसले उसलाई कुनै पनि अग्निपरीक्षाको सामना गर्न सक्ने बनाउँछ  यसलाई अझ सुन्दर शब्दमा भन्ने हो भने आदर्श तथा विश्वास नै कम्युनिष्टहरूको आध्यात्मिक क्याल्सियम हो  यदि कसैमा यो आदर्श र विश्वास छैन या डग्मगाएको छ भने पक्कै पनि त्यहाँ आध्यात्मिक क्याल्सियम पनि हुने छैन अन्ततः उसको हड्डी नै लुलो हुनेछ   
	 सी जिनपिङ चिनियाँ कम्युनिष्ट पार्टीको हालै सम्पन्न अठारौं महाधिवेशनले लामो समयसम्म चीन र विश्वलाई समेत प्रभाव पार्ने भएकाले यसलाई यो वर्षकै महत्त्वपूर्ण घटनाका रूपमा हेरिएको छ  प्रायः बन्दकोठामा सम्पन्न हुने नेताहरूले औपचारिक अन्तर्वार्ता नदिने प्रेस सम्मेलनमा समेत प्रश्नोत्तर गर्न नपाइने बन्दशैलीको कम्युनिष्ट पार्टीको महाधिवेशनले यति धेरै चर्चा सम्भवतः कहिल्यै पाएको थिएन   
	अमेरिकी राष्ट्रपतीय निर्वाचनको परिणाम निस्केको भोलिपल्टै सुरु भएको यो महाधिवेशनबारे पश्चिमा सञ्चार जगतले देखाएको चासोलाई हेर्दा विश्व रंगमञ्चमा चीनको स्थान र महत्त्व मापन गर्न सकिन्छ  महाधिवेशन नसकिँदै युरोपमा सार्वजनिक गरिएको एउटा अध्ययनअनुसार चीन सन्  सम्ममा अमेरिकी अर्थतन्त्रलाई उछिनेर विश्वको पहिलो नम्बरको अर्थतन्त्र बन्नेछ  चीन आगामी दशकपछि विश्व महाशक्ति अमेरिकाको समानान्तर केन्द्र साँच्चै बन्ने निश्चित छ  समानान्तर केन्द्रको अर्थ हुनेछ विश्वमा मुख्यतया दुइटा आर्थिक विकास मोडल दुइटा राजनीतिक दर्शन अन्तर्राष्ट्रिय सम्बन्धमा दुइटा मूल्य प्रणालीबीच प्रतिस्पर्धा हुनु  तर यो सोभियत संघकालीन दुई धु्रवीय विश्व भने कसैगरी बन्ने छैन  पछिल्लो समयको विश्वव्यापीकरणले दुवै शक्तिका स्वार्थहरूलाई समेत जेलिदिएका छन् जसको जालो तोड्न असम्भव छ  एकल शक्तिको हैसियत गुमाउँदो अमेरिका र उसलाई चुनौती दिँदै उदाउने चीनबीच हुने टेक्टोनिक सिफ्टको कम्पनका प्रभावहरूका सन्दर्भमा यो नेतृत्व परिवर्तनको प्रभावको अनुमानमात्र लगाउने प्रयास यस आलेखमा गरिनेछ  
	माओ देङ जियाङ हु जिन्ताओ र अहिलेको महाधिवेशनबाट महासचिव निर्वाचित सी जिनपिङलाई चिनियाँ कम्युनिष्ट पार्टीमा क्रमशः पाँच पुस्ताका नेता मानिन्छ  माओले आधुनिक चीनलाई एकताबद्ध पारे र समाजवादको जग बसाले  समाजवाद निर्माणको बाटोका विषयमा माओका विचारसँग असहमत देङले माओकै विरासतमा उभिएर आधुनिक चीनको आर्थिक समृद्धिको ढोका खोले  जियाङले पुँजीवादी बाटोबाट हिँड्दा हुर्केको मध्यमवर्गलाई कम्युनिष्ट पार्टी र समाजवादी संरचनामा समाहित गरे जसले उदाउँदो पुँजीवादी वर्गलाई अहिलेको राज्य संरचनामा आफ्ना चासो राख्ने वातावरण बनायो आर्थिक विकासलाई गति दिए तथा विश्व रंगमञ्चमा चीनको भूमिकालाई सशक्त बनाए  हु जिन्ताओले नेतृत्व गरेकै बेला चीन विश्वको दोस्रो ठूलो अर्थतन्त्रमात्र बनेन ओलम्पिकको आयोजना अन्तरिक्ष यात्रा र विश्व आर्थिक मन्दीबाट चीनलाई जोगाउने काममा सफलता हासिल गरेर सिसाझैं फुट्ने अनुमान गरिएको चीनको विकासलाई निरन्तरता दिए  अबको पालो सी जिनपिङको आएको छ जसले आगामी मार्च महिनाबाट राष्ट्रपतिको पदसमेत सम्हाल्नेछन् र चीनका शक्तिशाली नेता बन्नेछन्  
	नयाँ नेता सी जिनपिङका लागि विशाल सम्भावना बोकेको समाजवादी चीनमात्र छैन भ्रष्टाचारले थिल्थिलो पारेको पार्टी र पुँजीवादी विकासका क्रममा बढेको आर्थिक असमानता सिमान्तीकरण तथा विश्वव्यापी मन्दीका प्रभावहरूसँग जुझ्दै गरेको अर्थतन्त्र पनि छ  असमान विकासले श्रम शोषण बसाइँसराइ वातावरण विनाश लिवरल मूल्य खोजिरहेको या राज्यबाट उपेक्षा महसुस गरेको युवा पुस्ताका चासोहरू पनि चीनका अगाडि समस्याका रूपमा छन्  यससँगै चीनले पछ्याएको आर्थिक वृद्धिको पुँजीवादी ढाँचाको अनिवार्य परिणामका रूपमा आउने बजारको विस्तार प्राकृतिक स्रोतहरूको खोजीमा मध्यपूर्वअफ्रिका र दक्षिण अमेरिकासम्म फैलिएको प्रभाव र त्यसलाई प्रतिकार गर्दै आउने लिबिया र सुडानमा चिनियाँ भूमिकालाई रोक्न अमेरिका लगायतले गरेको प्रयास तथा निकट छिमेकीहरूसँग बढ्दो दूरी जापानसँगका पछिल्ला सम्बन्धहरू पनि चुनौतीका रूपमा छन्  यससँगै जति सम्पन्न हुँदै गयो त्यसको रक्षाका लागि सामरिक शक्तिको विस्तार त्यति आवश्यक पर्छ  चीन प्रविधिको विकासका दृष्टिले अमेरिकाभन्दा  वर्ष पछाडि छ  रक्षा क्षेत्रको आधुनिकीकरणसँगै जल थल वायु र अन्तरिक्षमा प्रतिस्पर्धा गर्नुपर्ने चुनौती उनलाई हुनेछ  
	ठीक यसैबेला चीनले अर्थतन्त्रका क्षेत्रमा दुइटा संक्रमणकालीन व्यवस्थापनको चुनौती सामना गर्नु पर्नेछ  उसले सन्  मा पहिलोपटक समुुद्री तटीय दलदलहरूलाई समेटेर विशेष आर्थिक क्षेत्रको परिकल्पना गरेको थियो  यसमा विदेशी र चिनियाँ निजी क्षेत्रलाई खुला रूपमा छुटहरूसहित पुँजी लगानी गर्न आमन्त्रण गरियो जसको मुख्य ध्येय निर्यातमूलक उत्पादन बढाउनु थियो  यसको सफलतापछि चीनले निर्यातमा आधारित अर्थतन्त्र ताइवान जापान दक्षिण कोरियासमेतको सिको गर्दै मा जोड दियो  अहिले उससँग व्यापारबाट हुने नाफा र सञ्चितिको विशाल भण्डार छ  तर विश्वका अन्य भागमा भइरहेको आर्थिक उतारचढावसँग आफूलाई बचाउने हो भने चीनले आन्तरिक मागमा आधारित अर्थतन्त्रमा नफर्की हुने छैन  अहिले लगभग  अमेरिकी डलर प्रतिव्यक्ति आय भएको चीनले आगामी आठ वर्षमा यसलाई दोब्बर गराउने योजना बनाएको छ  अर्थतन्त्रको यो संक्रमणका क्रममा अहिलेको निर्यातमूलक उद्योगलाई आन्तरिक माग आपूर्ति गर्ने बजारमा परिवर्तन गर्नेगरी समायोजन गर्नुपर्ने चुनौती छ   
	अर्कोतर्फ यही समयमा चीनले श्रमप्रधान उत्पादन ढाँचाबाट उच्च प्रविधियुक्त उत्पादन ढाँचामा फड्को मार्नेछ  यसक्रममा एकातिर मजदुरको ज्याला बढाउनु र बढ्नु अनिवार्य छ भने अर्कोतर्फ अहिलेको जस्तो सस्तो सामान उत्पादन गर्ने सम्भावना रहने छैन  यसैक्रममा चीनमा लगानी गरिरहेका विदेशी कम्पनीहरू नयाँ र सस्तो श्रमबजार खोज्दै चीनबाट बाहिरिनेछन्  यससँग सन्तुलन मिलाउनु चीनका लागि निकै ठूलो चुनौती सावित हुनेछ   
	यी चुनौतीको सामना गर्ने र आर्थिक तथा सैन्य श्रेष्ठता हासिल गर्ने क्रममा चीनले सामना गर्नुपर्ने मुख्य चुनौती भनेको चाहिं चीनले लिने राजनीतिक बाटोसँग गाँसिएर आउनेछ  चीनले अहिले हिँडिरहेको बाटो औपचारिक नीतिका आधारमा भन्दा समाजवादी साम्यवादी बाटो नै हो  यसलाई चिनियाँ विशेषताको भनेर बजार समाजवादको प्रयोग गरिएको छ  धनाढ्यहरूको संख्या बढ्दैछ  सन्  सम्ममा त  करोड जनसंख्या मध्यमवर्गमा उक्लनेछ  यो जनसंख्या युरोपेली संघका देशहरूको कुल जनसंख्याभन्दा  करोड र अमेरिकाको भन्दा दुई गुणाले बढी हो  यसो हुने बित्तिकै चीन विश्वको आर्थिक महाशक्ति बन्ने बाटो खुल्नेछ विश्वका धनीले उद्योगव्यापार गर्ने दक्ष र अदक्ष दुवै कामदारले काम पाउने नेपालजस्ता देशका श्रमिकहरू निर्यात हुने शिक्षा कला र पर्यटनको केन्द्र बन्न जाने निश्चित हुन्छ   
	उता चिनियाँ पर्यटकले विश्वका पर्यटकलाई अल्पसंख्यामा पार्दै संसार घुम्नेछन्  चिनियाँ भाषा युनिभर्सल बन्दै जानेछ  यसरी चीनले हार्डपावरका साथै सफ्टपावरमा पनि प्रतिस्पर्धा गर्नेछ  यही विन्दुमा पुगेपछि अमेरिकी नेतृत्वमा बनेको अहिलेको विश्व व्यवस्थाका संरचनाहरू युएन विश्वबैंक विश्व व्यापार संगठन लगायत मा फेरबदल चीनको बाध्यता हुनजान्छ  यही विन्दुमा एकपटक चीन र अमेरिकाबीच तनाव उत्पन्न हुने निश्चित छ  सम्भवतः यो समय सी जिनपिङकै नेतृत्वकालमा आउनेछ  
	चीनलाई सन्तुलनमा राख्न अमेरिका लगायतका देशहरूको मुख्य भरोसा भनेको उसको लिबरल राजनीतिक व्यवस्थामा अन्तरनिहित छ  चीनले अपनाएको विकास मोडल सार्वजनिक क्षेत्र बलियो रहेको तर पुँजीवादी कल्याणकारी ढाँचाको र उसले अपनाएको नियन्त्रित राजनीतिक व्यवस्थासँग खुला राजनीतिक प्रणाली भएका शक्तिहरूबीच अघोषित संघर्ष सुरु भइसकेको छ  पाँचै पुस्ताका चिनियाँ नेताहरूसँग व्यक्तिगत सम्बन्ध राखेका विख्यात कूटनीतिज्ञ किसिञ्जरका माथिका भनाइजस्तै चीनलाई साम्यवादी नमान्ने हो र केवल कम्युनिष्ट नामधारी पार्टीको सत्ता मान्ने हो भने बेग्लै कुरा हो नत्र सीको माथि उद्धृत वाक्यांशले प्रस्ट पार्छ चीनमा साम्यवादी क्रान्तिमा नेतृत्व गरेको र सांस्कृतिक क्रान्तिको उथलपुथलको बेला मारमा परेर खारिएका नेताका सन्तान अर्थात् राजकुमारहरूको यो पुस्ता माओ र देङहरूले हिँडाएको समाजवाद हुँदै साम्यवादमा पुग्ने बाटोप्रति पूर्ण विश्वास राख्छ   
	यसको अर्थ हुन्छ चीनको पुँजीवादी ढाँचाको विकास समाजवादतिर जाने बाटोकै एउटा स्वरूप हो  यसो भयो भने विश्वमा खुला बजारमा प्रतिस्पर्धा गदै मानवजातिको इतिहासमै सबैभन्दा गतिशील समाजको नेतृत्व गरिरहेको चिनियाँ राजनीतिक मोडलले लिबरल मोडललाई चुनौती दिने निश्चित छ  सम्भवतः सीको टिमको नेतृत्वको मुख्य परीक्षा यसैमा हुनेछ  केही समयदेखि सीको हक्की र दृढ छविको निर्माण विश्व सञ्चार जगतले गरिरहेको छ  अंग्रेजीमा र्फरर्र बोल्न सक्ने र तुलनात्मक रूपमा खुला छविका उनले समकालीन विश्वका अन्य नेताको तुलनामा आफ्नो उचाइलाई राष्ट्रपति हुनु अगाडि नै स्थापित गरिसकेका छन्  उनको वास्तविक क्षमताको परीक्षण भने आम चिनियाँ जनताका आवाजहरूलाई वाणी दिनसक्ने भ्रष्टाचारमुक्त पार्टीको निर्माणबाट सुरु हुनेछ जसले मात्रै चिनियाँ जनतालाई पार्टी र नेतृत्वप्रति विश्वास गर्न सघाउनेछ  आफू गरिबी र सिमान्तीकरणमा परेको जनताले नेताले भन्दैमा व्यवस्थालाई समर्थन गर्दैन  आफ्नो भाषणमा सीले यसलाई खुलासँग राखेका पनि छन्   
	नेपालमा भने चिनियाँ नेतृत्व परिवर्तनको प्रभाव उल्लेख्य रूपमा पर्ने छैन  कसैलाई मनपरे पनि नपरे पनि कमसेकम आगामी  वर्ष नेपाली राजनीतिको केन्द्रमा रहने अनुमान गरिएका एमाओवादी नेता प्रचण्ड र सीबीच पुरानै परिचय छ  चीन सम्पन्न हुँदै जाँदा उसले लिएको राजनीतिक बाटोको प्रभाव नेपालमा पर्नु अनिवार्य हुनेछ  चीनको नेपाल नीति भने आगामी लामो समयसम्म तिब्बत मामिलाबाट प्रभावित हुनेछ  तिब्बत मामिलाकै माध्यमबाट अमेरिका र धेरथोर भारतले समेत चीनसँग जिस्किने मैदान नेपाललाई नै बनाउने पनि निश्चित छ  यसले नेपाललाई हुने जोखिमभन्दा नेपालले लिनसक्ने फाइदा नै बढी छ  यसनिम्ति राजनीतिक स्थिरता र नेतृत्व कौशल भने हुनुपर्छ   
	 
	 
	 
	 
"
