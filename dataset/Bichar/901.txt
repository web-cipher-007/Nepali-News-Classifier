गणतन्त्रको भविष्य र राष्ट्रपतीय संस्थासमकालीन इतिहासका टर्राखस्रा कुरालाई रसदार बनाएर पस्किने प्रयोजन यहाँ छैन "
	 
	समकालीन इतिहासका टर्राखस्रा कुरालाई रसदार बनाएर पस्किने प्रयोजन यहाँ छैन  तर केही यस्ता कुरा छन् जसप्रति ध्यान दिनैपर्छ  भविष्यको आधार भनेको अतितसँगै जोडेर आउने तथा वर्तमानले गुणाभाग गर्ने अवस्थाको परिणाम पनि हो भनेर बुझ्नुपर्ने हुन्छ  राप्रपा नेपालका अध्यक्ष कमल थापा जनकपुरदेखि लुम्बिनीसम्मको एउटा धार्मिक रथयात्राको तयारीमा छन् जो विवाह पञ्चमीबाट प्रारम्भ हुन्छ  त्यही क्रममा उनी वीरगन्जमा गत आइतबार आफ्नो रथयात्रा गैरराजनीतिक अभियान भएको दाबी गर्दै नेपाललाई हिन्दु राज्य स्थापना गर्ने लक्ष्य रहेको बताए  उनले करिब एक घन्टा बोले तर राजतन्त्रको कुरा झिकेनन्  आफूलाई संवैधानिक राजतन्त्रको हिमायती ठान्ने राप्रपा नेपालका अध्यक्षले आफ्नो कुरा सुन्ने संख्या बढ्दै गएको परिपे्रक्ष्यमा राजतन्त्रको सन्दर्भ नझिक्नु अर्थपूर्ण छ  यसै साता प्रधानमन्त्री बाबुराम भट्टराईले राष्ट्रपति रामवरण यादवलाई ज्ञानेन्द्र शाहको नियति दोहोर्याइदिने घुर्की दिए  राष्ट्रपति स्वयम्बाट पनि केही पहिला गणतन्त्रमाथि ग्रहणको सन्दर्भ झिकेका थिए  गणतान्त्रिक नेपालका यी दुई प्रमुख शक्ति राष्ट्रपति र प्रधानमन्त्रीबाट यस्ता शब्दहरू कसरी प्रकट भए र यसको निहितार्थ के हो  मूलतः राष्ट्रपति र प्रधानमन्त्री बीचको सम्बन्ध परिभाषाको संक्रमणबाट गुजि्ररहेको छ  राष्ट्रपतिमा गिरिजाप्रसाद कोइराला वा पुष्पकमल दाहाल वा माधवकुमार नेपाल निर्वाचित भएको भए राष्ट्रपति र प्रधानमन्त्री बीचको सम्बन्ध अहिलेकै जस्तो हुन्थ्यो कि फरक यो अनुमानको विषय हो  तर हाम्रो सन्दर्भमा व्यक्ति विशेषले पद ग्रहण गर्दा सो संस्थाले वरण गर्ने सत्ताको प्रयोग व्यक्तिपिच्छे फरक हुने गरेको हो कि जस्ता प्रश्नहरू निकट अतितमा प्रशस्त सुनिने गरिएको हो  गणतान्त्रिक नेपालमा राष्ट्रपति र प्रधानमन्त्री बीचको सम्बन्धको स्वरूप निर्धारण हुन अझै बाँकी छ यी दुई महत्वपूर्ण संस्था बीचको सम्बन्धले पनि गणतन्त्रको गतिलाई दिशा दिइराखेको हुन्छ  तसर्थ यी दुई संस्था बीचको सम्बन्धबारे गम्भीर चासो प्रकट हुन स्वाभाविकै हो  संक्रमणमा संस्था विशेषहरूको पनि आफ्नै भूमिका हुन्छ परम्पराको जग बसाउन  जब राष्ट्रपति र प्रधानमन्त्रीबीच असमझदारीको स्थिति बन्छ त्यतिखेर यी दुई संस्था बीचको सम्बन्धबारे विमर्श सुरु हुन्छ  हुनुपर्ने के हो भने यी दुई संस्था बीचको सम्बन्धबारे अप्ठ्यारोे अवस्थाभन्दा पनि सामान्य अवस्थामा प्रधानमन्त्रीबाट यी दुई संस्था बीचको सम्बन्धबारे कार्यचिन्तन हुनुपर्ने हो र यसमा राजनीतिकनागरिक विमर्शले पनि टेवा दिनुपर्ने हो   
	गणतन्त्र कुनै व्यक्ति विशेषको लहडले आएको होइन  नेपालको सामाजिक आर्थिक र सांस्कृतिक मूल्यहरूमा आएको बदलावको परिणति हो यो  नेपाली सन्तति आफैं राष्ट्रियताको सेतु र शिखर हुने मनोभावको उपज हो यो  राष्ट्रिय आवश्यकताको उठान र अन्तर्राष्ट्रिय समर्थनको मिलनको रूपमा खडा भएको हो  आन्तरिक औपनिवेशीकरणको जालो च्यात्ने र खुला दृष्टिका लागि गरिएको अहर्निस प्रयत्नको असर हो यो  यसरी विकसित गणतन्त्रलाई तुहाउन सकिँदैन  हो बन्दै गरेको जगलाई हल्लाउन सकिन्छ  लोकतान्त्रिक गणतन्त्रको जग मजबुत भएर समाजमा त्यसले तत्काल देखाउने प्रभावशीलताको असरको गति मन्द गराउन सकिन्छ  त्यसैले हाम्रो चासो र चिन्ता गणतान्त्रिक नेपालले दिन सकिने रूपान्तरणको दिशा र दशातिर लक्षित हुनुपर्छ   
	लोकतान्त्रिक गणतन्त्रले केही मान्यताहरूको आधारमा आफ्नो छवि बनाउँदै गएको छ  पहिलो हो बहुलवाद  यसको स्वीकृतिमा संघीयता समानुपातिक र समावेशीकरणको अर्थ जनगण सन्तुष्ट हुने प्रकृतिको बन्छ  दोसो नागरिकप्रधान राज्यव्यवस्था  तेस्रो प्रतिस्पर्धात्मक राजनीति जनउत्तरदायी सरकार शक्तिको पृथकीकरण  चौथो राजनीतिक दलहरूको भूमिका  पाँचौं बहुपहिचानको आत्मसातीकरण  छैटौं वैदेशिक सम्बन्धमा नेपाली प्रभुत्व र छिमेकीसँगको सन्तुलन  सातौं सजग र बलिदानी नागरिक   
	जनआन्दोलन  पछि शासन व्यवस्था परिवर्तित भए पनि समाजमा पारम्परिक सत्ताका आधारभूत मान्यताहरूले निरन्तरता पाइराखेका थिए तर  पछि मधेस विद्रोह लगायतका सार्थक हस्तक्षेपले बनाएको फराकिलो परिवेशले पुराना मान्यताहरू समाप्त भएका छन्  सम्भ्रान्त वर्गमा केही अवशेष ज्युंँदो रहे पनि ती आकांक्षाहरू आकार लिनसक्ने स्थितिमा छैनन्   को ऐतिहासिक जनविद्रोहको प्रारम्भिक सफलता संस्थागत हुन नपाउँदै लोकतन्त्र चौतर्फी चुनौतीको चक्रव्यूहबाट उम्किन सक्ने हो कि होइन भन्ने डर व्यापक थियो शान्ति प्रक्रिया नै अवरुद्ध हुने हो भन्ने त्रास थियो  तर विस्तारै सबै अन्योलहरू शीतलहर जस्तै समाप्त भएर गए र सामञ्जस्यका सूक्ष्म रश्मीहरू सुदूर क्षितिजमा देखिँदै आए  सामञ्जस्यमा गतिरोध त्यतिखेर देखापर्न थाल्छ जब परिवर्तनका आन्तरिक शक्तिहरू माझको द्वन्द्वमा बाह्य शक्तिले आफ्नालागि अनुकूलको अवसर हेर्न थाल्छन्  युगान्तकारी परिवर्तनबीच पनि अस्थिरताको नियतिको पछाडि कठपुतली बन्ने मानसिकता पनि हो जहाँ पर्दा पछाडिबाट नायकहरूलाई निर्देशित गर्न तम्सिन्छन्  हामीले अनेक प्रयत्नहरूका बाबजुद आवरणभित्रका खेलहरूलाई मञ्चन हुनबाट विराम दिन सकेनौ हो यही सन्दर्भहरू जनतामा चुहिएर जाँदा नैराश्य उत्पन्न हुन्छ  दक्षिणपन्थी कोणबाट पनि यसैतर्फ संकेत गरेर परिवर्तनको प्रवाहलाई लज्जित बनाउने कामहरू बेलाबखत भइराख्छन्  गणतन्त्र खेर जानेवाला छैन  संघीयताको कार्यसूची पनि त्यसै विलाएर जानेवाला छैन  संघीयता जुन दिन आकार ग्रहण गरिहाल्छ गणतन्त्रले मजबुत खम्बाहरू पाउँछ  त्यसैले गणतन्त्र नरुचाउनेहरू यसका खम्बालाई नै मजबुत हुनबाट रोक्न चाहन्छन्  संघीयताको सवालमा विरोध जनाउनेहरू जति नै आफूलाई लोकतान्त्रिक दाबी गरुन् तर ती सम्भ्रान्तहरू गणतन्त्र विरोधी हुन्  मुलुकको सार्वभौम अधिकार र शासनसत्ता सञ्चालनको विषयलाई लिएर  सालको परिवर्तनसँगै द्वन्द्व सुरु भयो तर अब त्यो सदासर्वदाका लागि समाप्त भइसकेको छ  नेपाली जनताले आफै शासन गर्न सकिने लोकतान्त्रिक पद्धतिका निम्ति यति संघर्ष व्यहोरे कि अब यो उनीहरूको जीवन पद्धतिकै रूपमा देखापर्न थालेको छ  त्यसैले देश जनताको हो भन्ने भावना हरेक नागरिकमा गहिरोसँग बसेको छ  गणतन्त्रलाई लोकपि्रय बनाउन आवश्यक छ र वर्तमानमा यसको प्रतीक राष्ट्रपतीय संस्था हो  गणतन्त्र रहे भोलि जोकोही पनि त्यो शीर्ष पदमा पुग्न सक्छन्  हालकै राष्ट्रपति यादव अन्तरिम संविधानले परिकल्पना गरेको अवधिभन्दा बढी समय बस्ने मौका पाएका छन् कारण समयमै नयाँ संविधान बन्न नसकेर  राष्ट्रिय सहमतिको सरकार नयाँ निर्वाचन र संविधान निर्माणजस्ता राष्ट्रिय प्रश्नहरू आफ्नो ठाउँमा छँदैछ त्यसको हल राष्ट्रिय दलहरूले खोज्नैपर्छ  तर मूल प्रश्न हो अहिलेको परिवर्तनको प्रतीकको रूपमा रहेको गणतन्त्रलाई जनजनबीच पि्रय बनाउन राष्ट्रपतीय संस्थालाई त्यस अनुकूलको अवसर दिनु हो  यो काम सरकारको हो   
	अहिले राष्ट्रपतिमा निर्वाचित व्यक्तिको अनुहारको आधारमा त्यो संस्थाप्रतिको गार्हयता प्रदर्शित हुनुहुन्न तर त्यही भइराखेको छ  राष्ट्रपतीय संस्थालाई दलहरूले अहिलेकै संवैधानिक दायराभित्र जुन रूपमा वरण र प्रबर्द्धन गर्नुपर्ने हो त्यसमा चुकेकै हुन्  भोलिको नयाँ संविधानबाट राष्ट्रपतिको कार्यसूची र स्वरूपमा फेरबदल हुनसक्छ तर गणतन्त्रको प्रतीकको रूपमा त्यो संस्था जुनसुकै फेरबदलको अवस्थामा पनि रहिनै रहन्छ यसमा दुईमत छैन  तसर्थ गणतन्त्र नेपालले राष्ट्रपतीय संस्थाको लोकतान्त्रिक छवि प्रबर्द्धनमा विशेष काम गर्नैपर्छ  यस्ता प्रयत्नको खोजी हाम्रै सन्दर्भमा खोजिएको होइन अन्यत्र पनि यस्ता प्रयत्न भइराखेका छन्  राष्ट्रपतिमा निर्वाचित व्यक्तिको भूमिकाको कारणले उनको कार्यप्रणालीमाथि चुनौती आउन सक्छ आउनुपर्छ  तर गणतन्त्रको प्रतीकको रूपमा राष्ट्रपतीय संस्था मुलुकको भविष्यसँग जोडिएकोमा कसैको विमति छैन होला   
	 
	 
	 
"
