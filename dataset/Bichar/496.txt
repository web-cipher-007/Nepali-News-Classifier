कसरी बाँच्छन् कम्युनिस्ट पार्टीहरू केही महिना पहिले नेकपा एमालेका नेता घनश्याम भुसालले कान्तिपुर दैनिकमा "
	केही महिना पहिले नेकपा एमालेका नेता घनश्याम भुसालले कान्तिपुर दैनिकमा किन मर्छन् कम्युनिस्ट पार्टीहरू  शीर्षकको लेखमार्फत एउटा महत्वपूर्ण सैद्धान्तिक बहस आरम्भ गरेका थिए  त्यस बहसमा प्रदीप गिरी मुमाराम खनाल जुगल भुर्तेल वसन्त बस्नेत आदिले भाग लिए  बहसमा उठेको विषय र प्रश्नलाई हेर्दा उक्त बहसमा कम्युनिस्ट पार्टीहरूका शीर्षस्थ नेताले नै भाग लिनेछन् भन्ने ठानिएको थियो  किनकि कम्युनिस्ट पार्टीमा नेता बन्नु भनेको मूलतः सैद्धान्तिक हुनु हो भन्ने विश्वास स्थापित गरिएको छ  तर त्यस्तो भएन   
	भुसालजीको लेखबाट निकाल्न सकिने एउटा निष्कर्ष के हो भने समाजको वास्तविकताबारे नेतृत्वमा रहेको अज्ञानता या अल्पज्ञानता या भ्रष्टीकृत ज्ञान र त्यसबाट सिर्जित मूढता नै कम्युनिस्ट पार्टीको मृत्युमा मुख्य रूपले जिम्मेवार छ  त्यसमाथि टिप्पणी गर्दै प्रदीप गिरीले आफ्नो लेख माक्र्सवाद र नेपालका कम्युनिस्ट मा कम्युनिस्ट पार्टी मर्ने मूलकारण माक्र्सको विचार पद्धतिको अवमूल्यन तथा ऐतिहासिक भौतिकवादको भ्रष्टीकरणलाई औंल्याएका छन्  माक्र्सवादमा दख्खल भएका गिरीजीको तीक्ष्णताले समस्यालाई जरोमै पक्डेको छ  तर त्यस्तो भ्रष्टीकरण कहिले र कसरी सुरु भयो भन्ने बारेमा गिरीजीमा केही अन्योल देखिन्छ  जस्तै उनी एकातिर लेनिनको मृत्युपछि रूसी क्रान्ति पथभ्रष्ट भयोमाक्र्सको विचार पद्धतिको अनुकरण स्टालिनको मृत्युपछि विश्व कम्युनिस्ट आन्दोलनले गरेको देखिंदैन भन्छन् अर्कोतर्फ सोभियत क्रान्तिपछि ऐतिहासिक भौतिकवादको भ्रष्टीकरण भएको बताउँछन्  लेनिन मरेपछि त्यो भ्रष्टीकरण भयो या लेनिन जीवित छँदै त्यो भ्रष्टीकरण सुरु गरिएको थियो  केवल एउटा व्यक्तिको मृत्युले इतिहासको बाटो फेरियो भन्नु स्वयंमा कति ऐतिहासिक भौतिकवादी हुन्छ  यस्ता प्रश्न स्वाभाविक रूपमा उठ्छन्   
	खनालजीले क्रान्तिमा साधन र साध्यको दार्शनिक विषयलाई महत्त्वपूर्ण रूपले उठाउएर आफ्नो लेख आरम्भ गरे तर नेपाली क्रान्तिको व्यवहारमा भने उनको विश्लेषण अन्यत्रै मोडियो  भुर्तेलजीले सोभियतबोल्सेभिक क्रान्तिका सीमाहरूलाई मिहेनत र योग्यताका साथ अगाडि राखे तर केवल लोकतन्त्रको कुरा गर्दा समाजवाद सधै ओझेलमा परेझैं समाजवादी चेतना निर्माणका बारेमा भने उनको लेखमा ठाउँ पुगेन  त्यसैले ऐतिहासिक भौतिकवादको भ्रष्टीकरणको मूलकारण खोज्नु त्यसअनुसार नेपाली कम्युनिस्ट आन्दोलनका समस्याहरूलाई बुझ्नु र क्रान्तिको माक्र्सवादी बाटो खोल्नु आजको बहसका मुख्य विषय हो  
	क्रान्तिमा ज्ञान र सिद्धान्तको अर्थ र महत्त्व के छ  भन्ने प्रश्नको उत्तर माक्र्सकै निष्कर्षमा खोजौं  माक्र्स भन्छन् भौतिक शक्तिलाई भौतिक शक्तिले मात्र परास्त गर्न सकिन्छ तर सिद्धान्त स्वयंमा भौतिक शक्ति तब बन्छ जब सिद्धान्तलाई आम मानिसले आत्मसात् गर्छन्  आम मानिसले सिद्धान्तलाई तब आत्मसात गर्छन् जब सिद्धान्तले विषयवस्तुलाई जरोमै समात्छ  र मानिसका लागि मानिस स्वयं नै जरो हो  यस हिसाबले मानिसको मुक्तिकामी क्रान्तिकारी सिद्धान्तले मानिसको जीवनको यथार्थलाई समात्नैपर्छ  त्यसो गर्न नसक्दा सिद्धान्त वैज्ञानिक बन्न सक्दैन त्यो युटोपियन रहन्छ अर्थात् क्रान्तिको वास्तविक शक्ति बन्न सक्दैन  यदि यो कुरा सत्य हो भने क्रान्ति स्वयंको एउटा कार्यभार सत्यको समात्न सक्ने सिद्धान्तको उत्पादन र निरन्तर पुनर्उत्पादन गरिरहने हुनुपर्छ  अन्यथा त्यस्तो क्रान्तिले निरन्तरता पाउँदैन या त्यो भ्रष्टीकृत हुन्छ र त्यो भ्रष्टीकरणबाट जे प्राप्त हुन्छ त्यसैलाई क्रान्तिको उपलब्धि मान्न थालिन्छ  विश्व कम्युनिस्ट आन्दोलनमा विजयी भनिएका धेरै क्रान्तिहरूमा यो कुरा ठयाक्कै लागु हुन्छ   
	के कुरा स्पष्ट छ भने त्यस्तो भ्रष्टीकरण कम्युनिस्ट पार्टीहरूभित्र सिद्धान्त ज्ञान र बुद्धि उत्पादनको प्रक्रियालाई दुरूत्साहित र अवरुद्ध पारिएकाले नै भएको हो  इतिहासमै चर्चित अक्टोवर क्रान्ति गर्ने बोल्सेभिकहरूका लागि राज्यसत्ता क्रान्तिको केन्द्रीय प्रश्नमात्रै होइन सम्पूर्ण प्रश्न बन्यो र जसरी पनि राज्यसत्ता प्राप्त गर्नुपर्ने सिद्धान्त बन्यो  त्यसले सत्ता प्राप्तिका प्रयत्नहरूमा समाजको प्राकृतिक विकासको माक्र्सवादी नियमलाई सिद्धान्त र व्यवहारमा दुत्कार्यो  क्रान्तिको केन्द्रीय प्रश्न राज्यसत्ता भएपछि ज्ञान सिद्धान्त र तिनको उत्पादन स्वाभाविक रूपले दुरूत्साहित र निस्तेज हुने नै भयो  अब क्रान्तिको छिनोफानो र समाजवादको निर्माण वर्गचेतनाको तागतमा होइन बन्दुकको नालमा हुने भयो  कम्युनिस्ट पार्टीमा हिंसा अनिवार्य रूपले मान्नैपर्नेगर्नैपर्ने नियम नै बन्यो  चिनियाँ सांस्कृतिक क्रान्ति एउटा त्यस्तै उदाहरण थियो  नेपालमा माओवादीले त्यसको अन्धानुकरण गर्यो  माओवादीले क्रान्तिको प्राधिकार खडा गर्यो  उसले श्रमजीवी वर्गलाई तिनको उन्नत चेतनामा आधारित बहुसङ्ख्यकको संगठनको बाटोबाट बढाएन बरू समाजलाई बन्दुकको नालको रक्तपथमा जबर्जस्ती धकेल्यो  यस प्रकृयामा बन्दुक झन्झन् बलवान हुँदै गयो चेतना टाक्सिँदै गयो  हतियार हिंसा रक्तपात आदि क्रान्तिकारी ठानिए बाँकी सबै भ्रम  नेतृत्वलाई जुन कुरा अनुकूल हुन्थ्यो त्यसैलाई सिद्धान्त भनियो  ऐतिहासिक भौतिकवादको हुनसम्म भ्रष्टीकरण भयो   
	माओवादीको आगमनभन्दा अगाडि नेकपा एमाले निकै ठूलो उत्साह र जनसमर्थनका साथ उदीयमान हुँदै थियो  यसैक्रममा मदन भण्डारीको नेतृत्वमा त्यस पार्टीले जनताको बहुदलीय जनवादी कार्यक्रम ल्यायो  त्यस कार्यक्रमले क्रान्तिका सिद्धान्तहरूमा नयाँ उचाइबाट अध्ययनको माग गथ्र्यो   सालदेखि अर्धसामन्ती अर्धऔपनिवेशिक भनिंदै आएको नेपाली समाजको चरित्र नेपाली समाजमा अहिले विद्यमान रहेका वर्गहरू राजनीतिक अन्तरविरोध क्रान्तिको बाटो पार्टी सङ्गठनजस्ता मुद्दाहरूमा पुनरावलोकनको माग गथ्र्यो सङ्क्षेपमामाक्र्सवादकै पुनव्र्याख्याको माग गथ्र्यो  यस अर्थमा त्यो कार्यक्रम र त्यसबेलासम्म नेकपा एमालेले स्वीकार गरेका सिद्धान्तहरूमा सङ्गति थिएन  त्यस्ता असङ्गतिका बाबजुद पनि हामी के अनुमान गर्न सक्छौ भने जबज शान्तिपूर्ण क्रान्तिको सिद्धान्तमा विकसित हुनसक्थ्यो र मदन भण्डारी त्यही प्रयत्नमा जुटेका थिए  तर दुुर्भाग्य  मदनजी रहेनन्   
	मदनपछिको एमाले नेतृत्वले जनताको बहुदलीय जनवादको किञ्चित पनि विकास र व्याख्या नगरी यसलाई सिद्धान्त भएको घोषणा गरिदियो  नेताहरूमा जबजलाई निरन्तर विकास गर्नेभन्दा मदनको असली उत्तराधिकारी हुने होड चल्यो  विज्ञानमा वा माक्र्सवादमा कुनै कुराको वस्तुपरकता वा वैज्ञानिकताले माने राख्छ त्यसको नवीनता या मौलिकताले होइन  जबज कति मौलिक वा नवीन थियो या थिएन त्यो अर्कै कुरा हो तर त्यसैलाई जबजको सबैभन्दा मुख्य पक्षको रूपमा स्थापित गर्न पार्टीको समय र श्रम खर्च गरियो  जबजको स्तुतिगान त भयो तर त्यसमाथि वैज्ञानिक बहसविमर्श भएन  फलस्वरूप जबज न क्रान्तिकारी सिद्धान्तको रूपमा न स्थापित भयो नत विकसित नै  संगसंगै राज्यसत्ता क्रान्तिको केन्द्रीय प्रश्न हो भन्ने सोभियतकालीन लेनिनवादी र माओवादी मान्यताको नयाँ संस्करण आयो जसअनुसार सरकारमा जाने कुराले सिद्धान्त र व्यवहारमा औधि महत्त्व पायो  जबजको सैद्धान्तिकता र वैज्ञानिकताको आलोकमा होइन मदनको प्रसिद्धि र व्यक्तित्वको तापमा केही समय एमालेका केही नेताहरूले आफ्नो गरी भने खाइनै रहे  बुद्धि उत्पादनमा निरन्तर अनिच्छुक र नालायक बन्दै गरेका कारण एमालेले क्रान्तिकारी सिद्धान्त उत्पादन गर्न सकेन र सिद्धान्तहीनतालाई नै सिद्धान्त मान्दै गयो  माक्र्सवादलाई किनारा लगाउँदै जाँदा र माओवादीसँग सिद्धान्तहीन प्रतिस्पर्धा गर्दै जाँदा एमालेले जातिवादमा समेत प्रतिस्पर्धा गर्न पुग्यो  आज एमालेलाई त्यही जातिवादी नाराले पनि तर्साउने अवस्था आएको छ   
	नेकपा एमालेले युवाहरूको उल्लेख्य संख्या कम्युनिस्ट पार्टीप्रति आकषिर्त गरेको तर आफै सैद्धान्तिक अन्योलमा फस्दै गएको हुँदा माओवादीले ठाउँ पाउँदै गयो  तर माओवादी जुन सैद्धान्तिक मान्यताका साथ अगाडि आयो त्यसैकारणले क्रान्तिकारी दायित्व निर्वाह गर्न सक्दैनथ्यो  त्यो पार्टी आधारभूत रूपले अस्तित्वमै नभएको सामन्तवादलाई हिंसात्मक जनयुद्धबाट समाप्त पार्ने क्रान्तिमा लाग्यो  उसले बदल्नपर्ने कुरा त बुझेको थिएन नै बदल्ने विधि पनि आतङ्कवादी नै लिएर आयो  क्रान्तिको शान्तिपूर्ण बाटो विद्यमान रहेको बेला उसले हिंसात्मक युद्धलाई क्रान्तिको एकमात्र बाटो  
	ठान्यो  क्रान्तिको कथित हिंसात्मक विधिबाट उसले सोचेजस्तो फाइदा नपाएपछि जातीय उत्पीडन र जातीय मुक्तिको कार्ड ल्यायो  माओवादीले युद्धमा जाँदा नै माक्र्सवादसंग एउटा नाता तोेडेको थियो फेरि जातीय उत्पीडन र जातीय मुक्तिको कार्डमार्फत मानव इतिहास वर्गसंघर्षकोे इतिहास हो भन्ने एतिहासिक भौतिकवादको आधारभूत प्रस्तावनालाई समेत लत्यायो  पहिले नै यसले नभएको सामन्तवादबाट मुक्ति खोज्दै थियो भने एकपटक फेरि नभएको जातीय उत्पीडन बाट मुक्ति खोज्यो  यसको सैद्धान्तिक समझ कल्पनालोकको थियो तर उसको उपद्रव भने यस लोकले नै भोग्नुपर्यो  गलत बुझाइ र विधिका कारण माओवादी नेपाली समाजको भष्मासुर भयो  त्यसले जे छोयो त्यसलाई भष्म गर्यो  त्यसले क्रान्तिलाई समात्यो क्रान्तिलाई बदनाम गर्यो  वर्ग र वर्गचेतनामा टेक्यो त्यसलाई पाताल भसायो र त्यसका ठाउँमा जातलाई उठायो  जन लाई भुइँमा बजार्यो अनि जातिलाई झण्डा बनायो  राष्ट्रिय स्वाधीनतालाई अँगालो हाल्यो त्यसैलाई निचोेर्यो  जनताबाट सित्तैमा सियो पनि नलिनुलाई आदर्श भन्यो तर जनताबाट सियोबाहेक सबैथोक लियो  यसरी जनयुद्ध वास्तवमा जनतामाथि युद्ध भयो  त्यसले राष्ट्रको जीवनशक्तिलाई कमजोर पार्यो र प्रतिक्रियावादी शक्तिलाई झन्झन् बलियो बनायो  यसरी माओवादी जनयुद्धलाई गतिविधि र परिणामका आधारमा हेर्ने हो भने त्यसको भूमिका प्रतिक्रियावादी हुन पुग्यो  
	बहुमत जनसङ्ख्याको प्रतिनिधित्व गर्ने अग्रगामी भनिने पार्टीहरूको यस्तो हालत भएपछि समग्र राजनीतिक स्थिति आजको अराजकता निराशा र अन्योलमा पुग्नु स्वाभाविक हुने नै भयो  आजको क्रान्तिका कार्यभार के हुन् भन्ने प्रश्नको ऐतिहासिक र सैद्धान्तिक सन्दर्भमा उत्तर नखोजेपछि कम्युनिस्ट पार्टी कसरी बाँच्न सक्थ्यो र  राजनीतिक पार्टी सैद्धान्तिक र राजनीतिक रूपमा नबाँचेपछि कानुनी रूपमा बाँच्नु भनेको कुनै बिरामी कोमामा बाँचिरहे जस्तोमात्रै हो  अर्को तरिकाले हेर्ने हो भने यी पार्टीहरू बाँच्न नसकेका मात्रै होइनन् बाँच्न नचाहेका पनि देखिन्छन्  किनकि तिनीहरूले बाहिर आइसकेकै महत्त्वपूर्ण निष्कर्षहरूलाई पनि बुझ्ने र ग्रहण गर्ने प्रयत्न गरेनन्  समाजशास्त्री चैतन्य मिश्र र घनश्याम भुसालले अलगअलग रूपमै भए पनि लामो समयदेखि नेपाली समाजको चरित्रका बारेमा स्पष्ट सैद्धान्तिक अध्ययन गरिरहेका थिए र तिनका निष्कर्षहरू सार्वजनिक भइरहेका थिए  माक्र्सवादी सिद्धान्तहरू र नेपालको कम्युनिस्ट आन्दोलनको विस्तृत अध्ययनका साथ भुसालजीले आफ्नो पुस्तक आजको माक्र्सवाद र नेपाली क्रान्तिमा अहिलेको सैद्धान्तिक अन्योलका अनेक मुद्दामा प्रस्तावहरू अगाडि सारेका थिए  त्यतिमात्रै होइन भुसालजीकै संयोजकत्वमा एमालेका युवाहरूको एउटा समूहले आठौं महाधिवेशनमा एउटा पूर्ण दस्तावेज नै पेस गरेको  
	थियो  यी सबै विषयमा पत्रपत्रिकामा चर्चा पनि भए  तर पार्टीका नेताहरू या चुपचाप बसे यात त्यसलाई पुस्तकपन्थ पाण्डित्याइँ बुद्धिविलास भनेर दुरुत्साहित गरे निन्दा गरे   
	उक्त दस्तावेजका तीनवटा निष्कर्षहरू महत्त्वपूर्ण रूपले उल्लेख्य छन्  एक त्यस दस्तावेजले पर्याप्त प्रमाण र सैद्धान्तिक विश्लेषणका साथ दाबी गरेको छ कि आजको नेपाली समाज अर्धसामन्तवादी होइन पुँजीवादी र खास गरेर दलाल पुँजीवाद हो  त्यसकारण क्रान्तिको तमाम सिद्धान्त र कार्यक्रम यस तथ्यमा आधारित हुनपर्छ  र त्यसरीमात्रै एमालेको जबज माक्र्सवादी सिद्धान्त बन्न सक्छ  दुई कम्युनिस्ट पार्टी क्रान्तिकारी बुद्धिजीवीहरूको पार्टी हुनपर्छ  सुन्दा धेरैलाई अनौठो लागे पनि सत्य के हो भने माक्र्सवादले क्रान्तिकारी पार्टी र वर्गमा उन्नत चेतना र विद्वत्ताको माग गर्छ  यदि श्रमजीवी वर्गले आफ्नो मुक्ति आफै खोज्नुपर्छ या नयाँ समाजको निर्माण स्वयम्ले गर्नुपर्छ भने ऊ क्रान्तिको कर्ता हो  श्रमजीवी या क्रान्तिकारी वर्ग तबमात्र त्यस्तो कर्ता बन्न सक्छ जब ऊ पर्याप्त रूपले बौद्धिक हुन्छ र भइरहन्छ  माक्र्स स्वयंले मुक्तिकामी प्रकृयामा व्यावहारिक जीवन बौद्धिक हुनुपर्ने र बौद्धिक जीवन व्यावहारिक हुनुपर्ने कुरामा जोड दिएका छन्  माक्र्स भन्छन् मुक्तिको युगमा दर्शनले जसरी आफ्नो भौतिक हतियार सर्वहारा वर्गमा भेट्छ त्यसरी नै सर्वहारा वर्गले आफ्नो बौद्धिक हतियार दर्शनमा भेट्छ  उनी थप्छन् दर्शन मुक्तिको टाउको हो भने सर्वहारा यसको मुटु  एक शब्दमा भन्ने हो भने श्रमजीवी वर्ग र क्रान्तिप्रति आकषिर्त तमाम मानिसहरूको निरन्तर बौद्धिकीकरणविना क्रान्ति अगाडि बढ्दैन र कहिल्यै बढेन पनि  त्यस दस्तावेजको तेस्रो प्रस्ताव हो क्रान्तिकारी पार्टी अधीनस्थताले किचिएको र तथाकथित अनुशासनको दमनकारी पद्धतिले निचोरिएको मानिसहरूको जमात होइन साँच्चैका स्वतन्त्र र समान हैसियत भएका सदस्यहरूको सङ्गठन हुनुपर्छ  त्यस्तो पार्टीमा नेताहरू महान र कार्यकर्ताहरू साधरण हुने छैनन्  अर्थात् पार्टीका सबै सदस्य समान मर्यादाका हुनेछन्  यी निष्कर्षहरू औधि महत्त्वका थिए   
	यस बहसमा धेरै कुरा उठेका छन्  मुख्यतः भुसालजीले उठाएका सैद्धान्तिक समस्या गिरीजीले उठाएको ऐतिहासिक भौतिकवादलाई बुझ्ने समस्या भुर्तेलजीले देखाएका इतिहासका अनुभव र खनालजीले देखाएको साध्यसाधन वा कार्यकारणका दार्शनिक समस्याको समाधान कसरी हुन्छ अर्थात् कम्युनिस्ट पार्टी कसरी बाँच्छन् भन्ने प्रश्न नै केन्द्रीय प्रश्न हो  म के ठान्छु भने आजको क्रान्तिको सर्वाधिक ठूलो कार्यभार यस्तो पार्टीको निर्माण हो क जसका सबै सदस्यहरू ज्ञान र बुद्धिको उत्पादन र प्रयोगमा निरन्तर लागिरहनेछन् जसबाट अवश्यम्भावी रूपले क्रान्तिलाई आवश्यक पर्ने सिद्धान्तको उत्पादन र पुनर्उत्पादन भइरहनेछ  ख जसका सबै सदस्यहरूले स्वतन्त्रता र समान मानवीय मर्यादाको अभ्यास पार्टीभित्रैबाट गर्न थाल्नेछन्  पार्टी यी आदर्शहरूको नमुना हुनेछ  समानता काल्पनिक आदर्श र सपना नभई वास्तविक जीवनमै प्राप्य मानवीय लक्ष्य हो भन्ने कुराको जीवन्त प्रमाण र उदाहरण हुनेछ पार्टी  पार्टी सदस्यहरू धेरैथोरै भविष्यको समाजवादी या साम्यवादी समाजको सदस्यहरूजस्तै बन्नेछन्  अहिलेको पार्टी नै समानता र स्वतन्त्रताको संस्कृतिको भ्रूण बन्नेछ  ग पार्टीले सदस्यहरूबाट बलिदान र त्यागको होइन योगदान र सहभागिताको माग गर्नेछ  साम्यवादी समाजमा प्रत्येकको स्वतन्त्र विकासको सर्त सबैको स्वतन्त्र विकासको सर्त भएझै अबको पार्टीमा प्रत्येक सदस्यको विकास पार्टीको विकासको सर्त हुनेछ  अर्थात् पार्टीको विकास र विस्तार भनेको त्यसका सदस्यरूको बौद्धिक राजनीतिक र नैतिक क्षमताको विकास र विस्तार हुनेछ  पार्टी र सदस्यहरू एकअर्काका परिपूरक हुनेछन्  यस्तो पार्टीमा नेतृत्वको सुरक्षा र कार्यकर्ताको बलिदानको कुनै स्थान हुने छैन   
	जहाँसम्म त्यस्तो पार्टी बन्नसक्छ कि सक्दैन भन्ने प्रश्न छ कम्युनिस्ट घोषणा पत्रको एउटा सन्दर्भ उल्लेख गर्न चाहन्छु  इतिहासमा वर्गहरूको संघर्ष कसरी अन्त्य हुने गरेका छन् भन्ने सन्दर्भमा माक्र्सएङ्गेल्स भन्छन्ः आमरूपमा भन्ने हो भने या समाजको पुनर्निर्माणमा यात संघर्षरत सबैको सत्यानाशमा  नेपालका विभाजित कम्युनिस्ट पार्टीहरूको विवाद पनि या कम्युनिस्ट पार्टीको पुनर्निर्माणले समाधान गर्ला यात तत्कालकै लागि भए पनि सबैको सत्यानाशमा स्वतः समाधान होला  यदि पुनर्निर्माण भयो भने त्यसको आरम्भ नेकपा एमालेबाटै हुनसक्छ भन्ने केही अधार भने छन्  एक जतिसुकै गलत व्याख्या गरे पनि नेकपा एमालेले मदन भण्डारीको जबजलाई च्यातिसकेको छैन  दुई जतिसुकै बाटो विराएको भए पनि एमालेमा नै पुनर्निर्माणका प्रयत्न देखिने गरेका छन्   
	 
"
