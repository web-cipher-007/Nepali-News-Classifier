मङ्सिर सातपछि सरकारको वैधानिकता"
एमाओवादीले आफ्नो राजनीतिक भविष्यको विचार गर्दै सहमतिका साथ नयाँ सरकारको निर्माण गर्न राष्ट्रपतिलाई सहयोग गर्नुपर्छ ""
	गत जेठ चौध गते प्रधानमन्त्रीले संविधानसभाको अवसान गरी मङ्सिर सात गतेका लागि संविधानसभाको अर्को निर्वाचनको घोषणा गरेका थिए जसको आयु अब सकिन लागेको छ  आफ्नो त्यो कदमलाई थप पुष्टि गर्दै त्यसको भोलिपल्ट महाराजगन्जको एक होटलमा एमाओवादीले पत्रकार सम्मेलन गरी दुई तिहाइ बहुमत प्राप्त गरी आफ्नो मान्यता अनुरुपको संविधान जारी गर्न सभाको अवसान गर्नुपरेको सगौरव उद्घोष गरेको थियो  पार्टी अध्यक्ष प्रचण्ड र प्रधानमन्त्री भट्टराईल्ो त्यही कार्यक्रममार्फत निर्वाचन हुन नसके दसौं वर्ष यही सरकार निरन्तर रहने प्रतिबद्धता पनि सार्वजनिक गरेका थिए  त्यसको भोलिपल्ट जेठ  गते राष्ट्रपति कार्यालयले प्रधानमन्त्री कार्यालयलाई एक मेमो पठाई प्रधानमन्त्री संविधानको धारा   बमोजिम पदमुक्त भएकोले मङ्सिर सात गतेसम्म यो सरकार कामचलाउ सरकारमा परिणत भएको जानकारी गराएको थियो  यी तीन महत्वपूर्ण तथ्यलाई एक ठाउँमा राखेर हेर्दा केही सहज निष्कर्ष निस्कन्छन्  एक स्वयम् सत्तारुढ दल एमाओवादीले यो सरकारको आयु मङ्सिर सात गतेसम्म मात्र निर्धारण गरेर त्यसपछि नयाँ सरकारलाई सत्ता हस्तान्तरण गर्ने घेाषणा गरेको थियो  दुई प्रधानमन्त्रीको संविधानसभाको सदस्यको निरन्तरता केवल मङ्सिर सातसम्म्ा मात्र रहन्छ भन्ने उनैले स्विकारेको विषय हो  किनकि उहाँले त्यसपछि नयाँ प्रधानमन्त्रीलाई सत्ता हस्तान्तरण गर्ने प्रतिबद्धता औपचारिक रूपमा गरिसक्नुभएको थियो  तीन उक्त पत्रले सरकारलाई मङ्सिर सात गतेसम्म मात्र कामचलाउ सरकारको रूपमा कामकाज गर्ने वैधानिकता प्रदान गरेको थियो  चार राष्ट्रपति कार्यालयले नयाँ सरकार गठनको औपचारिक प्रक्रिया पनि त्यही मेमोमार्फत सुरु गरेको थियो  यी तथ्यहरूमा कसैले विमति जनाउने अवस्था छैन  यी तथ्यको आधारमा अबको बाटो तय गर्नु माओवादीसहित सबै दलको साझा दायित्व हो  यी तथ्यहरूकै आधारमा विश्लेषण गर्दा केही संवैधानिक केही राजनीति केही नैतिक र केही वैधताका प्रश्न उठेका छन्  आफैले घोषणा गरेको निर्वाचन आफैले गर्न नसकेको ठूलै नैतिक प्रश्न प्रधानमन्त्रीसामु छ  सवारी दुर्घटना प्राकृतिक प्रकोप वा अन्य आकस्मिक घटनाको कारणले कुनै मानवीय वा भौतिक क्षति भएको अवस्थामा नैतिक जिम्मेवारी लिएर पदबाट राजीनामा गर्ने पुँजीवादी वा साम्राज्यवादी भनिएका विदेशी वा नेपालकै कतिपय नेताहरूको जत्तिको न्युनतम नैतिकताको ख्याल पनि आफूलाई अब्बल दर्जाको क्रान्तिकारी र शिक्षित प्रधानमन्त्रीबाट हुन नसक्नु विश्व जनमतसामु नेपालकै लागि एक लज्जाबोधको विषय थियो  करिव साठी वर्षको निरन्तर बलिदानी र आन्दोलनको परिणामस्वरुप प्राप्त अद्वितीय समावेशी स्वरुपको संविधानसभाको अवसान स्वयम् प्रधानमन्त्रीको हातबाट हुनु संसारकै निम्ति आश्चर्यचकित परिघटना थियो  तर तेत्रो परिघटना आफ्नै कारणले समेत घट्न पुगेकोमा प्रधानमन्त्रीले त्यसको कुनै नैतिक जिम्मेवारी लिएनन् र जनतासमक्ष क्षमायाचनाको औपचारिकता पूरा गरेनन्  एमाले कांग्रेसले समेत यो विषयलाई जनतामाझ लैजान सकेनन् र सबै विषयलाई सरकार परिवर्तनको साँघुरो घेराभित्र कैद गर्ने प्रयत्न गरेर सत्तालिप्साको उल्टो आरोप खेप्न बाध्य भए  घोषित मितिमा निर्वाचन हुनसक्ने कुनै सम्भावना थिएन र हुनसक्दैन भन्ने विषयमा स्वयम् प्रधानमन्त्री पनि जानकार थिए  निर्वाचन आयोगले गत भदौ महिनामै यसको औपचारिक जानकारी सरकारलाई दियो  त्यसपछि पनि प्रधानमन्त्रीले आफ्नो नैतिक दायित्वबोध गर्ने अर्को अवसर पनि गुमाए  आफूले घोषणा गरेको निर्वाचन हुनसक्दैन भनेर औपचारिक घोषणा निर्वाचन आयोगले गरेपश्चात एक नैतिकवान र स्वस्थ प्रधानमन्त्रीसँंग दुईवटा विकल्प मौजुद थिए  एक निर्वाचन हुनसक्ने अवस्था थियो भने निर्वाचन आयोगका आयुक्तलाई पदमुक्त गरेर घोषित मितिमा निर्वाचन गर्नसक्ने आयुक्त ल्याउनु  दुई त्यो सम्भ्ाव थिएन भने नैतिकताको कारणले आफू पछि हटेर निर्वाचन गराउन सक्ने अर्को सरकार गठन गर्ने मार्गप्रशस्त गर्नु  तर प्रधानमन्त्रीले यी कुनै विकल्पतर्फ एक निमेष पनि घोत्लिनु आवश्यक ठानेनन्   
	अब मंसिर  पछि प्रधानमन्त्री र राष्ट्रपति दुवैसामु यसअघि कहिल्यै नआएको चुनौती आउँदैछ  यस अघिका सबै प्रश्नहरू करिवकरिव नैतिकतासंँग मात्र सम्वन्धित थिए  नैतिकता विशुद्ध व्यक्तिको उचाइ चेतनास्तर र लज्जाबोधको विषय हो यसमा अरुको सुझाव गौण हुन्छ  स्व्ायम् व्यक्तिले आफ्नै नैतिकता आफै ख्याल गरेन भने उसलाई दण्डित गर्ने अर्को कुनै हतियार हुँदैन जबसम्म त्यो अपराधको रूपमा परिणत हुँदैन  तर अबको चुनौती वैधानिकता र वैधता दुवैको हो  यो वैधताको विषयलाई संविधानका संरक्षक राष्ट्रपति र संविधानको सपथ खाएका प्रधानमन्त्रीले अन्यथा गर्न सक्दैनन्  वैधताको विषय कतिपय अवस्थामा वैधानिकताभन्दा पनि माथि हुन्छ  वैधताले वैधानिकताको निर्धारण गर्छ  यसको सबभन्दा गतिलो उदारहण राजासहितको संविधान अन्तर्गतको तत्कालीन प्रतिनिधिसभाले राजसंस्थालाई निस्त्रिय घोषित गर्यो र त्यो घोषणाले पहिले वैधता र पछि वैधानिकता प्राप्त गर्यो   
	राष्ट्रपति कार्यालयले वर्तमान सरकारलाई केवल आगामी मङ्सिर सात गतेसम्म मात्र कामचलाउ सरकारको रूपमा मान्यता दिई दैनन्दिन कार्यसञ्चालन गर्न वैधानिकता प्रदान गरेको हो  त्यो वैधानिकता आगामी मङ्सिर सात गते समाप्त भएपछि राष्ट्रपतिसामु अर्को प्रधानमन्त्रीको चयन गर्ने बाध्यात्मक अवस्था उत्पन्न हुन्छ  मङ्सिर सातमा निर्वाचन गर्ने प्रधानमन्त्रीको घोषणाका आधारमा त्यो मितिसम्म कामचलाउन तोकिएका प्रधानमन्त्रीले जब त्यो मितिमा निर्वाचन गराउन सक्दैनन् भने अब उनको सम्पूर्ण सान्दर्भिकता वैधता र वैधानिकता समाप्त हुन्छ  मङ्सिर सातपश्चात नैतिकताको विषय गौण र वैधतावैधानिकताको विषय प्रमुख हुन्छ   
	राष्ट्रपतिको एकमात्र संवैधानिक दायित्व यो संविधानको संरक्षण र पालना गर्नु हो तसर्थ संविधानको पालना गर्ने अनिवार्य दायित्व पूरा गर्न राष्ट्रपतिले अब अर्को सरकारको गठन गर्नु अनिवार्य छ  त्यसो गर्दा राजनीतिक सहमति अपरिहार्य छ  कार्यकारी अधिकार नभएका राष्ट्रपतिले आफ्नो स्वविवेकले गर्नसक्ने कार्यसूची अत्यन्त सीमित हुन्छ  त्यसैले मङ्सिर सातपछिको सरकारको खोजी गर्ने दायित्व स्वयम् राजनीतिक दलहरूकै हो  यसै प्रयोजनका लागि राष्ट्रपतिले दर्जनौपटक दलहरूलाई सम्झाइसकेका छन्   
	अब तीन दिनभित्र पनि दलहरूले सर्वसम्मत रूपमा प्रधानमन्त्रीको नाम सिफारिस गर्न सकेनन् भने राष्ट्रपतिले आफ्नो प्रथम सल्लाहकार प्रधानमन्त्रीसँगै राजनीतिक सहमति कायम गरी चौबीस घन्टाभित्र भावी प्रधानमन्त्रीको नाम सिफारिस गर्न औपचारिक आग्रह गर्नुपर्छ  यो प्रक्रियाबाट भावी प्रधानमन्त्री सिफारिस हुनसकेन भने संविधानको धारा   बमोजिम राजनीतिक सहमति कायम गरी प्रधानमन्त्रीको नाम सिफारिस गर्न राष्ट्रपतिले दलहरूलाई आह्वान गर्नुपर्छ  त्यो प्रक्रियामा सर्वसम्मत रूपमा नाम आएन भने अर्को जनादेश नआएसम्म विगत निर्वाचनको जनादेशलाई आधार मानी गत संविधानसभामा उपस्थित भएका दलहरूमध्ये प्रमुख दलहरूसहित बहुमत दलको समर्थनको व्यक्तिलाई राष्ट्रपतिले प्रधानमन्त्रीको रूपमा सपथ गराउनुपर्छ  यो बाहेक राष्ट्रपतिसमक्ष अर्को कुनै वैधानिक र वैधता प्राप्त उपाय छैन  
	यसर्थ यो सम्भावित बाध्यात्मक परिस्थिति समेतलाई ध्यान दिई सत्तारुढ घटक र त्यसमा पनि एमाओवादीले आफ्नो भावी स्पेस विचार गर्दै सहमतिका साथ नयाँ सरकारको निर्माण गर्न राष्ट्रपतिलाई सहयोग गर्नुपर्छ  होइन भने अनन्तकालसम्म निकासको बाटो बन्द गर्ने र जनतामा जाने मार्गसमेत अवरुद्ध गरी मुलुकलाई जानीजानी निरंकुशतातर्फ लैजाने सरकारलाई संसारका कुनै पनि राष्ट्रप्रमुखले टुलुटुलु हेरेर बस्न मिल्दैन  राष्ट्रपति संविधानको संरक्षकसमेत भएकोले संविधानले परिकल्पना गरेको लोकतन्त्र विधिको शासन आवधिक निर्वाचन र संवैधानिक सर्वोच्चता समाप्त गर्ने खेलमा समावेश भएको सन्देश जनतासामु जाने काम गर्नु हुँदैन  तसर्थ यो सरकारको वैधानिक र वैध हैसियत केवल आगामी मङ्सिर सातसम्म मात्र भएकोले त्यसपछि के भन्ने विषय आगामी केही दिनभित्रै टुंगो लागिसक्नु पर्छ   
	 
"
