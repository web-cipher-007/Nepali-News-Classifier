पहिचानमा राजनीति"नेपालमा नागरिकताको सवाल विभिन्न कालखण्डमा विवादास्पद मुद्दा बनेर उठ्नु चरमोत्कर्षमा पुग्नु ""
	नेपालमा नागरिकताको सवाल विभिन्न कालखण्डमा विवादास्पद मुद्दा बनेर उठ्नु चरमोत्कर्षमा पुग्नु र अन्ततः सर्वोच्चको दैलोमा पुगेर टुंगिने क्रम गणतन्त्र नेपालमा पनि पुनरावृत्त भएको छ  गत पुस  गते गृह मन्त्रालयले  मा जन्मका आधारमा नागरिकता पाएका आमाबाबुका सन्तानले वंशजका नाताले नागरिकता पाउनुपर्ने परिपत्र जारी गरी जिल्ला प्रशासन कार्यालयहरूलाई दिएको निर्देशन संविधान विपरीत रहेको ठहर गर्दै यसको विपक्षमा सर्वोच्चमा रिट परेपछि सर्वोच्चले नागरिकताबारे उक्त परिपत्र कार्यान्वयन नगर्न गृह मन्त्रालयलाई आदेश दियो  परिपत्रमा भनिएजस्तो बुवा वा आमा नेपाली नागरिक हुनु अगाडि जन्मेका सन्तानलाई वंशजका आधारमा नागरिकता दिए त्यसले राष्ट्रियता नै संकटमा पार्ने रिट निवेदकहरूको जिकिरलाई स्वीकार गर्दै सर्वोच्चले गृहको परिपत्र कार्यान्वयनमा रोक लगाएको हो  सर्वोच्चमा विचाराधीन रहेको उक्त मुद्दाका कारण यतिखेर  लाख  हजार  जन्मसिद्ध नेपाली नागरिकका सन्तान राज्यविहीन र अधिकारविहीन अवस्थामा पुगी तिनको भविष्य नै अन्यौलमा पर्न गएको छ   
	नागरिकता व्यक्तिको त्यस्तो अधिकार हो जसले ऊ राज्यका रूपमा परिभाषित एउटा निश्चित राजनीतिक सीमासँग सम्बन्धित छ भन्ने कुरा बुझाउँछ  राज्यका आधारमा व्यक्तिको चिनारी दिनुका साथै राष्ट्रको सुदृढीकरण र राष्ट्र निर्माण प्रकि्रयाको महत्वपूर्ण तत्त्व हो  
	नागरिकता  व्यक्तिलाई नागरिकता प्रदान गर्नु भनेको समाजका स्रोतहरूमाथि उसको पहँुच सुनिश्चित गर्नु हो यस दृष्टिकोणले हेर्ने हो भने नागरिकता र अधिकारका बीचमा घनिष्ट सम्बन्ध रहेको हुन्छ  नागरिकता प्रदान गर्नु भनेको राष्ट्रले प्रदान गरेका अधिकारहरूमाथि बिनाभेदभाव व्यक्तिको पहुँच सुनिश्ति गर्नु हो  यसबाट नागरिकताको कति महत्व हुन्छ भन्ने कुरा सहजै अनुमान लगाउन सकिन्छ  विश्वका हरेक कुनामा मानिसहरू नागरिकता प्राप्तिका लागि संघर्ष गरिरहेका छन्  विशेषगरी दक्षिण एसियाली मुलुकहरूमा अन्तरदेशीय बसाइँसराइले नागरिकताको सवाललाई त झनै जटिल बनाएको छ  दक्षिण एसियाका प्रायः सबैजसो देशबाट मानिसहरू बसाइँ सरेर आउने र जाने क्रम चलिरहेकाले आर्थिक कारणले आफ्नो थातथलो छोडेर नयाँ ठाउँमा बसेका मानिसहरूले समयको अन्तरालमा त्यस ठाउँको नागरिकता माग गर्ने गरेको पाइन्छ  भारत पाकिस्तान श्रीलंका बंगलादेश भुटान लगायतका दक्षिण एसियाली मुलुकहरूमा विभिन्न समयमा उठ्ने गरेको नागरिकता विवाद यसको उदाहरण हुनसक्छ   
	नेपालमा नागरिकताको ऐतिहासिक पृष्ठभूमिलाई अवलोकन गर्ने हो भने सन्  भन्दा अघि नागरिकताको अवधारणाको विकास भएको थिएन  राणाशासनको अन्त्य भएर नयाँ शासनको खाका कोर्न थालेपछि मात्रै नागरिकतासम्बन्धी ऐनकानुनहरू बन्न थाले  राणाशासनकोे विरुद्धमा तराई र पहाड दुवै ठाउँका मानिसहरू एकजुट भएर लडाइँ गरेका हुनाले त्यतिबेला नागरिकता सम्बन्धमा पहाडी र मधेसीबीच खासै विभेद गरिएको थिएन  भर्खरमात्र अभ्युदय भएको प्रजातन्त्रको खुसियालीमा नेपालले नागरिकता सम्बन्धमा उदारवादी दृष्टिकोण अपनाएको थियो तर पञ्चायतकालमा लागू गरिएको नागरिकता ऐन  अन्तर्गत केही यस्ता अप्ठ्यारा प्रावधानहरू राखिए जसले मधेसमा वर्षौंदेखि बसोबास गरिरहेका भारतीय मूलका नागरिकहरूलाई नागरिकता प्राप्तिको अधिकारबाट बञ्चित गरिदियो  यसले राणशासनकालमा जमिन पाएर बसोबास गरिरहेका भारतीयहरूको हकमा समेत ठूलो समस्या सिर्जना गर्यो   
	साथै पञ्चायत सरकारले ल्याएको भूमिसुधार ऐन  ले व्यावहारिक रूपमा पहाडिया र मधेसी बीचमा मनोवैज्ञानिक खाडल उत्पन्न गरेको देखिन्छ  उक्त ऐनको अनिवार्य सर्त नै नागरिकता रहेकोले वर्षौंदेखि मोही वा कृषि मजदुरका रूपमा खेती गर्दै आएका मधेसीहरू नागरिकता प्रमाणपत्रको अभावमा सरकारले लिएको हदबन्दीभन्दा बढी जमिन पुनर्वितरण हुँदा जमिन पाउन सकेनन्  पञ्चायत सरकारको यही नीतिका कारण मधेसमा पुखौंपुर्खादेखि बस्दै आएका दलितहरू हालसम्म भूमिहीन अवस्थामा नै रहेका छन्  पञ्चायतकालमा नागरिकताको प्रश्नलाई अति संवेदनशील ठानिए पनि पञ्चायती व्यवस्थाप्रति झुकाव हुनुपर्ने कुरालाई एउटा सर्तका रूपमा अघि सारिएको थियो   
	 सालको जनमत संग्रहमा पञ्चायतलाई जिताउन तत्कालीन पञ्चायत शासकहरूले हजारौंको संख्यामा गैरनेपालीहरूलाई समेत आफ्नो मतदाता बनाई नागरिकता वितरण गर्ने रणनीति अपनाएका थिए  पञ्चायतलाई जिताउन सहयोग गरेका ती गैरनेपालीलाई  सालमा पञ्चायत सरकारले अभियान नै चलाई नागरिकता वितरण गरे पनि त्यतिबेला मतदाता सूचीमा भएका सबैले नागरिकता पाउनसकेका थिएनन्  तिनै गैरनागरिकलाई संविधानसभा निर्वाचनअघि  मा जन्मसिद्ध नागरिकता प्रदान गरिएको थियो  यिनै  लाख  हजार  जन्मसिद्ध नागरिकका सन्तान यतिखेरसम्म राज्यविहीन अवस्थामा रहेका छन् र यिनको नागरिकताको सवाल सर्वोच्चमा बहसको विषय बन्न पुगेको हो   
	अन्तरिम संविधान  को नागरिकतासम्बन्धी धारा  को उपधारा  मा उल्लिखित संवत्  साल चैत मसान्तसम्म नेपालमा जन्म भई स्थायी बसोबास गरेका व्यक्तिले कानुनमा व्यवस्था भए बमोजिम जन्मको आधारमा नागरिकता प्राप्त गर्ने प्रावधान उल्लेख गरे पनि तिनका सन्तानले वंशजका आधारमा नागरिकता पाउने अथवा नपाउने विषयमा संविधान मौन देखिन्छ  संविधानको यही मौनताले नै यतिखेर जन्मसिद्ध नागरिकका सन्तान अधिकारविहीन अवस्थामा पुगेका छन्   
	आमाबाबु नेपाली नागरिक भए सन्तान स्वतः वंशज नागरिक हुनुपर्ने हो तर नागरिकतासम्बन्धी धारा   ख ले कुनै व्यक्तिको जन्म हुँदाका बखत निजको बाबु वा आमा नेपाली नागरिक रहेछ भने त्यस्तो व्यक्तिमात्र वंशज नागरिक हुने व्यवस्था छ   
	अर्कातिर धारा  ले नेपाल सरहदभित्र फेला परेको पितृत्वमातृत्वको ठेगान नभएको प्रत्येक नाबालक निजको बाबुआमा फेला नपरेसम्म वंशज नागरिक हुने प्रावधानको उल्लेख गरेको  
	छ  यी दुइटै धाराको विश्लेषण गर्ने हो भने एउटाले नेपाली नागरिकको सन्तानलाई वंशज नागरिकताको अधिकार पाउनबाट बञ्चित गरेको देखिन्छ भने अर्कोले आमाबाबुको ठेगान नै नभएकालाई वंशज नागरिकको अधिकार दिएको छ जो न्यायसंगत देखिँदैन  त्यसैले यतिखेर कानुनी उपचारद्वारा एकपल्टका लागि ती जन्मसिद्ध नागरिकका सन्तानलाई वंशज नागरिकता प्रदान गर्नु नै विवाद समाधानको सर्वोत्तम विकल्प हुनसक्छ   
	यसका साथै विभिन्न कालखण्डमा विभिन्न पक्षबाट उठ्ने गरेको नागरिकताको सवाललाई ओत लगाउन संविधान निर्माणको क्रममा रहेको नयाँ नेपालमा नागरिकताको सवाललाई नीति निर्माताहरूले कसरी लिपिबद्ध गर्ने हो गम्भीर बहस र छलफल हुनु आवश्यक छ  निश्चय रूपमा नागरिकता व्यक्तिको राष्ट्रिय पहिचान भएकोले यसको वितरणमा नश्ल रंगभेद लैंगिक र वर्गीय विभेद हुनुहुँदैन  समन्यायको सिद्धान्त अपनाई हरेक योग्य व्यक्तिलाई कानुन बमोजिम सर्वसुलभ तवरले नागरिकता प्रदान गर्नु राज्यको दायित्व हो  तर नागरिकताको नाममा बढ्दो राजनीति राष्ट्रकै निम्ति घातक हुनसक्छ  यसको हेक्का आज मधेसवादी लगायतका सबै राजनीतिक दलहरूले राख्नैपर्ने हुन्छ   
	 
	 
	
"
