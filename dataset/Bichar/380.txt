"आयोगबाट संविधान संसद्‌बाट अनुमोदन""ध्वंस गर्नसक्ने क्षमता थियो मसँग त्यसैले संघर्षको सफल""
	ध्वंस गर्नसक्ने क्षमता थियो मसँग त्यसैले संघर्षको सफल नेतृत्व गर्नसकें मैले तर देशको नवनिर्माणका लागि कुशल कालिगढी मस्तिष्क चाहिन्छ त्योचाहिं मसँग छैन  अबको जिम्मेवारी त्यस्तो नेतृत्व खोजेर सुम्पिनुपर्छ  पूर्वी टिमोरको स्वतन्त्रता आन्दोलनका सफल नायक सनाना गुजमाओले दिएको यो महान अभिव्यक्ति यतिबेला हाम्रालागि मननीय हुनपुगेको छ  लामो संघर्षमार्फत देशले स्वतन्त्रता हासिल गरेपछि उहाँलाई सोधिएको थियो महामहिम के अब तपाई पूर्वी टिमोरको राष्ट्रपति बन्नुहुन्छ  दुनियाँलाई चकित तुल्याउँदै आफू त्यसको लागि योग्य नभएको बताउँदै प्रस्तुत जवाफ दिनुभएको थियो गुजमाओले  हामीकहाँ माओ पढ्नेले गुजमाओ पढेनन् अनि वीपीगणेशमान र पुष्पलाल जप्नेले पनि गुजमाओलाई सुनेनन्  परिणाममा देशले फेरि पनि एबोर्सन भोग्यो जेठ  मा  विराट जनसंघर्ष सशस्त्र विद्रोह र मधेस आन्दोलनपछिको हाम्रो उर्वर चार वर्ष ख्यालख्यालैमा खेर गयो  छातीमा हात राखेर इमानसँग बोल्ने हो भने  वर्ष पुरानो हाम्रो सपनाको निर्मम हत्या सम्पन्न भयो जेठ  को मध्यरातमा   
	साँच्चै यो हत्या नै हो हाम्रो सपनाको  संविधानसभाबाट संविधान लेख्ने सुनौलो सपनाको हत्या  तर कर्तव्यज्यानको यति गम्भीर कोतपर्व सम्पन्न हुँदा नैतिक जिम्मेवारी आफ्नो शिरमा लिन कुनै साहसी र इमानदार नायक अघि सरेन नेपाली भूमिमा  बरु गुजमाओले भनेको कुशल कालिगढी मस्तिष्क आफैसँग छ भनेर दाबा गर्न कुनै सैद्धान्तिक व्यावहारिक या नैतिक लज्जाले कसैलाई पनि छेकेन  अझ कमरेड पुष्पकमल दाहाल त कुनै बहादुरी सम्पन्न गरेझैं प्रस्तुत हुनुभाछ अब अर्कोपटक पूरा गर्नेछु म जिम्मेवारी लौन हामीलाई अब दुई तिहाइ दिनुपर्ने भयो   
	पि्रय पाठक  हाम्रो शास्त्रमा भनिएको छ जो निश्चितलाई छाडेर अनिश्चितका पछि दौडन्छ उसले अनिश्चित त हासिल गर्दैन नै बरु निश्चितलाई पनि गुमाउँछ  हामी कांग्रेसजन  सालमा यस्तै अनिश्चितको खोजीमा मध्यावधि चुनावमा गएका थियौं  छँदाखाँदाको बहुमत छाडेर मागेका थियौं दुई तिहाइ जनताले दिएका थिए लड्डु  उसबेला हामीले झैं विपक्षीलाई दोषी करार गर्दै अघि बढेका दाहाल र भट्टराईको हातमा पनि आजका सचेत नागरिकले त्योभन्दा भिन्न परिणाम नथमाउने एकदमै निश्चित छ  यद्यपि इतिहासबाट नसिक्नेलाई इतिहासले दण्ड दिन्छ भन्ने प्रसिद्ध भनाइ भट्टराईले गणतन्त्र दिवसका दिन टँुडिखेलबाट वाचन गर्नुभयो तर दण्डित हुनुपर्नेहरूको सूचीमा आफ्नो र आफ्नै अध्यक्षको नाम लेख्नुभो या छुटाउनुभो थाहा छैन  तर दुनियाँलाई यति थाहा छ सत्य हो कमरेड  इतिहासबाट नसिक्नेलाई इतिहासले दण्ड जरुर दिन्छ   
	प्रश्न नीति र नियतको कोही कसैलाई पदबाट अपदस्थ गर्नुमात्रै कू होइन  तत्कालीन राजनीतिक प्रक्रियाका वैध अंशियार सबैलाई नजरअन्दाज गरेर सम्भव वैधानिक उपाय अवरुद्ध गरेर शक्तिका बलमाछलमा एक्लै आफ्नो मार्गचित्र थोपर्नु पनि कू नै हो  यो कू मञ्चन गरिरहँदा जेजस्ता तर्क र आरोप उभ्याइएको छ ती सबै परालको कमजोर खुट्टामा उभिएका छन्  संविधानसभाजस्तो बिरलै निर्माण हुने संस्था हजारौंको रगत पसिना र बलिदानबाट स्थापित भएको ऐतिहासिक र शक्तिशाली थलोलाई बिरालोको सस्तो मृत्युझंै मूल्यहीन बिदाइ दिनेहरूलाई बहादुर कसैले पनि मानेको छैन  संविधानसभाले अन्तिम श्वास लिनुभन्दा अघि सहमतिको चार पानामात्रै भए पनि संक्षिप्त संविधान जारी गर्नसकेको भए त्यो बुद्धिमानी हुन्थ्यो  के चार वर्षको अवधिमा जम्माजम्मी चार पाना मात्रैको पनि सहमति भएको थिएन त  जेठ  को मध्यरातमा के कांग्रेसएमालेले रोष्ट्रम घेराउ गरेर रोकेका हुन् सहमति भैसकेको अक्षर र शब्द वाचन गर्नबाट सरकारका मन्त्री या प्रधानमन्त्री कसैलाई  संविधानसभामा त्यो अन्तिम रात के विपक्षीहरूले संविधानको पाण्डुलिपि ल्याइएको बि्रफकेस तोडफोड गरेका हुन्  दृश्यहरू रिप्ले गरेर सम्झौं त्यस्तो केही भएको थिएन   
	हाम्रा कारणले संविधान रोकिनुहुन्न बरु मिश्रति परिणामसहितको संघीयता बनाउनुहोस् भनेर जनजाति आन्दोलनका अगुवाहरूलेसम्म लचकतासाथ जिम्मेवार अभिव्यक्ति शीर्ष नेताहरूलाई भेटेर दिउसो राखिसकेका थिए  माओवादीकै चुनावी घोषणापत्रमा तराईमा पाँच प्रदेश लेखिएको छ सोही बमोजिम गरौं न त भनेर नेपाली कांग्रेसले अन्तिम आग्रह गर्यो  सहमति नभैरहँदा रूपान्तरित संसदलाई काम हस्तान्तरण गर्ने या संकटकाल लगाएर संविधानसभाको म्याद थप गर्ने विकल्प जनसामान्यको पनि सूचना र ज्ञानमा थियो तर यी कुनै उपाय र ओखती प्रयोग नगरी संविधानसभाका जन्मदाताहरूले यसको मृत्युको शंख बजाए चन्द्र शमशेरको खोपीमा बसेर  त्यसैले यो दुर्घटना थिएन हत्या थियो कू थियो  जिउँदो लोकतन्त्र रातो कात्रोमा नीति र नियतका साथ बेरिन पुगेको दुर्भाग्यको परिघटना थियो   
	समय अब अघि जानुपर्छ एकल पहिचानको कुरा गरेर कार्लमाक्र्सको वर्गीय दर्शनलाई जातीयताको कात्रो ओढाइरहँदा प्रधानमन्त्रीले हामी सत्रौ शताब्दीमा छैनौ भनेर आफ्नै छोरीको अनुहारसमेत पढ्न नभ्याउनु दुःखद छ  प्रधानमन्त्रीज्यू  बाहुन पिता र नेवार माताबाट जन्मिएकी आफ्नै एक्ली छोरीको हृदयलाई सोध्नुस् त त्यहाँ बहुपहिचानको चाह होला कि एकलको  अनि उपप्रधानमन्त्री विजय गच्छदारका छोरासँग बुझ्नुस् त थारु पिता मधेसी नेता एवं नेवार आमाका ती छोरा एकल पहिचानको कुन प्रदेशमा आफ्नो जीनले जीवन्तता पाउने ठान्छन्  मधेस  थरुहट  कि नेवाः  
	अर्थात् एकल जातीय प्रदेश र राष्ट्र एक्काइसौ शताब्दीको उच्चतम ज्ञान र विज्ञान अनुरूपको विवेक होइन कम्तीमा हाम्रोजस्तो बहुजातीय र बहुसांस्कृतिक भूखण्डका लागि  त्यसैले एकल पहिचानको माग गरिरहेका जनजाति अगुवाहरूले पनि अन्तिम दिनको अपरान्ह आफ्नो माग र आवेगलाई थाती राखेर मिश्रति पहिचानसहितको संविधान स्वीकार्ने बताए  त्यसैले संविधानसभा विघटन हुनु र संविधान जारी हुन नसक्नुको दोष जनजातिहरूले उठाएको आवाजलाई पनि दिन मिल्दैन  माओवादी नेतृत्वले जनजातिको भावनालाई भोटमा बदल्ने ट्याक्टिसमात्रै खेल्यो  त्यही चालको दममा उभिएको दम्भ हो दुई तिहाइको भाषण  दाहाल र भट्टराईजस्ता खारिएका नेता आश त्रास र विश्वासको अघिल्लो मत समीकरण भत्किइसकेको सूचना र ज्ञान निश्चय नै राख्छन्  त्यसैले जातीय मुद्दालाई केन्द्रमा राखेर भोटका बाक्सा चमत्कारसँग भर्नका लागि मंसिर  को सपना कोरियो तर कुनै पनि सचेत जनजाति मतदाताले आवेगलाई केन्द्रमा राखेर राजनीतिक विचार र सिद्धान्तलाई सम्पूर्ण शून्यमा तिलाञ्जली दिएर माओवादीलाई नै भोट दिनेछन् भन्ठान्नु जनजाति भावनाको अवमूल्यन त हो नै आजको ब्रह्माण्डको सबैभन्दा ठूलो भ्रम पनि हो  अनि माओवादीले त्यस्तो कल्पनाको दुई तिहाइ पाउने हो भने राज्यको उचित वितरण होइन राज्यको अनुचित कब्जाको दुस्साहस हुनेछ भन्ने तथ्य पनि त्यत्तिकै सत्य हो  यद्यपि अन्तरिम संविधानमा संशोधन र राजनीतिक सहमति नभई मंसिर  मा चुनाव हुने कुनै सम्भावना छैन  
	ढिलोचाँडो चुनाव हुनु नै छ तर चुनाव फेरि पनि संविधानसभाकै गरिनु सिद्धान्ततः जतिसुकै सही र आवश्यक भए पनि व्यवहारतः अब उचित विलकुल होइन  कांग्रेसका कतिपय सभासदले सुझाएको विकल्पमा सहमति जुटेर छोटो समयका लागि संविधानसभा पुनःस्थापित गर्नु र त्यसबाटै संविधान जारी गर्नु फरक कुरा हो  तर त्यो अवस्थामा बाहेक समय अघि जानुपर्छ अब  फेरि पनि संविधानसभाको चुनाव गर्नु भनेको अर्बौ रूपैयाँ पुनः व्यय हुनुमात्रै होइन केही वर्ष उही विषयको द्वन्द्वमा मुलुक अल्भिरहनु हो  सर्वपक्षीय सम्मेलन सहमतिको सरकार संविधान मस्यौदा आयोग संघीय आयोग बाधाअड्काउ फुकाउको प्रक्रियामार्फत संसद निर्वाचनलाई सहजता यसरी अघि बढ्न सकिन्छ  विज्ञहरू सम्मिलित आयोगबाट प्राप्त संविधान र संघीयताको फरकफरक मस्यौदा पुनः सर्वपक्षीय सम्मेलनको बाटो हुँदै शीतल निवासबाट घोषणा गरेर भावी व्यवस्थापिकासंसदमा अन्तिम अनुमोदनका लागि प्रस्तुत गरी कार्यान्वयनमा लग्न सकिन्छ   
	अबको  वर्ष  वैशाख भित्र व्यवस्थापिकसंसद खडा गर्न सक्दा त्यसले संविधानसभा भन्ने नाम नपाइरहँदा पनि काम भने उही प्रकृतिको र उही शक्तिका साथ गर्नसक्ने जनताको बल बोकेर आउनेछ  पहिलो बैठक बसेको मितिले  महिना सम्ममा संविधान परिमार्जन र अनुमोदनको कार्य अनिवार्य रूपमा सम्पन्न गर्ने अभिभारा दिएर  को मध्यसम्ममा आज अधुरै रहेका कर्महरूलाई संसदबाट अन्तिम टुंगो लगाउन सकिनेछ  त्यसपछिका दिनमा हामी प्रदेश निर्वाचनको प्रक्रियामा प्रवेश गर्न सक्नेछौं  तर यो मार्गचित्र सम्भव हुन सहमति र सहकार्यको राजनीति कम्तीमा ओठे प्रतिवद्धताकै पुरानै मार्गमा नफर्किइ सम्भव छैन   
	राजनीतिक सहमतिबेगर मंसिर  तर्फ अघि बढ्नु भनेको संविधानसभा निर्वाचन भाग दुई होइन ज्ञानेन्द्र राजाको नगर निर्वाचनको भाग दुई जस्तोमात्रै हुनेछ  चुनाव लोकतन्त्रको आत्मा निश्चय नै हो तर यसले सहमतिको मार्ग र विश्वसनीयताको वातावरण पनि खोज्छ   चैत  को चुनावमा तत्कालीन प्रधानमन्त्री गिरिजाप्रसाद कोइरालाले सबैको साझा बन्ने प्रयत्न गर्नुभयो  आफ्नो दलका लागि दुई तिहाइ माग्नुभएन  हातमा भएको दुई तिहाइको बलमा नेल्सन मण्डेलाले कालाजातिको एकल पहिचानका लागि संविधान लेख्नुभएन  दक्षिण अफ्रिका आज समुन्नतिको सिंढीमा उक्लिंदै गएको छ सबैको पहुँच र प्रतिष्ठाको समान पहिचानलाई केन्द्रमा राखेर   
	राष्ट्रको नवनिर्माण गर्न साँच्चै आवेग होइन विवेक जरुरी छ अनि जरुरी छ कुशल कालिगढी मस्तिष्कको  माओ पढ्नेले गुजमाओको त्यो अभिव्यक्ति पनि पढिदिए कति धेरै जाती हुने थियो देशलाई   
	
"
