 संघीयताले देश विखण्डन कि एकीकरण एकीकरण वा विखण्डन होला भन्ने बहसको उत्तर संघीयताको मोडलले दिनेछ "
	अन्तरिम संविधानको चौथो संशोधनमार्फत  जेठ  गते संघीय लोकतान्त्रिक गणतन्त्र घोषणा गरिएपछि नेपाली राजनीतिमा सुरु भएको एउटा बहसको अन्त्य भएको छैन संघीयताले देश विखण्डित होला कि थप भावनात्मक एकीकरण   
	विघटित संविधानसभामा प्रतिनिधित्व गर्ने कमल थापाको राप्रपा नेपाल र चित्रबहादुर केसीको जनमोर्चा बाहेक सबै दलहरूले संघीयतालाई सिद्धान्ततः स्वीकार गरिसकेका छन्  तथापि संघीयताकै कारणले विखण्डनको आशंका तथा भावनात्मक एकीकरणको अपेक्षाजस्ता अन्तरविरोधपूर्ण दृष्टिकोणहरू पनि कायमै छन्  विशेषगरी जातीयता र क्षेत्रीयताका आधारमा राज्यको पुनर्संरचना गरी आत्मनिर्णयको अधिकारसहित स्वायत्त प्रदेशहरूको प्रस्ताव र अडानले संघीयता र राष्ट्रियता बीचको बहस अत्यन्त जटिल र संवेदनशील बनाएको छ  त्यसैले राष्ट्रियता र संघीयताका आधार र मापदण्ड के हुन्  संघीयता र राष्ट्रियता बीचको अन्तरसम्बन्ध र अन्तरविरोध के हो  भन्ने जटिल प्रश्नहरूको संघीयताको मोडल र अन्तर्राष्ट्रिय अभ्यास राष्ट्रियताको बदलिँदो परिभाषा भूमण्डलीकरणको प्रभाव र अन्तर्राष्ट्रिय सम्बन्धका आयामको सापेक्षतामा विश्लेषण गरिएको छ   
	राष्ट्रियताको परिभाषा र संघीयताको परिवेश 
	संघीयता राज्य संरचनाको अद्यापि विवादास्पद विकासशील र जोखिमपूर्ण प्रणाली हो  तथापि संघीयता जनतालाई राजनीतिक अधिकार आर्थिक विकास सांस्कृतिक पहिचान तथा अधिकार र प्राकृतिक साधनस्रोतमा समान अधिकार स्थापित गर्ने जनतामुखी पद्धति हो  त्यसैले संघीयता विखण्डन होइन राज्यलाई थप एकीकरण गर्ने प्रक्रिया हो   
	संयुक्त राज्य अमेरिका क्यानाडा स्विट्जरल्यान्ड भारत जर्मनी बेल्जियम अस्ट्रेलिया ब्राजिल सबै संघीय देशहरू हुन्  तर ती देशहरू विखण्डित भएका छैनन्  त्यसैले संघीयताका कारणले मात्रै देश विखण्डन हुने निरपेक्ष विश्लेषण आग्रहपूर्ण मात्रै होइन अतिवादीसमेत हो  राष्ट्रियताको बदलिँदो परिभाषा भूमण्डलीकरणको प्रभाव अन्तर्राष्ट्रिय सम्बन्धका आयाम र संघीयताको अन्तर्राष्ट्रिय अभ्यासको तुलनात्मक गर्दा उक्त तर्क पुष्टि हुँदैन  किनभने संघीयताको सफलता वा असफलता उक्त देशको राजनीतिक आर्थिक सामाजिक र सामरिक परिवेश र संघीयताको मोडलमा निर्भर रहन्छ  
	शीतयुद्धको अन्त्यपछि राज्यकेन्दि्रत राष्ट्रियताको परम्परागत परिभाषा परिवर्तन भई व्यापक अवधारणाको विकास भएको छ  त्यस अनुसार राज्य र जनतालाई राष्ट्रियताको केन्द्र मानिएको छ  यसैगरी परम्परागत राज्य तथा सेनाकेन्दि्रत राष्ट्रिय सुरक्षाको मान्यता परिवर्तन भई मानव सुरक्षा अवधारणा विकसित भएको छ जसअनुसार राष्ट्रिय सुरक्षा भनेको केवल भौगोलिक अखण्डतामात्रै होइन जनताको सुरक्षा पनि हो  अर्काेतिर भूमण्डलीकरणको कारणले राज्यभन्दा जनता बीचको आर्थिक सामाजिक तथा सांस्कृतिक सम्बन्धमा जोड दिइएको छ भने भौगोलिक सीमाहरूलाई सरलीकृत गरिएको छ  अन्तर्राष्ट्रिय सम्बन्धका परिवर्तित आयामहरूले पनि बीचको कूटनीतिक सम्बन्धका साथै जनताको आर्थिक तथा सामाजिक परनिर्भरता बढाएको छ   
	जातीय तथा क्षेत्रीय संघीयताको प्रस्ताव 
	राष्ट्रियताको सैद्धान्तिक अवधारणामा जतिसुकै परिवर्तन आए पनि तथा संघीयताको प्रस्तावना सकारात्मक भए पनि सामरिक दृष्टिले संवेदनशील मानिने नेपालको सन्दर्भमा राष्ट्रिय सुरक्षाका आधारभूत मूल्यहरू अपरिवर्तित नै छन्  किनभने उदाउँदा शक्तिराष्ट्रहरू चीन र भारतबीच रहेकाले पनि नेपालको संघीयताको बहसको भूराजनीतिक कारणले अन्तर्राष्ट्रियकरण भएको छ  यो बहसमा शक्तिराष्ट्रहरूको सामरिक प्रतिस्पर्धा प्रत्यक्षपरोक्ष रूपमा प्रतिविम्बित भइसकेको छ   
	संघीयताका लागि भएको  को मधेस आन्दोलन भारतीय दूतावासको मध्यस्थतापछि नेपाल सरकारसँग एक मधेस एक प्रदेशमा सहमति भएको घडीदेखि नै शक्तिराष्ट्रहरूको चासो प्रभाव र भूमिका थियो  नेपालमा जति सघन रूपमा संघीयताको बहस भइरहेको छ त्यही अनुपातमा उनीहरूको चासो र भूमिका बढिरहेको छ  जातीय तथा क्षेत्रीय संघीयताको मोडललाई भारतले मौन रूपमा उत्प्रेरित तर चीनले सार्वजनिक रूपमै असहमति व्यक्त गरेको छ  त्यसैले भारतको मध्यस्थ र मधेसी दलहरूको अडानले यो मुद्दा थप जटिल र रहस्यमय बनाएको छ   
	माओवादी र मधेसवादी दलहरूले पहाडमा जातीय तथा तराईमा क्षेत्रीय संघीयताको प्रस्ताव गरेका छन्  तर कांग्रेस एमाले लगायतका दलहरू ज्ाातीयक्षेत्रीय संघीयताले देश विखण्डनउन्मुख हुने दाबी गर्दै साझा पहिचान र सामथ्र्यका आधारमा पुनर्संरचना गरिनुपर्ने अडानमा छन्  मधेसी दलहरूले समग्र मधेसलाई सम्भव भएसम्म एक होइन भने दुई प्रदेश बनाउने नभए पृथकतावादी आन्दोलन गर्ने धम्कीले प्रक्रियालाई विलम्ब गर्न निणर्ायक भूमिका खेलेको छ  पूर्वी पहाडका केही जातीय संघसंगठनहरूले पनि अलग राज्यको माग गर्दै छिटपुट हिंसात्मक गतिविधि गर्दैछन्  यदि पहाड र हिमालमा जातीयता तथा तराईमा क्षेत्रीयताका आधारमा राज्य पुनर्संरचना गरिएमा विभाजनको खाडल गहिरिनेछ भने राष्ट्रिय एकताका आधार र सूत्रहरू कमजोर हुनेछन्  उक्त परिवेशमा जातीयक्षेत्रीय विवाद र द्वन्द्व चर्किएर हिंसासमेत भड्किन सक्छ  जातीयताका कारणले गृहयुद्धमा होमिएका कतिपय अपि|की देशहरूको इतिहास अध्ययन गर्दा नेपाल अहिले त्यही प्रकृतिको द्वन्द्वको संघारमा पुगेको प्रतीत हुन्छ   
	आत्मनिर्णयको विवादास्पद प्रस्ताव 
	जातीय राज्यमात्रै होइन आत्मनिर्णयको अधिकारसहित स्वायत्त प्रदेशको माग झन् विवादास्पद छ  एमाओवादी र अन्य क्षेत्रीयता र जातिवादको वकालत गर्नेहरूले आत्मनिर्णय तथा स्वायत्त प्रदेशलाई संघीयताको अभिन्न पक्ष भएको दाबी गरिरहेका छन्  तर अन्य दलहरूले उक्त मुद्दाले देश विखण्डन हुने भन्दै सशक्त प्रतिवाद गरिरहेका छन्  संघीयता भनेको जातीय संघीयता होइन भन्ने उनीहरूको तर्क छ  
	आत्मनिर्णयको अधिकार तथा स्वायत्त प्रदेशको अवधारणा नेपालमा मात्रै होइन विश्वभर अस्पष्ट र विवादास्पद छ  आत्मनिर्णयको अधिकार भन्ने शब्द पहिलोपटक सन्  डिसेम्बर  मा संयुक्त राष्ट्रसंघीय महासभाद्वारा पारित नागरिक तथा राजनीतिक अधिकारसम्बन्धी अन्तर्राष्ट्रिय अभिसन्धि आईसीसीपीआर मा उल्लेख गरिएको थियो जसमा भनिएको छ सबै मानिसहरूलाई आत्मनिर्णयको अधिकार छ  उक्त अधिकारको आधारमा उनीहरू स्वतन्त्रतापूर्वक राजनीतिक हैसियत निर्धारण गर्छन् र स्वतन्त्रतापूर्वक आर्थिक सामाजिक तथा सांस्कृतिक विकास गर्ने अवसर पाउँछन्  
	केही जातीय संगठनहरूले आदिवासीजनजातिसँग सम्बन्धित आईएलओ अभिसन्धि  लाई उल्लेख गर्दै आत्मनिर्णयको अधिकारलाई स्वतन्त्र राज्यको अधिकार भनी परिभाषित गरेका छन्  तर  अक्टोबर  मा पारित आईएलओ अभिसन्धिले आदिवासीलाई स्वतन्त्र राज्यको अधिकार होइन उपनिवेशबाट स्वतन्त्र भएपछि आदिवासीहरूको राजनीतिक सामाजिक आर्थिक सांस्कृतिक प्राकृतिक स्रोतको अधिकार सुनिश्चित गरेको छ  आईएलओको उक्त दफा विशेषगरी दक्षिण अमेरिकी औपनिवेशिक देशहरू स्वतन्त्र भएपछिको अवस्थामा प्राकृतिक स्रोतको अधिकार सुनिश्चित गर्ने दृष्टिकोणले पारित गरिएको थियो  त्यसैले आत्मनिर्णयको अधिकारको अर्थ विखण्डन वा स्वतन्त्र राष्ट्र होइन   
	अन्तर्राष्ट्रिय सन्धि महासन्धि अभिसन्धि र अन्तर्राष्ट्रिय कानुनले मात्रै होइन संविधानसभाको राज्य पुनर्संरचना तथा प्राकृतिक स्रोत बाँडफाँड समितिले परिभाषित गर्दै आत्मनिर्णयको अधिकारको अर्थ जनताको सार्वभौमसत्ता तथा राष्ट्रिय अखण्डताको संरक्षण गर्नु हो भनी उल्लेख गरेको छ  उक्त अवधारणापत्रमा राष्ट्रिय एकता र अखण्डतालाई थप जोड दिँदै भनिएको छ राष्ट्रिय अखण्डता सार्वभौमसत्ता र शान्तिमा आँच आउनेगरी कुनै प्रदेशले काम गर्यो भने राष्ट्रप्रमुखले संघीय सरकारको सिफारिसमा आवश्यकताअनुसार सम्बन्धित प्रदेशलाई चेतावनी दिन तथा आवश्यक परेको अवस्थामा उक्त सरकार र संसद्लाई निलम्बन वा भंग गर्नसमेत सक्नेछन्   
	अन्तर्राष्ट्रिय अभ्यास र शोधार्थीहरूको सुझाव 
	शीतयुद्धको अन्त्य तथा एक्काइसौं शताब्दीको प्रवेशसँगै जातीय पहिचान तथा जातीय राष्ट्रवादको अवधारणा विकसित भएको विचार संघीयता र राष्ट्रियताबारे अनुसन्धान गरेका राजनीतिशास्त्री स्यान्ड्रा ज्वायरम्यानले व्यक्त गरेका छन्  जातीय पहिचान तथा जातीय राष्ट्रवादका कारणले जातीय युद्धका जटिल आयामहरू थपिएको दाबी गर्दै निष्कर्ष निकालेका छन् जातीय राष्ट्रवाद र जातीय द्वन्द्व विकसित राष्ट्रहरूको राष्ट्रिय सुरक्षाका लागिसमेत खतरा हो   
	पूर्व सोभियत सङ्घ युगोस्लाभिया चेकोस्लोभाकिया इथियोपियाजस्ता जातीय राष्ट्रवाद र जातीय द्वन्द्वको कारणले विभाजन भएका देशहरूको संघीयता र राष्ट्रिय सुरक्षाबारे अनुसन्धान गरेकी क्यारोलिन थोमसको निष्कर्ष छ राष्ट्रिय सुरक्षाको दृष्टिले जातीय राष्ट्रवाद र जातीय द्वन्द्व सबैभन्दा जटिल चुनौती हो  जातीय अग्राधिकारसहित जातीयताको आधारमा राज्यको पुनर्संरचना गर्नु विखण्डनको प्रारम्भ हो  तर विखण्डन हुन्छ भनेर जातीय भावनाको सम्मान गरी राज्य संरचनामा प्रतिनिधित्व नगराएको अवस्थामा अर्काे शिराबाट द्वन्द्व हुनेछ  र उक्त द्वन्द्वले पनि अन्ततः देश विखण्डित हुनसक्छ   
	सुरक्षाविद् माइरन वेइनरका अनुसार राष्ट्रिय भावना सुरक्षा र अखण्डतालाई दृष्टिगत गरी पुनर्संरचना गरिएमा विभाजन होइन एकीकरण हुन्छ  त्यसैले विभाजित हुन्छ कि एकीकृत भन्ने विवादास्पद बहसको निरूपण संघीयताको मोडलमा निर्भर रहन्छ   
	इथियोपिया सोभियत संघ युगोस्लाभिया चेकोस्लोभाकियाजस्ता देशहरू जातीय संघीयताले द्वन्द्व भई विखण्डित भएका उदाहरण हुन्  अर्कोतिर अमेरिका भारत क्यानाडा बेल्जियम स्विट्जरल्यान्डजस्ता संघीय देशहरूले राष्ट्रिय एकता सुदृढ बनाउनुका साथै जनतामा थप भावनात्मक एकीकरण सिर्जना गर्नसकेको अनुपम उदाहरण हुन्  
	निष्कर्ष  
	नेपाल धर्म संस्कृति भाषा जातीयता भूगोल वर्गका आधारमा विविध र बहुलवादी समाज हो  त्यसैले अन्तर्राष्ट्रिय मोडलको अन्धानुकरण गर्ने होइन नेपालको विविधतालाई न्यायोचित सम्बोधन गरी विघटित संविधानसभाले स्थापित गरेको सिद्धान्त पहिचान र सामथ्र्यका आधारमा राज्यको पुनर्संरचना गरिनुपर्छ  लोकतन्त्र विविधता बहुलवाद गणतन्त्र धर्मनिरपेक्षता संघीयता पहिचान धार्मिक जातीय सांस्कृतिक भाषिक परिवर्तित सन्दर्भमा राष्ट्रियता संघीयता र राष्ट्रिय सुरक्षाका मूलभूत सिद्धान्त हुन्  तर उक्त सिद्धान्तहरूले एकीकृत सार्वभौम तथा स्वतन्त्र राष्ट्रको बलियो जग बसाउनुुपर्छ  संघीयता बहुलवाद र विविधता विखण्डन होइन वास्तविक एकीकरण प्रक्रिया बन्नुपर्छ र राष्ट्रिय अखण्डता र राष्ट्रिय एकता सुनिश्चित गर्नुपर्छ   
	राष्ट्रियता र भौगोलिक अखण्डताका नाममा राजा राणा र पञ्चायती शासकहरूले जुन गल्ती गरे उक्त गल्ती अब दोहोरिनु हुँदैन  अब अर्को जाति धर्म संस्कृति र भाषाविशेषको राज्य स्टेट बनाउने होइन सबैको साझा राष्ट्रराज्य नेसनस्टेट को रूपमा विकसित गर्नुपर्छ  जातीयता र क्षेत्रीयताका आधारमा राज्य पुनर्संरचना गरेको अवस्थामा जातीयक्षेत्रीय द्वन्द्व चर्किने तथा उक्त द्वन्द्वले अन्ततः देश विभाजन हुनसक्छ  त्यसैले एकीकरण वा विखण्डन होला भन्ने बहसको उत्तर संघीयताको मोडलले दिनेछ  तर एउटा परिणाम निश्चित छ जातीय तथा क्षेत्रीय संघीयताको मोडल कुनै पनि देशका लागि आत्मघाती हुनेछ   
	लेखक बेलायतको बर्मिङ्घम विश्वविद्यालयका रिसर्च फेलो हुन्   
	 
"
