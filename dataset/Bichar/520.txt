अवशानपछिको अवसरसंविधानसभामा  विगत चार वर्षम्म सर्वाधिक चर्चामा रहेको संघीयताको सवाल "
	संविधानसभामा विगत चार वर्षम्म सर्वाधिक चर्चामा रहेको संघीयताको सवाल अन्तमा निष्कर्षविहीन बनेर सकियो  अत्यन्त विवादास्पद बन्न पुगेको संघीयताको सवालले राजनीतिक दलका नेतालाई अत्यधिक संकटग्रस्त अवस्थामा पुर्याएको हुँदा संविधानसभाको अवसानसंगै उनीहरूलाई केही राहत अवश्य नै मिलेको हुनुपर्छ  कहिले स्थान विशेषको ऐतिहासिक महत्वका आधारमा नामकरणको हल्ला कहिले बहुजातीय नामका प्रदेशको चर्चा कहिले एकलजातीय पहिचानको मामला ठूलो कहिले स्रोत परिचालन र बाँडफाँडको कुरा महत्वपूर्ण कहिले अग्राधिकारको बबाल कहिले सात प्रदेश ठीक कहिले दस प्रदेश उचित  आजमात्र पाँच प्रदेशभन्दा धेरै प्रदेश देशको अर्थतन्त्रले नभ्याउने ठहर त्यसको भोलिपल्टै चौध प्रदेश बनाउनुपर्ने बाध्यतामा गुजि्रएका हाम्रा नेता घना जंगलको लहराभित्र जेलिएर बाहिर निस्कन नसकेका सिंहहरू साबित भइसकेका थिए जसका लागि लहराको जेलाइबाट बाहिर आउन मुसाको सहारा चाहिएको थियो संविधानसभाको निधनले त्यो सहारा प्रदान गरेको अनुभूति लिंदै होलान् सायद   
	चार वर्षसम्मको संविधान निर्माणको चटारो र त्यसभित्र उत्तम संघीयताको मोडल प्रस्तुतिका लागि अध्ययन र निरन्तर बहस अन्य देशको अनुभव बटुल्न देशविदेशको लगातार भ्रमण पाँचतारे होटलमा देशीविदेशी विशेषज्ञको कार्यपत्र प्रस्तुति टिप्पणी र छलफलपश्चात संघीयताको यस्तो मोडल नेपाली जनतासामु आयो न यिनको नाम छ न यिनको स्पष्ट भौगोलिक रेखाङ्कन छ  यतिमात्र नभई यस विषयमा आफैं स्पष्ट भएर अरूलाई चित्त बुझाउने हैसियतमा कोही देखिएनन्  आफूले छिनोफानो लगाउन नसकेपछि स्वनिर्णयको अधिकार दिएझैं गरी आफ्नो प्रदेशको न्वारन आफैं गर्न छोडिदिएर आफू विवादमुक्त हुने चेस्टा पनि नगरेका होइनन् हाम्रा नेताहरूले  संविधान लेखनको अन्तिम क्षणमा आएर सम्पन्न गर्न खोजीका काम र तिनबाट सिर्जित जटिलता देख्दा हाम्रा नेताहरूको दूरदृष्टि र क्षमताको पनि जनताले राम्रो मूल्याङ्कन गरेकै हुनुपर्छ जनताले  वास्तवमा आजभोलि बढ्ता जटिल बनेका अधिकांश खिचला र मनमुटाबका धुमिल दृश्यहरू पहिले नै नदेखिएका होइनन्  संघीयता चाहने र संघीयता हटाउन खोज्नेहरूका बीच उत्पन्न हुनसक्ने सम्भावित खतराका बारेमा साधारण नेपालीले समेत बेलाबेलामा नेताहरूलाई अवगत नगराएका होइनन्  तर यी सबै कुराहरू नेताहरूको दृष्टिमा उति गम्भीर विषय नै ठहरिएनन्  
	वास्तवमा संघीयताको प्रश्न देश चलाउने एक माध्यममात्रै हो  परिश्रमी र कर्तव्यनिष्ठ जनता इमानदार नेता र सरकार भए देश संघीय होस् अथवा विकेन्दि्रत व्यवस्था होस् केही फरक नपर्ने कुरामा विज्ञहरू विश्वास गर्छन्  नेपालको सन्दर्भमा जनयुध्दताकादेखि यसका सूत्रधारहरूले नै यसलाई जातजातिबीच शत्रु साधनको प्रबल माध्यमको रूपमा सारेका थिए र त्यहींदेखि नै मानिसहरूबीच रोपिएको थियो वैमनस्यरूपी भावनाको बिज  देश संघीयतामा जानु हुँदैहुँदैन भनेर तर्क गर्न खोजिएको होइन  देश संघीयतामा जाँदा र नजाँदा अत्यन्त विशाल परिणति नदेख्नेहरू पनि संघीयताको प्रयोग र परिणाम हेर्न मानसिक रूपमा तयार नै छन् अहिले  तर संघीयताको चाहना राख्नेहरूले यस मुद्दालाई जसरी अगाडि सारेका थिए यसले सुखद परिणाम ल्याउँछ भनेर विश्वास गर्नेहरू कमै थिए उतिबेला नै पनि  अहिले त यो संख्या झनै बढेको छ भन्न कत्ति पनि गाह्रो भएको छैन  त्यसको प्रमुख कारण हो संघीयताको आवरणमा प्रतिशोधको भावनालाई प्रश्रय दिने र सदियौंदेखि कायम रहँदै आएको अन्तरजातीय सद्भाव र सहअस्तित्व खलबल्याउने प्रयास पनि खुलेर नै हुनथालेको देखेर अधिकांश मानिसहरू सशंकित हुनथालेकाले नै संघीयताको छिनोफानो लगाउने कुरा झन्झन् जटिल हुनपुगेको थियो र छ अहिले पनि भन्दा फरक नपर्ला   
	अब संविधान कहिले बन्ला यकिनसाथ कसैले भन्नसक्ने अवस्था छैन  तर ढिलोचाँडो जहिले बने पनि सुषुप्त अवस्थामा रहेका मुद्दाहरू एकाएक गम्भीर बनेर नआउलान् भन्न सकिने अवस्था छैन  एउटा पार्टीले युध्दकालमा प्रयोगमा ल्याएको अझ भनौं विद्रोहलाई सशक्त गराउन प्रयोग गरेको हतियारलाई स्थापित भनौंदा पार्टीहरूले बिना कुनै अभ्यास बिना कुनै चिन्तन बिना कुनै रूपान्तरण जस्ताको तस्तै स्विकारिदिएका कारण अनपेक्षित परिणतिका सिकार बन्दैछन् सबै नेपालीहरू  अहिले अन्तिम घडीमा केही चिन्तन र अभ्यास थालिएको छ निश्चयै पनि  तर आज मनन गर्न सुरू भएका अभ्यास आआफ्ना पार्टीमा र अन्तरपार्टीका बीच पनि उसैबेला हुनु जरूरी थियो  
	संविधान जहिले बन्दा पनि अनगिन्ती समुदायको पहिचानको मुद्दा अगाडि आएका छन्  तर पहिचानको मुद्दा र बुझाइ पनि समुदाय र व्यक्तिपिच्छे फरकफरक देखिंदैछ  एकातिर आफ्ना बाबुबाजेको थाकथलो भन्दै बेग्लाबेग्लै राज्यको परिकल्पनासहित आफ्नोआफ्नो भाग प्राप्तिका लागि आवाजहरू उठेका छन् भने मधेसवादी दलहरूको चाहना र माग बुझिनसक्नु छ  संघीयता चाहने यी दलहरूलाई अखण्ड नेपालभन्दा अखण्ड मधेस चाहिएको छ  पहाड र हिमालका भूभाग टुक्राटुक्रा हुनु र नहुनुमा मधेसी सभासदहरूलाई कत्ति पनि चासोको विषय नरहेको प्रतीत हुन्छ  यसरी समग्र नेपालको चिन्ता चासो र सोचाइ र गराइ नै खण्डित हुँदैछ  शासनसत्तामा आफ्नो प्रतिनिधित्व कम भएका कारण आफ्ना भाषिक र सांस्कृतिक पहिचानका लागि यदि संघीयता चाहिएको हो भने सबैभन्दा जनघनत्व बढ्ता भएका तराईबासीले पनि पहाडमा जस्तै धेरै राज्य र प्रतिनिधि बढाउने कोसिस गर्नुपर्ने थियो होला  तर त्यसको विपरीत किन एकदुई प्रदेशका लागि संघर्ष गर्दैछन् जहाँ न एउटैमात्र भाषा बोलिन्छ न मिथिला भोजपुरी अथवा थारू संस्कृति एकै हो भनेर उनीहरू स्वयं नै स्विकार्न तयार छन्  पहिचान खोज्नेहरू कसैलाई देश खण्डखण्ड गराउनु पर्नेछ कसैलाई विविध संस्कृतिका मानिसलाई एउटै निश्चित घेरामा सीमित बनाउनुछ  योभन्दा विचित्रको पहिचानको मुद्दा अरू के हुनसक्ला र खै   
	नेपाली राजनीतिक परिदृश्यमा अर्को अनौठो मान्यताको विकास भएको आभाष मिल्दैछ  पूर्व मेचीदेखि पश्चिम महाकालीतक अहिले देखिएका सानाठूला आन्दोलन र संघर्षहरू राजनीतिक पार्टीहरूको पकड र नियन्त्रणबाट मुक्त हुँदैछन्  अहिलेसम्म बिभिन्न राजनीतिक दलमा आबध्द केही सभासदहरूको अभिव्यक्तिबाट उनीहरू पनि पार्टीको नियन्त्रणमा नभएको कुराको पुष्टि हुँदैछ  अझै भनौं जनजाति पार्टी खोल्न दिनानुदिन आतुर हुँदैछन्  यसबाट के देखिंदैछ भने सबै राजनीतिक दलका नेता र कार्यकर्ता बीचको सम्बन्ध टुट्दैछ र त्यसको सट्टामा क्षेत्रीयता र जातीयताको बैसाखी टेकेर संघीयताको वकालत गरिंदैछ  यस प्रकारको विकासलाई माओवादीले सायद आफ्नो अभीष्ट पुरा भएको सम्झेको होला किनकि यस पार्टीको एउटा प्रमुख उद्देश्य नै यही थियो भन्ने कुरा थाहा नहुनेलाई पनि पार्टी अध्यक्ष पुष्पकमल दाहालले जातीय पहिचानका लागि सडक कब्जा गर्न उक्साएबाट यस पार्टीको उद्देश्य र नेताको नियत छर्लंग भएकै छ  तर एक एक जातिको पहिचानभन्दा जातीय सद्भावको लागि संघर्ष गर्न राजनीतिक पार्टीका लागि योभन्दा खतरनाक अवस्था के हुनसक्छ  एकातिर आफ्नो पार्टीको सहमति र प्रत्यक्ष सहभागिताबिना नै बाहुनक्षत्री समाज र अखण्डतावादीको बलियो बर्चस्व देखिंदैछ भने अर्कोतर्फ आफ्नै पार्टीका सभासद भटाभट जातीय र क्षेत्रीय नाराका पछाडि लाग्नुले दलहरूको अस्तित्वमा नै प्रश्नचिन्ह लागेको छ  राजनीतिक पार्टीको बन्धनमा बस्नभन्दा जातीय र क्षेत्रीय पहिचानमा आफ्नो निहित स्वार्थ देख्नेहरूको संख्यामा वृद्धि हुँदैछ भन्ने कुराको एउटा ज्वलन्त उदाहरण के हो भने लिम्बुवान राज्यको निर्माण गर्न अभिलाषासंगै त्यहाँको मुख्यमन्त्रीका दाबेदार सोह्रजना छन् भन्ने सुन्नमा आउँदा कसले र किन बेग्लै राज्य माग गरेका रहेछन् बुझ्न कत्ति कठिन भएको छैन  
	यसै पृष्ठभूमिमा स्थानीय नेताहरू आफ्नो पार्टीभन्दा जातीय र क्षेत्रीय राजनीतिबाट आआफ्नो भविष्य सुनिश्चित हुने देख्न थाल्दैछन्  यही सोचाइ र गराइको परिणामस्वरूप जातीय नेताहरू पार्टीको निर्देशन र नियन्त्रणभन्दा बाहिर सकृय हुँदैछन्  माओवादीका एकतर्फी रटानअनुसार आफूमात्र थारू लिम्बु राइ मगर र मधेसीका पक्षधर र कांग्रेस एमाले बहुनक्षत्रीको मात्र प्रतिनिधित्व गर्ने परम्परावादी दल भनेर सम्पूर्ण जनमानसमा जुन भ्रमको खेती गर्न प्रयास हुँदै थियो त्यसलाई झुटा हो भनेर प्रमाणित गर्नका लागि समय मिलेको छ  यस अर्थमा दलहरूका लागि संविधानसभाको अनपेक्षित अवसानले पनि आफ्नो छवि बचाउन र सम्पूर्ण जातजाति जनजाति मधेसी पहाडी दलितको विश्वास लिन फेरि मौका मिलेको छ हरेक घटनाबाट पाठ यदि सिक्ने भए  
"
