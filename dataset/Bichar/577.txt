राष्ट्रिय अस्मितामा गम्भीर आघात अस्मिता जोगाउनेतर्फ किन प्रयास नगरेको त "
	नेपाली जनताबीच रहेको शताब्दीऔं पुरानो सामाजिक र सांस्कृतिक सद्भाव बिथोल्ने विभिन्न दुष्प्रयास भइरहेका बेला छिमेकी भारतका विद्वान् कहलिने एसडी मुनीबाट नेपाललाई भारतमा मिलाउन राजा त्रिभुवनले प्रस्ताव गरेका थिए भन्ने अभिव्यक्ति सार्वजनिक हुनु केवल संयोग मात्र हो भन्न सकिन्न साथै नेपालको राष्ट्रिय हितमा आघात पुग्ने गरी विभिन्न निर्णय र काम गरेबापत व्यापक रूपमा आलोचना गरिएका प्रधानमन्त्री डा बाबुराम भट्टराईकै कार्यकालमा नेपालमा विदेशी चलखेल र हस्तक्षेप तीव्र भइरहेको कुरा प्रधानमन्त्री स्वयंले स्वीकार गरेको कुरा प्रेसले सार्वजनिक गरेको छ  प्रधानमन्त्री स्वयंले चाबी अन्यत्रै रहेछ भन्ने विडम्बना आज नेपालले भोग्नुपरिरहेछ  इमानका साथ यस्तो लागेको हो भने देशको प्रधानमन्त्रीका हैसियतले डा भट्टराईले सबै प्रमुख राजनीतिक दलका नेताहरूसमक्ष यथार्थ राख्दै सबै मिलेर देशको अस्मिता जोगाउनेतर्फ किन प्रयास नगरेको त  
	बाह्य शक्तिसँगको साँठगाँठ माओवादी हिंसात्मक द्वन्द्वको समयमा माओवादी नेताहरू र भारतीय गुप्तचर संस्थाहरूबीचको साँठगाँठबारे नेपाल इन ट्रान्जिसनः फ्रम पिपल्स वार टु फ्रजाइल पिस नामक पुस्तकमा एसडी मुनीद्वारा लिखित माओवादीहरूलाई पहाडबाट तल झार्दा ः भारतको भूमिका शीर्षक लेखको पृष्ठ  मा भनिएको छ माओवादी नेताद्वय प्रचण्ड र बाबुराम भट्टराईले अतिवादी शब्दावलीले भरिएको चिठीमा भारतसँग अत्यन्त राम्रो सम्बन्ध चाहेको र त्यसका प्रमुख हितहरूमा कुनै पनि हानि नगर्ने भनी भारतीय नेताहरूलाई आश्वस्त पारेका थिए  यो चिठीको केही महिनापछि मात्रै सम्बोधन भई माओवादी नेताहरूमाथिको निगरानी र भारतमा हिँडडुल गर्न पाउने बन्देज खुकुलो हुनुका साथै इन्टेलिजेन्स ब्युरो आईबी ले माओवादी प्रतिनिधिहरूसँग छलफल गरेको थियो  माओवादीहरूले पुनः आईबीका गुप्तचरहरूसमक्ष लिखित रूपमा आफ्ना भनाइहरूको पुनः पुष्टि गरेका थिए  यसपछि माओवादीहरू तथा रिसर्च एन्ड एनालिसिस विङ रअ का बीच सम्पर्क र बैठकहरू भए  यसरी माओवादीहरू ढुक्कसँग भारतमा हिँडडुल गर्न र नेपालका अरू नेताहरूसँग सम्पर्क गर्न सक्ने भए  
	त्यसै पृष्ठमा रहेको पाद टिप्पणी नम्बर  मा मुनी लेख्छन् आरम्भमा प्रधानमन्त्रीको कार्यालय राजतन्त्र अन्त्य गर्ने माओवादी मागप्रति आक्रोशित थियो  तर नेपालमा भारतीय सुरक्षा र विकाससम्बन्धी स्वार्थ सुनिश्चित गर्न राजतन्त्र पूर्ण रूपमा असफल भएको विषयमा केन्दि्रत छलफलपश्चात् प्रधानमन्त्री कार्यालयले आफ्नो अडान केही नरम पार्यो र माओवादी शीर्षनेताहरूले भारतलाई असर पर्ने विषयमा आफ्नो धारणा लिखित रूपमा दिए भने विचार गर्न सकिने सहमति जनायो  माओवादीहरूले लेखेको पत्रमा उनीहरू केवल आतंककारीहरूको एउटा झुण्ड नभई जायज राजनीतिक आन्दोलनकारी भएको तथा नेपालको उन्नतिका लागि नेपाल र भारतबीच दिगो घनिष्ट सम्बन्ध हुनुपर्ने कुरामा भारतलाई आश्वस्त तुल्याउने प्रयत्न गरिएको थियो  यसका साथै त्यसै पृष्ठमा प्रचण्डले लोकतन्त्रका विश्वव्यापी मान्यता र सिद्धान्तहरूप्रति प्रतिबद्धता जाहेर गर्दै संयुक्त राष्ट्रसंघका महासचिव र अन्तर्राष्ट्रिय क्षेत्रका अरू कतिपय नेताहरूलाई पत्र पठाएको उल्लेख गरिएको छ   
	मुनीद्वारा लिखित लेखको पृष्ठ  मा भनिएको छ रअका प्रमुख हर्मिस थाराकन र बाबुराम भट्टराईबीचको राम्रो व्यक्तिगत सम्बन्धले गर्दा माओवादी र रअका बीच राम्रो समझदारी कायम गर्न मद्दत पुग्यो र रअले माओवादी नेतृत्वसँग नियमित सम्पर्क कायम राख्यो  यसरी भारतको संस्थापन पक्षनिकट मानिएका एसडी मुनीले माओवादी नेता पुष्पकमल दाहाल र डा बाबुराम भट्टराई तथा भारतीय गुप्तचर संस्थाहरूबीच नजिकको सम्बन्ध रहेको खुलासा गरेका छन्   
	मुनीको यस्तो खुलासाको चर्चा भइरहदा विभिन्न समयमा भारतीय गुप्तचर संस्थाका मानिसहरूसँग भेटघाट गर्न माओवादी नेता कहिले सिंगापुर कहिले बेलायत त कहिले मलेसिया गएको भनी नेपाली प्रेसले सार्वजनिक गरेका समाचारहरू स्मरणीय छन्  राजनीतिक दल वा तिनका नेताहरूले अन्य देशका नेता र राजदूतहरूसँग एउटा मर्यादाभित्र रहेर भेटघाट गर्नु र यस्तो माध्यमबाट आफ्ना विचार एवं अडानहरूबारे कूटनीतिक रूपमा अन्तर्राष्ट्रिय जगत्लाई जानकारी गराउनु अन्यथा मान्न सकिन्न  तर कुनै विदेशी सरकारसँग त्यसको हितमा काम गर्ने भनी लिखत गर्नु र त्यस्तो सरकारको गुप्तचर संस्थासँग निकट सम्बन्ध राख्दै उसको हितअनुकूल काम गर्ने कबुलियतनामा गरी दिनु अत्यन्त गम्भीर कुरा हो  यस्तो काम गर्नु अन्तर्राष्ट्रिय कूटनीतिक सम्बन्धमा बर्जित छ र विभिन्न देशको कानुनमा यस्तो गर्नेहरू देशद्रोही ठहरिन्छन्  नेपालको कानुनमा पनि यसो गर्ने छुट छैन   
	अरू कुनै देशका गुप्तचर संस्थाहरूसँग साँठगाँठ गर्दै राजनीति सञ्चालन गर्नु तथा अरू कुनै देशको सरकार र गुप्तचर संस्थासमक्ष तिनको हितअनुकूल काम गर्ने लिखत गर्नु राजनीतिक रूपमा अनैतिक कूटनीतिक रूपमा निकृष्ट र राष्ट्रिय दृष्टिबाट गम्भीर अपराध एवं देशद्रोह हुन्छ  यस्तो गर्ने पार्टी र नेताहरू वर्तमान विश्वमा सभ्य र लोकतान्त्रिक मानिने कुनै पनि देशमा जनताबाट बहिस्कृत र राज्यबाट अपराधीका रूपमा दण्डित हुन्छन्  पद प्रतिष्ठा र पैसाका लागि अरू कुनै देशको हितमा काम गर्ने भनी सो सरकारसामु वाचा गर्नु र अझ गुप्तचर संस्थासामु लिखित रूपमा कबुल गर्नु अक्षम्य अपराध हो   
	यसो गर्नेहरू स्वयंको गरिमा प्रतिष्ठा र स्वाभिमान पनि रहन सक्दैन  यस्तो कार्यले देशहरूबीच सुमधुर सम्बन्ध कायम गर्ने बाटामा समेत तगारो सिर्जना गर्छ   
	आजको विश्वमा राष्ट्रहरूबीचको सम्बन्ध लोकतन्त्र मानवअधिकार पारस्परिक हित र सम्मानका आधारमा सञ्चालन हुन्छ  अन्तर्राष्ट्रिय कानुन र कूटनीतिक सम्बन्धका मान्यताअनुरूप सञ्चालन गरिने विदेश सम्बन्धले नै देशहरूबीच पारस्परिक विश्वास र सम्बन्ध सुमधुर तुल्याउँछ  यस्तै मान्यताका आधारमै नेपाल र भारतबीचको सम्बन्ध पनि बलियो र सुमधुर हुन सक्छ  राजनीतिक दल वा तिनका कुनै नेताले भारत सरकार वा त्यहाँका गुप्तचर संस्थाहरूसँग गर्ने कुनै गोप्य साँठगाँठबाट दुई देशको सम्बन्धमा दीर्घकालीन रूपमा आघात पुग्छ  यस्तो गर्नु दुई देशको सम्बन्धमा अविश्वास र समस्या सिर्जना गर्नु मात्र हुन्छ   
	राष्ट्रियताको परीक्षा डा भट्टराई नेतृत्वको वर्तमान सरकारका कारण नेपालको स्वाधीनता स्वतन्त्रता र अखण्डतामाथि नै आघात पुग्ने गरी अनेक निर्णय भएको वा हुने प्रयास भइरहेको भन्ने समाचारहरू दिनहुँजसो प्रकाशित र प्रसारित भइरहेका बेला एसडी मुनीको उक्त खुलासालाई सबै देशभक्त नेपालीहरूले अत्यन्त गम्भीर रूपमा लिनैपर्छ साथै नेपाल अत्यन्त कठिन र संवेदनशील अवस्थामा रहेको समयमै त्रिभुवनले नेपाललाई भारतमा मिलाउने प्रस्ताव राखेको भन्नेजस्ता अभिव्यक्ति भारतको संस्थापनसँग निकट मानिने व्यक्तिबाट नेपालमै आयोजित कार्यक्रममा दिइनु तथा नेपालका बहालवाला प्रधानमन्त्री र निजको पार्टीका अध्यक्षको भारतीय गुप्तचर संस्थासँग साँठगाँठको तहमा सम्बन्ध रहेको भन्ने भनाइ सार्वजनिक गरिनुको अर्थ पनि देश र जनताप्रति प्रतिबद्ध सबै पार्टी नेता र जनताले राम्ररी बुझ्नुपर्छ   
	साथै नेपालका सम्बन्धमा भारतीय सेनाको केन्द्रीय कमान्डद्वारा हालै लखनउमा भएको सेमिनारमा गरिएका छलफलसम्बन्धी खबरबाट पनि नेपालका राजनीतिक दल र तिनका नेताहरूले नेपालमा उत्पन्न राजनीतिक अस्थिरताका कुप्रभावहरूबारे समयमै सजग हुनु आवश्यक देखिएको छ  यी कुरा कुनै सामान्य स्थितिमा नभएर नेपाल असामान्य अवस्थामा रहेका बेला भइरहेका छन् भन्ने कुराको हेक्का राख्नु देशप्रतिको इमानदारी हुन्छ  देशको स्वतन्त्रता र अस्तित्वसँग गाँसिएका यस्ता अत्यन्त संवेदनशील विषयहरूमा प्रमुख पार्टीका शीर्षनेताहरूले बोल्नुपर्छ र ती पार्टीभित्र छलफल हुनुपर्छ   
	देशको स्वतन्त्रता स्वाधीनता अस्मिता तथा पार्टी र तिनका नेताहरूको मर्यादा र नैतिकतासँग सम्बन्धित उक्त प्रकारका गम्भीर विषयहरूबारे एनेकपा माओवादीका अध्यक्ष र प्रधानमन्त्री डा भट्टराईले नेपाली जनतासमक्ष स्पष्ट गर्नैपर्छ  भारत सरकार र गुप्तचर संस्थाहरूलाई के पत्र लेखिएको थियो त्यसलाई जस्ताको तस्तै जनतासामु राख्नैपर्छ  यस्ता विषयमा मौन बस्नु वा तथ्यहरू जनसमक्ष नराख्नु भनेको देश र जनताप्रति गद्दारीका साथै घोर अनैतिक कर्म र अपराघ ठहरिन्छ   
	लेखक पूर्वगृहमन्त्री तथा एमाले नेता हुन् 
"
