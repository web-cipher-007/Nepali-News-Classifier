"शक्ति चाहन्छन् सदुपयोग गर्दैनन्""समाजलाई बिगार्नुमा भ्रष्टाचार एक्लैमात्र जिम्मेवार होइन सत्ता र शक्तिको लोभ अर्को प्रमुख कारण हो  ""
	केही दिनयता पत्रपत्रिकामा प्रधानमन्त्री बाबुराम भट्टराईले बालुवाटार छाड्नै नचाहेको उनलाई त्यहाँबाट हटाउन उनकै पार्टीका अध्यक्ष पुष्पकमल दाहालले राष्ट्रपतिलाई गुहारेका समाचारहरू आए  विपक्षी दलहरूले पनि भट्टराईलाई फकाएर होस् वा डर देखाएर अथवा धम्क्याएर कुर्सी छाड्न दबाब दिइरहेका छन्  भट्टराईचाहिं अझै सकभर सिंहदरबार छाड्न नपरोस् भन्ने मनस्थितिमा देखिन्छन्  सबैको ताल हेर्दा लाग्छ संविधानसभाको चुनाव गर्ने लक्ष्यभन्दा ठूलो कुरा प्रधानमन्त्रीको कुर्सीमा पुग्नु हो   
	प्रधानमन्त्री भएर संविधानसभाको चुनाव नै गराउला र देशलाई विकासको गतिमा दौडाउला भन्ने चाहना कसैको देखिन्न बरु प्रधानमन्त्रीको पदसँग जोडिएको शक्ति हासिल गर्ने चाहना सबैमा तीव्र छ   सालमा संविधानसभाको चुनाव भएयता दिवंगत गिरिजाप्रसाद कोइरालालाई समेत जोड्ने हो भने अहिलेसम्ममा तीनवटा पार्टीका पाँचजना प्रधानमन्त्री भइसके पाँच वर्ष नपुग्दै  तर मुलुकले खोजेको मुख्य काम अर्थात् संविधान निर्माण भने हुनसकेन  यस्तो किन भयो भने संविधान होइन सत्ता र शक्तिकै पछाडि दौडिए हाम्रा नेताहरू  प्रख्यात लेखक लियो टाल्सटोयको यो भनाइ यहाँनेर सान्दर्भिक छ शक्ति हासिल गर्न र त्यसलाई कायमै राख्नका निम्ति शक्तिलाई प्रेम गर्नु आवश्यक हुन्छ तर शक्तिप्रतिको प्रेमको सम्बन्ध असलपनसँग हुँदैन बरु असलपनाका ठीक विपरीत गुणहरूसँग हुन्छ जस्तै घमन्ड धुत्र्याइँ र क्रूरता  नेपाली राजनीति यस्तै घमन्ड धुत्र्याइँ र क्रूरताको पर्याय बन्दै गएको छ  राष्ट्रपति र प्रधानमन्त्रीबीच हालै चलेको सार्वजनिक आक्षेप र पटाक्षेप हेरौं त्यो संविधानको धारा र उपधारामा अल्झेको जस्तो देखिन्छ  तर यसलाई सरल ढंगले बुझ्दा को शक्तिशाली हो कोसँग बढी अधिकार छ वा हुनुपर्छ भन्ने झगडा नै हो  यसलाई अर्को शब्दमा शक्ति वा प्रतिष्ठाको लडाइँ भन्दा पनि हुन्छ  जबकि यो झगडाले देशलाई समाधान दिइरहेको छैन  जब यो निरर्थक रहेको प्रधानमन्त्रीले महसुस गरे अनि हल्लैमात्र हो भनेर स्पष्टीकरण दिए  तर यो जतिले सुने सबैजना हाँसे  नमिलेको एउटा पक्षले पार्टी छाडेर गए पनि प्रचण्ड र बाबुरामबीच बेलाबखत द्वन्द्व चर्किएको हल्लीखल्ली हुन्छ  अनि फेरि उनीहरू भन्छन् हामीबीच कुनै मनमुटाव छैन  मानिसहरू यो सुनेर फेरि हाँस्छन्  शक्तिमात्रको पछाडि दौडेर जे पनि गर्न थाल्नाले नेताहरूको छवि हास्य कलाकारको जस्तो भइरहेको छ  दलहरूबीच सहमति हुनुपर्छ र सहमति गर्नुपर्छ भनेको वर्षौ भइसक्यो  तर त्यो कहिल्यै हुनसकेको छैन  तैपनि नेताहरू यही राग अलाप्न छाड्दैनन्  सहमति त चाहिन्छ नै तर त्यो किन हुन सकिरहेको छैन भने नेताहरूमाझ शक्तिको बाँडफाँडमा कहिल्यै कुरा मिल्दैन  समाजलाई भ्रष्टाचारले भित्रभित्रै धमिराका रूपमा खाएको सत्य हो  तर समाजलाई बिगार्नुमा भ्रष्टाचार एक्लैमात्र जिम्मेवार भएको मान्नुचाहिं उपयुक्त नहोला  पैसा सम्पत्तिमात्रै होइन सत्ता र शक्तिको लोभ पनि एउटा प्रमुख कारण हो  कुनै दलविशेषमा होस् वा सत्तामा मौका पाउनासाथ आफूभन्दा शक्तिशालीलाई पछार्ने षडयन्त्रहरू गरिन्छन् जसको प्रायशः सार्थक अर्थ हुँदैन केवल प्रतिस्पर्धीभन्दा शक्तिशाली हुनु र बन्नु बाहेक  शक्तिशाली वा प्रभावशाली हुन चाहनु प्राकृतिक रूपमै मान्छेमा आउने गुण वा अवगुण होला  तर हामीकहाँ बिगारेको शक्ति प्राप्तिपछिको गैरजिम्मेवारीपन शक्तिशाली भएपछि भएका नियम पनि नमान्ने र जवाफदेही नहुने प्रवृत्तिले हो  कतिसम्म हुन्छ भने आफ्नो स्वार्थ अनुकूल नभए नियम कानुन र संविधान नै बदल्न अनेक षडयन्त्र गरिन्छन्  हामीकहाँ सत्तामा पुगेपछि अरुले गर्न दिएनन् भन्ने ठूलो गुनासो सुनिँदै आएको हो  तर अरुले गर्न दिन्नन् भन्ने थाहा हुँदाहुँदै पनि त्यहाँ पुग्नैपर्ने त्यो सत्ता प्राप्ति गर्नैपर्ने ध्येय बुझिनसक्नुको छ  अरुले गर्न नदिएर हो वा आफैं गर्न नसकेर हो त्यसतर्फ खोजिनिती गर्ने कसैको फुर्सदै छैन  ज्यान जाओस् तर शक्तिको साँचो आफ्नो हातबाट नजाओस् भन्ने लडाइँमै हाम्रा पार्टीहरू केन्दि्रत छन्  हाम्रा प्रधानमन्त्रीले नै भनिसके बरु गोली खान्छु तर सत्ता छाड्दिन  यस्तो प्रवृत्ति प्रधानमन्त्रीमा मात्र होइन सबैमा देखिन्छ  नेपालको सन्दर्भमा अहिलेका सबै ठूला दलहरूले सत्ताको मजा चाखिसकेका छन्  र पालैपालो आफूले आफैंलाई विफल प्रमाणित गरिसकेका छन्  उनीहरूले न संविधान बनाउनसके नत देशको विकास र उन्नति गर्नसके  तैपनि सबै त्यही शक्तिको चक्रमा पस्न चाहन्छन् किन विफल भइयो भन्ने समीक्षा गर्न वा गल्ती सच्याउन चाहँदैनन्  एकपटक जुन गल्ती गर्छन् अर्कोपटक सत्तामा पुग्दा त्यही दोहोर्याउँछन्  तापनि सरकार चलाउन पाए गरेर देखाइदिन्छु भन्न छाड्दैनन्  खोई नेताहरूले आफ्नो गल्ती महसुस गरेको   
	शक्तिमा टिकिरहन अनेक शक्ति र पक्षलाई रिझाउनुपर्ने बाध्यता त्यसमा टिकिनै रहनुपर्ने लोभ शक्ति भइरहे पनि त्यसलाई पुरापुर उपयोग गर्न नपाएको खिन्नता आदिले गर्दाखेरी नेपाली राजनीति जहाँ पुग्नुपर्ने हो त्यहाँ पुग्नै सक्दैन र जहिले पनि गलत दिशामा मोडिन्छ  दलहरूले राजा फ्याँकेर गणतन्त्र ल्याएको पनि यतिका वर्ष भइसक्यो  तापनि न उनीहरूको सत्ताप्रतिको मोह सकिएको छ न झगडा बरु आआफू नै राजा हुन खोजिरहेका छन्  जनताले यसलाई निर्लज्जताको संज्ञा दिन्छन् तर पनि उनीहरूमा रत्तिभर परिवर्तन देखिँदैन  शक्तिशाली हुन चाहनु मानवको प्राकृतिक गुणअवगुण होला तर सामाजिक विकासको क्रमसँगै हामीलाई उत्तरदायी र जिम्मेवार हुन मानव सभ्यताले सिकाएको छ  तर हामी र हाम्रा नेताहरूले किन सिक्न नसकेको होला  
	 
	 
"
