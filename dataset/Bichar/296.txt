राज्य पुनर्संरचनाः निकासको मिलनविन्दु"नेपालको ऐतिहासिक जातीय भाषिक भौगोलिक सांस्कृतिक आदि कुनै पनि आधारहरू ""
	नेपालको ऐतिहासिक जातीय भाषिक भौगोलिक सांस्कृतिक आदि कुनै पनि आधारहरू विश्वका संघीय प्रणालीमा गएका कुनै पनि देशसँग तालमेल नखाने किसिमका भएको कुरा स्पष्ट छ  संघीयताका दुई मुख्य किसिममध्ये एकीकृत इतिहासको अवस्थाबाट छिन्नभिन्न हुने स्थिति नआओस् र एक मजबुत राष्ट्रको रूपमा बाँधिएर बस्ने होल्डिङ टुगेदरको संघीयताको आधार नै नेपालको संघीय आधार हो  छुट्टाछुट्टै राजनीतिक इकाइ तथा राज्य वा शक्तिहरू एक ठाउँमा एकीकृत भई बन्ने वा बनाइने कमिङ टुगेदरको संघीयता हाम्रो होइन भन्ने आधारभूत कुरामा स्पष्ट हुँदै संघीयताको निम्नलिखित सिद्धान्त तथा आधार हुनसक्छ  
	सैद्धान्तिक आधार  
	देशको राष्ट्रिय अखण्डता सार्वभौमिकता र नेपालीनेपालीबीचको सामाजिक सद्भाव सहिष्णुता तथा नेपाल र नेपालीको समग्र समृद्धिलाई संघीय संरचनाको मुख्य सैद्धान्तिक आधारका रूपमा स्वीकार गर्नुपर्छ  राष्ट्रिय एकता आर्थिक समृद्धि प्राप्तिलाई मुख्य उद्देश्य बनाएर बन्ने संघीय प्रदेशहरूमा विद्यमान र भविष्यमा विकास गर्न सकिने सामथ्र्यसहितको जातिगत र सामुदायिक सहिष्णुता भौगोलिक अवस्थिति राष्ट्रिय क्षेत्रगत तथा समूहगत ऐतिहासिक तथा सांस्कृतिक स्थिति प्राकृतिक स्रोतसाधनको अवस्था विकासका पूर्वाधारको अवस्था प्रशासनिक सुगमताजस्ता कुरामा गहन मन्थन र विश्लेषण गर्दै जनतालाई व्यापक रूपमा स्वीकार हुने संघीयताको संरचना गरिनुपर्छ  
	संविधानसभाको राज्य पुनःसंरचना तथा राज्यशक्तिको बाँडफाँड समितिले सर्वसम्मत रूपमा अपनाएको पहिचानका  र सामथ्र्यका  आधारलाई स्वीकार्दै आर्थिक तथा अन्य पूर्वाधारको अवस्थाले धान्न सक्नेगरी कम महत्वाकांक्षी नरमपन्थी तथा मध्यममार्ग अपनाउने खालको संघीय संरचनाको खाका कोर्नु उचित हुन्छ  यसो गर्दा प्रस्तुत खाकामा जातिगत समुदायको पहिचानलाई दुई वा त्यसभन्दा अधिक सांस्कृतिक भौगोलिक तथा ऐतिहासिक रूपले निकट रहेको समुदायको एक प्रदेश बनाउनु अनिवार्य हुन्छ  त्यस्तो प्रदेशको नामांकन पछि बन्ने प्रादेशिक व्यवस्थापिका वा आवश्यकता परे प्रादेशिक जनमतका आधारमा गर्नु बढी लोकतान्त्रिक र व्यावहारिक हुनेछ   
	 भन्दा धेरै जातिगत सामुदायिकक विविधता भएको मुलुकमा एकल जातीय प्रादेशिक संरचनाको सम्भावना नै नदेखिएको हुनाले जातिगत समुदायको पहिचानको विषयलाई स्थानीय अर्थात् तेस्रो तहमा बनाइने स्वायत्त संरक्षित तथा विशेष क्षेत्र अन्तर्गत लागू गर्दा वेश हुन्छ  यसो गर्दा विभिन्न जातिगत समुदायका रूपमा छरिएर रहेका झुन्डहरूलाई समेत उचित स्थान मिल्ने र पहिचानको व्यवस्थापन गर्न न्यायसंगत हुने देखिन्छ  विभिन्न जातिगत समुदायका पूर्ण संवैधानिक मान्यताप्राप्त स्थानीय सरकारसहितका स्वायत्त क्षेत्रको व्यवस्था गर्न सजिलो पनि हुन्छ  यसरी विभिन्न समुदायबाट उठेको जातिगत पहिचानको अवधारणाले व्यावहारिकता प्राप्त गर्न सक्छ   
	यस्तो व्यवस्थाले ठूलो संख्याका समुदायलाई धेरै स्थानीय स्वायत्त क्षेत्र र सानो संख्याका समुदायले थोरै स्थानीय स्वायत्त क्षेत्रहरू पाउने अवस्था हुन्छ र अनुपातका हिसाबले पनि न्यायसंगत देखिन्छ  कुनै पनि सानाभन्दा साना जातिगत समुदायले आआफ्नो संवैधानिक मान्यता तथा पहिचानगत स्थानप्रति गर्व गर्न पाउने वातावरण बन्न जान्छ  यसो हुँदा कुनै समुदायले कुनै अर्काे जातिगत समुदायको नामयुक्त प्रदेश अन्तर्गत वा मातहतमा रहनुपर्ने गरी मनोवैज्ञानिक अप्ठेरोपन रहँदैन  ठूलो संख्याका समुदायले पनि देशका विभिन्न क्षेत्रमा एकभन्दा धेरै संख्यामा स्वायत्त क्षेत्रहरू प्राप्त गर्ने अवस्थाको सिर्जना हुन्छ र दोलखा बजार र आसपास र पाल्पाका नेवार बस्ती तथा रुम्जाटारका जस्ता गुरुङ बस्तीका नेपालीले पहिचानगत रूपमा गर्व गर्दै उचित स्थान पाएको अनुभूति गर्न सक्छन्  
	माथि उल्लेखित आधारलाई निम्नलिखित बुँदामा व्याख्या गरी संघीय खाकालाई प्रस्तुत गर्न सकिन्छः 
	 एकल जातीय समुदायका प्रदेश नभएर दुई वा बहुजातीय भौगोलिक ऐतिहासिक र सांस्कृतिक निकटताका प्रदेशको संरचना गर्ने 
	एकल जातीय समुदायका आधारमा प्रदेश निर्माण ऐतिहासिक प्राविधिक तथा जातीय बाहुल्यताका सिद्धान्तले समेत सम्भव नभएकाले कम महत्वाकांक्षी नरमपन्थी तथा मध्यममार्ग पहिल्याउँदै व्यावहारिक दृष्टिले लागू गर्न सकिने देशको आर्थिक तथा सामाजिक पूर्वाधारले धान्न सक्नेगरी सकेसम्म कम संख्या संरचना गर्ने जसमा दुई वा अधिक जातिगत बहुलताको अवस्थालाई ध्यान दिंदै पहाड हिमालतर्फ चार प्रदेश र तराईतर्फ दुई गरी  प्रदेशमा संघीयतालाई निर्माण गर्दा सहज हुनसक्छ  यस सन्दर्भमा मगरात र लिम्बुवानबाहेक संविधानसभाको राज्य पुनःसंरचना तथा राज्यशक्तिको बाँडफाँडसहित पहिचानको जातीय आधार समात्ने राज्य पुनःसंरचना उच्चस्तरीय आयोगका बहुमत पक्ष  जना तथा अन्य पार्टी व्यक्ति तथा संस्थाहरूले प्रस्तुत गर्ने गरेका जातीय समुदायका प्रदेशका कुनै पनि नाम इतिहाससम्मत र ऐतिहासिक तथा भौगोलिक निरन्तरतासम्मत नदेखिएको यथार्थलाई मनन गर्नुपर्ने हुन्छ  लिम्बुवानकै पनि सुरुदेखि यस नामको निरन्तरता छैन किनभने लिम्बु र सेन शासक हुँदासम्म यस क्षेत्रलाई विजयपुर राज्य नै मानिन्थ्यो  कतिपय समयमा यस क्षेत्रको अधिकांश खण्ड सिक्किम अन्तर्गत रहेको यथार्थ पनि भुल्न सकिंदैन  मगरात पनि मखर विषय पन्नग विषय डिग्लोद्गम विषय र गण्डिगुल्म विषय अर्थात् प्रदेश गरेर चार प्रदेशमा खण्डित थियो  
	फेरि खस साम्राज्यको समयमा बाह्रौं शताब्दीदेखि  औं शताब्दीसम्म यी सबै क्षेत्र खस देश वा यक्ष देश वा साम्राज्य अन्तर्गत त्यसै नामले चिनिन थालेको हो  खस वा याचे साम्राज्यका एक लाख पच्चीस हजार पर्वत क्षेत्र सपादलक्ष शिखर भित्र सारा मगरात क्षेत्र थियो  पछि पृथ्वीनारायण शाहले मात्र मगरहरूलाई काखी च्यापेर राज्य एकीकरणमा लाग्दा उनीहरूलाई खुसी पार्ने उद्देश्यले आफू मगरातको रक्षक भएको उद्घोष गरेको कुरा सम्झनुपर्छ  लिम्बुवान पनि भोट मूलको नामलाई नक्कल गरेर पृथ्वीनारायण र अन्य गोरखाली शाह शासकहरूले नै भन्न थालेका हुन्  उता खसान र जडानजस्ता नाम त झनै खसहरूको सिमाना वा सिमान्त तथा जाडहरूको सिमाना वा सिमान्त क्षेत्रलाई चिनाउन प्रयोग गरिने संस्कृतको अन्त शब्द जोडिएर बनेका हुनाले यसरी प्रदेशका नाम राख्दा हास्यास्पद हुन्छ  
	 जातीय पहिचानको मुद्दालाई स्थानीय तहमा सम्बोधन गर्ने  
	जातिगत पहिचानको मुद्दालाई अत्यन्त संवेदनशीलताका साथ स्वीकार गर्दै साधारणतः प्रदेशमा र विशेषगरी स्थानीय वा तेस्रो तहमा लागू गर्न सकिन्छ  प्रदेशमा दुई वा सोभन्दा अधिक जातिगत समुदायको स्थितिलाई हेरेर भौगोलिक प्राकृतिक धार्मिक सांस्कृतिक ऐतिहासिकमध्ये कुनै एक नाम र सांकेतिक रूपमा सम्बन्धित क्षेत्रका ऐतिहासिक र मुख्य जातीय समुदायका पहिचानसँग सम्बन्धित महान व्यक्तित्वको नामलाई आदर्शका रूपमा स्विकार्दै साझा नामको व्यवस्था गर्न सकिने भएकाले प्रादेशिक व्यवस्थापिकालाई सुझावका रूपमा यस किसिमले नाम राख्दा मध्यममार्गको अवलम्बन हुने र व्यावहारिक हुनेछ  स्मरणीय छ यथार्थमा नामांकनको खास जिम्मेवारी प्रदेशको व्यवस्थापिकामा रहँदा नै सच्चा लोकतन्त्र र संघीय पद्धतिको अवलम्बन हुनसक्छ  
	तेस्रो वा स्थानीय तहमा जातीय सम्प्रदायका झुन्डहरूको व्यापक अध्ययन गरी पूर्णरूपको सूची तयार गरिकन जातिगत समुदायको पहिचानलाई महत्व दिंदै स्वायत्त संरक्ष्ाित र विशेष क्षेत्रको रूपमा पहिचानको विषयलाई जोड दिन सकिन्छ  
	 प्रदेशको नामांकन प्रादेशिक व्यवस्थापिकाले गर्ने  
	प्रदेशको खाका हाललाई संख्यामा राखेर पछि नामांकनको जिम्मेवारी प्रादेशिक व्यवस्थापिकाबाट लिने र आवश्यक परे प्रादेशिक जनमतका आधारमा समेत नामांकन गर्न सकिने व्यवस्था मिलाउनु वेश हुन्छ  
	 प्रदेशको संरचना गर्दा पहाडतर्फ बन्ने र राजधानी प्रदेशलाई उत्तरदक्षिण निकासको व्यवस्था गर्ने 
	प्रदेशको खाका बनाउँदा हिमालपहाडतर्फका प्रदेशहरू र देशको राजधानी रहेको प्रदेशलाई सामथ्र्यको विकासको निरन्तरता र भविष्यमा गर्न सकिने सम्भावनालाई समेत ध्यान दिंदै प्रदेशहरूलाई आत्मनिर्भर बनाउने हेतुले उत्तर र दक्षिणका मित्रराष्ट्रका सीमासम्म पहुँच हुनेगरी संरचना गर्ने एउटा अनिवार्य सिद्धान्तको रूपमा अपनाउनु व्यावहारिक र बुद्धिमत्तापूर्ण हुन्छ  पहाडतर्फका नेपालीको साझा जनचाहनाको विषयसमेत बनेको छ यो उत्तरदक्षिण निकासको विषय  भारतसँगको खुला सीमा रहेको नेपालको वास्तविकता र त्यसै स्थितिमा बन्ने संघीय प्रदेशहरूलाई पनि अर्काे प्रदेशको भूमि प्रयोगै नगरी खुला सीमाको सुविधाको उपभोग गर्न पाउनुपर्ने कुरा अत्यन्त जायज र तर्कपूर्ण पनि हो  
	 सामथ्र्य विकासका निम्ति उत्तरदक्षिण प्रादेशिक राजमार्गको व्यवस्था  
	तराईतर्फ बन्ने पूर्व र पश्चिमका दुवै प्रदेशलाई दुवैतर्फबाट छेउछेउमा हुनेगरी र चीन र भारत दुवै मित्रराष्ट्रको सीमासम्म पुग्नेगरी उत्तरदक्षिण प्रादेशिक राजमार्गको निर्माण यथाशीघ्र अर्थात्  वर्षभित्रै नभए पनि ढिलोमा  वर्षभित्र भइसक्नुपर्छ  यसो भएमा नेपालको संघीय व्यवस्थामा प्रादेशिक स्वायत्तता र मजबुतीको मूल आधार बन्नसक्ने हुन्छ  यस्तो प्रादेशिक राजमार्गले अन्य प्रदेशका सिमानालाई छुवाउने परम्परा संयुक्त राज्य अमेरिकामा सफलतासाथ लागू भएको उदाहरणलाई यहाँ प्रस्तुत गर्नु सान्दर्भिक हुन्छ  
	 तराईतर्फ बनाइने दुई प्रदेशलाई पहाड र शिवालिक क्षेत्रका जिल्ला वा क्षेत्रबाट छुट्टै राख्ने  
	नेपालमा संघीयताको आवाज पहिलोपटक उठाउने काम पूर्व र पश्चिम तराईका नेपाली दाजुभाइ तथा दिदीबहिनीबाट भएको यथार्थलाई मनन गर्दै त्यसतर्फका नेपालीको भारतीय सिमानामा जोडिएर दक्षिणतर्फको पहुँच खुला रहेको अवस्थामा नै रहने चाहना भएकाले पूर्व र पश्चिम तराईमा बन्ने दुवै प्रदेशलाई उत्तरबाट तराईमधेस बाहेकका जिल्ला वा ठाउँहरू नमिसाई अलग्गै रूपमा संरचना गर्नु जाती हुन्छ  यसो गर्दा पहाड वा शिवालिक क्षेत्रका जिल्लाहरू नमिसाउँदै पूर्वी तराईको चितवन पूर्व र कोशी पश्चिममा बन्ने तराईको यस प्रदेशको जनसंख्यामा तुलनात्मक अनुपातमा अन्धाधुन्द फरक हुन्छ  यसतर्फ विचार पुर्याउनु जरुरी हुन्छ  
	 हाल विद्यमान जिल्लाको संरचनालाई अन्तरिम आधारशिलाको रूपमा स्वीकार्दै हेरफेर नगर्ने  
	समयाभावको कारण सिमांकनको काममा अत्यन्त जटिलता उत्पन्न हुने स्थिति र आधा शताब्दीभन्दा बढीको स्थानीय र राष्ट्रिय तथ्यांकको अभिलेखको आधार आदिलाई पूरै मेटाएर तुरुन्त नयाँ व्यवस्था गरी संघीयता लागू गर्न कठिन पर्ने हुनाले स्रोतसाधन व्यवस्थापनका आधार तय गर्न देशले धेरै ठूलो धनराशिसहित प्राविधिक ज्ञानको उपयोग गर्नुपर्ने हँुदा यसका निम्ति अन्तर्राष्ट्रिय सहयोगका निम्ति हात फैलाउनुपर्ने स्थिति हुन्छ  यस अवस्थाले राष्ट्रिय निर्भरताको अवस्था अझै विग्रन गई शून्यको अवस्थामा पुग्नसक्ने सम्भावना रहन्छ   
	यस्ता सबै कारणउपर संवेदनशील भएर विचार गरी अन्तरिम व्यवस्थाको रूपमा संघीयताको आवश्यक आधारसहित व्यवस्थापनको काम पूरा नभएसम्म जिल्लाको हालको संरचनालाई परिवर्तन नगरी यथावत राख्नु आवश्यक हुन्छ  यसो गर्दा एकाध अपवादलाई भने स्वीकार्नुपर्ने हुन्छ  जस्तै ः नवलपरासीको दाउन्ने डाँडाबाट गण्डकीतर्फ बन्ने प्रदेशलाई दक्षिणतर्फको भारतसम्म निकासको व्यवस्थाका निम्ति यस जिल्लाको पूर्वतर्फका  गाविस छुट्याई एउटा बेग्लै जिल्ला खडा गर्नुपर्ने हुन्छ  ऐतिहासिक समयदेखि नै यस क्षेत्रको प्रशासनिक विभाजन तथा व्यवस्थापनमा संरचना नमिलेको अवस्था भएकोले यस जिल्लालाई त्यस ठाउँमा छुट्याएर संरचना गर्दा खासै असर पर्ने देखिंदैन  ऐतिहासिक युगमा नवलपुर र परासी दुई बेग्लाबेग्लै जिल्ला रहेको र पूर्वतर्फका क्षेत्रलाई पाल्पा गांैडा अन्तर्गत राखिएको ऐतिहासिक यथार्थ स्मरणीय छ  अर्काे कुरा चितवनदेखि नवलपरासीको यो सीमा क्षेत्रमा मधेसको भूभाग नै नरहेको यथार्थ पनि स्मरणीय छ  यो सीमा क्षेत्र शिवालिक पहाडमै सीमित रहेको र मधेस वा तराई नेपालतर्फ पर्दै नपरेको ठाउँ हो  यसका अलावा यस क्षेत्रमा पहाडतर्फका नेपालीको पुरै बाहुल्य छ  
	 घरदैलोमा लोकतन्त्र र संघीयतालाई पुर्याउने संरचना गर्ने 
	यहाँ चर्चा गरिएका परिचय र बुँदाका आधारमा के कुरा स्पष्ट हुन्छ भने नेपालमा लोकतन्त्र र संघीय संरचनालाई जनताको घरदैलोमा पुर्याई नेपालीलाई आफ्नो स्थानीय व्यवस्था आफैं मिलाउने गरी स्वायत्तताको राम्रो अनुभूति गर्ने अवसरको निम्ति पूर्ण संवैधानिक स्वरूपको स्थानीय स्वायत्तताको संरचना गर्नुपर्छ  यस व्यवस्थाको निश्चितताका निम्ति तीन तहको संवैधानिक संरचना गर्नु अनिवार्य हुन्छ  प्रादेशिक संरचना र सिमांकन भविष्यमा परिवर्तन वा हेरफेर हुनसक्ने सम्भावनालाई उचित दृष्टि पुर्याउनुपर्छ  उदाहरणतः तराईतर्फका भारतसँग मात्र निकास भएका प्रदेशले उत्तरतर्फको सिमानातर्फ पनि निकासको चाहना भविष्यमा उठाएको खण्डमा आवश्यकता अनुरूप त्यसको व्यवस्थाका निम्ति सिमांकनमा हेरेफेर गरी पुनः सिमांकन गर्नुपर्ने पनि हुनसक्छ  त्यस्तो अवस्थामा संघ वा केन्द्र बलियो भएमात्र सिमांकनमा व्यापक हेरफेरको सम्भावना हुने हुनाले भारतमा जस्तै केन्द्र संघ बलियो भएको संघीयताको संरचना आवश्यक हुन्छ  त्यसैगरी देशको ऐतिहासिकतालाई मान्यता दिंदै राष्ट्रिय अखण्ड र सार्वभौमिकता तथा विशेष किसिमको भूराजनीतिक स्थितिलाई ध्यान पुर्याउनका निम्तिसमेत संघ केन्द्र बलियो हुनु जरुरी हुन्छ  यसरी स्थानीय स्वायत्तता केन्द्र वा संघ मजबुत र प्रादेशिक रूपमा पनि स्पष्ट अधिकारसहित मूलतः संघ र स्थानीय तहबीच संयोजनको महत्वपूर्ण भूमिका रहने किसिमले संघीय संरचनाको तय गरिनु बुद्धिमानी हुनेछ  
	यस सन्दर्भमा के स्पष्ट हुनु जरुरी हुन्छ भने राष्ट्रिय अखण्डता तथा सार्वभौमिकताका विषयमा आवश्यकता परेका बखत प्रादेशिक व्यवस्थापिका र सरकारसमेत निलम्बन र विघटन गर्ने तथा संघ प्रदेश र स्थानीय तहको अधिकारको सूचीमा नपरेका अवशिष्ट अधिकारलाई पनि नेपालको परिवेशमा संघ अर्थात् केन्द्रमा राख्नुपर्ने धारणा संघ केन्द्र लाई मजबुत राख्ने सिद्धान्तमा आधारित हुनुपर्छ  
	माथि बुँदा  र  मा उल्लेखित प्रदेशको नामांकनका विषयमा सांकेतिक रूपमा जातीय इतिहास र संस्कृतिको गौरवसापेक्ष देशको राष्ट्रिय इतिहासका हिसाबले आदर्शपूर्ण तथा तुलनात्मक रूपमा बढी मान्य र स्वीकार्य हुनसक्ने प्रादेशिक नामहरू निम्नअनुरूप राख्नु उपयुक्त हुने कुरामा विश्वस्त हुन सकिन्छः 
	प्रदेश  कोशीसिरिजंगा रुपिहाङ  
	सिरिजंगा किरात लिपिका प्रतिपादक र मुन्धुम आदि किरात धार्मिक साहित्यका आदि विद्वान र किरात समुदायका आदर पुरुष तथा नेपाल र नेपालीका गौरव राख्ने  औं शताब्दीका लिम्बु कुलमा जन्मिएका महान व्यक्तित्व हुन्  प्रदेश  नारायणी नेपाल मण्डल वा काठमाडौं प्रदेश  
	नेपाल मण्डल तथा काठमाडौं नेवार समुदायको आदर्श बोकेको ऐतिहासिक सांस्कृतिक र राजनीतिक भूगोलको नाम हो  
	प्रदेश  गण्डकीअरमुडी प्रदेश 
	अरमुडी ऐतिहासिक गण्डकी तथा कणर्ाली प्रदेशका मंग्वरमगर राजाको नाम हो  नेपालको इतिहासमा अत्यन्त आदरसाथ सम्मान पाउनुपर्ने व्यक्तित्वको रूपमा यिनलाई मान्नुपर्छ  काश्मिरका राजा जयपिड भयंकर आक्रमणबाट शत्रुलाई परास्त गरी नेपालको गण्डकीकणर्ाली क्षेत्रलाई बचाउने र जयपिडका सैन्य अधिकारी र मुख्यमन्त्रीलाई पक्रिएर आफ्नो पक्षमा सम्झौता गर्नगराउन सक्ने मगर कुलका शासक हुन् यिनी  त्यसैले यो नाम मगर र गुरुङका बसोबासका क्षेत्रमा साझा नाम हुनसक्छ वा हुनुपर्छ  
	प्रदेश  जनकपुर विद्यापति वा तिरहुत प्रदेश  
	विद्यापति मैथिली साहित्यका सम्मानित राष्ट्रिय र अन्तर्राष्ट्रिय रूपमा सम्मानित ऐतिहासिक व्यक्तित्व हुन्  विद्यापतिद्वारा रचना गरिएका साहित्यको गहिरो प्रभाव नेपाल मण्डल वा काठमाडौं उपत्यकामा मल्ल राजाकै समयदेखि रहेको छ  तिरहुत नेपालको मध्य तथा पूर्व तराईस्थित निकै ठूलो ऐतिहासिकसांस्कृतिक यथार्थ बोकेको राज्य तथा प्रदेशको नाम हो  
	प्रदेश  कणर्ालीनागराज प्रदेश 
	नागराज खसदेश वा साम्राज्यका संस्थापक नेपालको इतिहासमा सम्मानित खस कुलका शासकको नाम हो  यिनको ख्याति तिब्बत र भारतको कुमाउगढवाल र काश्मिरतर्फ पनि त्यत्तिकै फैलिएको थियो  त्यसैले यो नाम कर्णाली र सुदूर पश्चिम नेपालका निम्ति र खस आदि जातिगत समुदायका निम्ति साझा हुनुपर्ने हो  यस नागराज वंशका शासकले बाह्रौंचौधौं शताब्दीतिर पश्चिम तराईको लुम्बिनी र त्यसको आसपासका इलाका र केही हालको भारतीय भूभाग साथै पश्चिम तिब्बतको मानसरोबर इलाकासम्म आफ्नो साम्राज्य फैलाएको थियो  
	प्रदेश  लुम्बिनी दङ्गिशरण प्रदेश  
	दङ्गिशरण थारु समुदायका निम्ति एउटा सम्मानित नाम हो  उनी दाङ भेगका प्रसिद्ध ऐतिहासिक राजा हुन् उनको भनेर मानिने दरबारका अवशेष दाङतर्फ पाइएको छ  थारु जातिगत सम्मानका निम्ति यो नाम संघीय नेपालमा सर्वस्वीकार्य हुनुपर्ने हो  
	माथि उल्लेखित व्यक्तित्वका नामलाई संघीय नेपालले जातीय सम्मानयुक्त ऐतिहासिक व्यक्तित्वका रूपमा पहिचान गराउने निर्णय गर्न सक्छ र त्यसो गर्नु उपयुक्त पनि हुन्छ  
	 
	 
	
"
