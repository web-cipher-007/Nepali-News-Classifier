सबै बुँदेमा गाँठो परेपछि"जब मानिसलाई तत्कालीन स्वार्थले जकड्छ ऊ नैतिकताका सबै""
	फासिवादको ऐतिहासिक कार्य श्रमिक वर्गलाई ध्वस्त पार्नु हो त्यसको संगठनलाई नष्ट पार्नु तथा जब पुँजीपति वर्ग प्रजातान्त्रिक संयन्त्रमार्फत शासन गर्न र वर्चस्व कायम गर्न असमर्थ हुन्छ तब राजनीतिक स्वतन्त्रताको घाँटी निमोठ्नु हो   
	 लियोन ट्रोटस्की 
	जब मानिसलाई तत्कालीन स्वार्थले जकड्छ ऊ नैतिकताका सबै चिनियाँ पर्खालहरू नाघेर निस्कन्छ  मूल्य र संस्कृति त्यतिबेलासम्म मात्रै मानिसहरू पालना गर्छन् जबसम्म त्यसले उनीहरूको स्वार्थमा बाधा पुर्याउँदैन  पुराना मूल्यहरूको विस्थापन र नयाँ मूल्यको निर्माण आवश्यकताले हुने हो  आवश्यकताहरू भौतिक हुन्छन्  समाजको गतिशीलता या उत्पादन सम्बन्धहरूमा आउने फेरबदलले माग गरे अनुरुपको राज्यव्यवस्था अर्थनीति या संरचनाको निर्माण गर्दै जाँदा मूल्य र संस्कृतिमा आएको परिवर्तन पनि संस्थागत हुन्छ  तर आम जनता र समाजको अग्रगतिमा अवरोध पुर्याएको जान्दाजान्दै कुनै शक्ति कुनै स्थापित अर्थव्यवस्था या राज्य संरचनाको पक्षमा उभिन्छ तब समाजमा नकारात्मक धु्रवीकरण बढ्न थाल्छ   
	संविधानसभाको म्याद सकिने बेलातिर जातीय तथा साम्प्रदायिक नाराहरू र आवेगपूर्ण अभिव्यक्तिहरू खुलेआम सुनिनु जनआन्दोलनको पाँच वर्ष पुग्दानपुग्दै आन्दोलनमा व्यक्त भएको राज्यको पुनःसंरचना र सामाजिक रूपान्तरणको अभिभारा पूरा गर्न राजनीतिक दलहरूको एउटा हिस्साले अस्विकार गर्नुमा उत्पीडित वर्गलाई अधिकार दिन नमान्ने सत्तारुढ वर्गको राजनीतिले काम गरेको थियो  पछिल्ला घटनाक्रम हेर्दा नेपालमा बुर्जुवा वर्ग आफ्ना स्वार्थको रक्षार्थ गैरलोकतान्त्रिक पथमा लहसिन थालेको प्रस्ट संकेत देखिँदैछ  
	केही सन्दर्भहरू  
	संविधान जारी हुन नसक्नुमा अहिलेसम्म प्रदेशहरूको गठन तथा त्यससँग गाँसिएको पहिचानको मुद्दालाई हेर्ने दलहरू बीचको फरक दृष्टिकोणलाई कारण मानिएको छ  राज्य पुनःसंरचनासँग सम्बन्धित यो प्रश्नको समाधानका लागि अन्तरिम संविधान र संविधानसभाको कार्यसम्पादन सम्बन्धी विधिले तय गरेका दुइटा बाटा थिए  पहिलो सरकारले सबै दलको सहमतिमा राज्य पुनःसंरचना आयोग बनाउने र त्यसको सिफारिसका आधारमा संविधानसभाले राज्य पुनःसंरचनाको कुरालाई टुंगो लगाउने  दोस्रो संविधानसभाको राज्य पुनःसंरचना उपसमितिको निर्णयलाई संविधानसभाको पूर्ण बैठकमा लगी आवश्यक परे मत विभाजनका आधारमा त्यसलाई टुंगोमा पुर्याउने  
	पहिलो प्रक्रिया पूरा गराउन प्रचण्ड प्रधानमन्त्री रहेकै बखत एमालेको सिफारिसमा गणेशमान गुरुङको अध्यक्षतामा आयोग गठनको प्रक्रिया थालिएको थियो  प्रागुरुङ पहिचानवादीहरूको जस्तो पुनःसंरचनाका पक्षमा नरहेको भनेर सार्वजनिक मत व्यक्त गर्ने बौद्धिक व्यक्तित्व हुन्  कांग्रेसको असहयोगका कारण त्यो बीचैमा तुहियो   
	दोस्रोपटक सत्तारुढ र सत्ता बाहिरका सबै दलहरूको सहमतिमा आयोग बन्यो  उक्त आयोगमा कांग्रेस र एमालेले प्रस्टसँग आफ्ना प्रतिनिधि पठाएका थिए  समितिले  वटा प्रदेशमा विभाजित गरेर संघहरू बनाउने एउटा खाका प्रस्तुत गर्यो  आयोग आफैंमा एकमत थिएन  तर बहुमतले  प्रदेश भनेर सिफारिस गरिसकेपछि वैधानिक राजनीतिक र नैतिक दृष्टिले समेत त्यसलाई स्विकार गरेर सामान्य हेरफेर गरी लागु गर्नु लोकतान्त्रिक तथा संवैधानिक दृष्टिले राजनीतिक दलहरूको कर्तव्य र जिम्मेवारी दुवै बन्थ्यो  तर मुख्य लोकतान्त्रिक भनिने दलहरूले त्यसलाई अस्विकार गरे उनीहरूको एउटै तर्क थियो हामीले भनेजस्तो प्रस्ताव आएन हामी मान्दैनौं  
	यता संविधानसभाले आफ्नो नियमित कार्यको आरम्भ मस्यौदा उपसमितिहरूको गठनमार्फत गरेको हो  यस्ता समितिमध्ये राज्य पुनःसंरचना समिति एउटा थियो जसले संघीयताको स्वरूपबारे सिफारिस गर्नुपथ्र्यो  उसले संघीयताका आधारहरूमा सर्वसम्मत निर्णय गर्यो  तर आफैले तय गरेका आधारहरूमा रहेर प्रदेशहरूको विभाजन गर्ने काममा सर्वसम्मति जुटाउन सकेन  बहुमतले  प्रदेशको प्रस्ताव पारित गर्यो र संविधानसभामा पेस गर्यो  तर त्यस्तो प्रस्ताव पारित गर्न नदिन माइन्युट च्यात्न तम्सिएको कांग्रेसले संविधानसभाको उपसमितिको निर्णय या सिफारिसलाई एक मिनेट पनि स्विकार गरेन  एमाले त त्यस मामिलामा विभाजित र अन्यमनस्क रह्यो र पछि नेतृत्वले त्यसलाई अस्विकार गर्यो  संविधानसभामा यस्ता विवादित विषयलाई पूर्ण बैठकमा आवश्यक परे मतदानको प्रक्रियाबाट छिनोफानो गर्नुपर्ने कार्य सभामुखले कहिल्यै पूरा गरेनन्  
	लोकतन्त्रमा निर्वाचित जनप्रतिनिधिहरूको निर्णयलाई जनताको निर्णय मानिन्छ त्यस्तो निर्णय सही नभए निर्णय गर्नेहरूलाई अर्को निर्वाचनमा पराजित गरेर जनताले दण्डित गर्छन्  तर जसको बहुमत हुन्छ त्यसका प्रस्ताव मान्नु र आफ्ना फरक मत लिएर जनतामा जानु यसको धर्म हो  नेपालको सबैभन्दा लोकतान्त्रिक भनिने बुर्जुवा पार्टी नेपाली कांग्रेस र त्यसको निकट रहेको मध्यवामपन्थी पार्टी एमालेले दुवै प्रस्ताव अस्विकार गरे  
	माओवादी पार्टी या त्यसका नेता प्रचण्ड र बाबुराम भट्टराई उदारवादी लोकतान्त्रिक शक्ति या नेता होइनन्  कमसेकम बुर्जुवा लोकतन्त्रलाई स्विकार गरेको अभिव्यक्ति उनीहरू जसरी दिइरहेका छन् त्यो केवल राजनीतिक सम्झौता हो सैद्धान्तिक र वैचारिक स्विकारोक्ति होइन भन्ने जगजाहेर छ  उनीहरूको दस्तावेजले पनि त्यही भन्छ  म त उनीहरू आफ्नो वर्गोत्थान भएकाले या निर्वाचनबाटै आफ्ना कार्यसूची लागु गर्नु सम्भव छ भन्ने सुनिश्चित भएको अवस्थामा बाहेक भविष्यमा पनि बुर्जुवा लोकतन्त्रलाई आफ्नो बाटो मान्छन् भन्ने कत्ति पनि ठान्दिन  माओवाद र कम्युनिष्ट आन्दोलनको इतिहास तथा स्वयं माओवादी नेताहरूसँग कहिलेकाही भएका छलफलबाट मैले जे बुझेको छु त्यसले त त्यही भन्छ  अचम्म यति छ माओवादी पार्टी र त्यसका नेता प्रचण्डबाबुरामहरू संविधानसभा या पुनःसंरचना आयोगका प्रस्ताव मानेर जाउँ भनिरहेका छन् तर हाम्रा एकमात्र लोकतन्त्रवादीहरू  कुरा गर्नै शरम लाग्छ  
	अर्को कुरा पनि त छ चाहे दबाबले होस् चाहे स्वैच्छाले माओवादीहरूले शान्ति प्रक्रिया सक्याए अब संविधान बनाउने काममा त अरु पनि लाग्नुपर्ने होला नि  कांग्रेस र एमालेका नेताका चैत महिना उताका भाषण र लेख एकपटक फर्केर हेरे त यस्तै अर्थ लाग्छ  अर्थात् अलोकतान्त्रिकहरू भकाभक लोकतान्त्रिक हुँदै जाने र लोकतन्त्रवादीहरू चाहिं अधिनायकवादी बाटोतर्फ हुर्रिने  के भएको हो  
	प्रस्ट छ यदि संघीयताको व्याख्या बुझाइ या प्रदेशहरूको विभाजनको परिकल्पनालाई लोकतान्त्रिक विधिमार्फत होइन सडकबाट या बलजफ्तीबाट हल गर्ने र परिवर्तनलाई निषेध गर्ने अभिप्राय नभएको भए संविधान जारी हुन्थ्यो  विधिसम्मत प्रस्तावहरू खारेज गर्ने र गोदावरी या गोकर्ण रिसोर्टमा समाधान खोज्ने कुरा जबर्जस्ती हो लोकतन्त्रसम्मत हुँदै होइन  वैधानिकता नभएका त्यस्ता बैठकले बनाएका सबै बुँदाहरूमा गाँठो परे पर्नु पनि पथ्र्यो  विस्तारै गणतन्त्रको घोषणा र माओवादी लडाकुको विसर्जनबाहेक सबै बुँदेमा गाँठो नै त परेको छ  
	फेरि पनि कुरा त उही पुष्टि हुन्छ ट्रोटस्कीले भनेजस्तै पुँजीपति वर्ग प्रजातान्त्रिक संयन्त्रमार्फत शासन गर्न र वर्चस्व कायम गर्न असमर्थ भएकैले ऊ प्रक्रियाहरू भत्काउन हिँडेको छ  यो सब समाजमा उत्पीडित वर्ग समुदाय र श्रमजीवीहरूमा आएको परिवर्तनको चेतना र संगठनलाई ध्वस्त पार्ने उनीहरूको संगठनलाई नष्ट पार्ने तथा पुरानो राज्यसत्ताको संरचना कायम राख्ने उद्देश्यले गरिएको हो  
	संविधानसभाको विघटनपछि 
	जब मानिसहरू निजी शक्तिलाई प्रजातान्त्रिक राज्यभन्दा पनि बलियो बनुन्जेल सहन गर्न थाल्छन् तब प्रजातन्त्रको स्वतन्त्रता सुरक्षित रहंँदैन  एउटा व्यक्ति या समूह अथवा निजी शक्तिद्वारा सरकारको स्वामित्व अँठ्याउनु अन्तर्यका दृष्टिले फासिवाद हो   
	फ्रयान्कलिन रुजवेल्टको यो भनाइलाई यदि नेपालको सन्दर्भमा यसो भिडाएर हेर्ने हो भने त हामी फासिवादको निकै निकट भएजस्तो लाग्छ  पहिलो कुरा त अहिलेका प्रधानमन्त्री बाबुराम भट्टराईको वैधानिकता सकिएको धेरै भयो  कमसेकम मंसिरमा चुनाव नहुने भएपछि उनको प्रधानमन्त्रीत्व या सरकारको हैसियत टेक्निकल्ली अलाइभ बट कन्स्िटच्युसनल्ली डेड भइसकेको हो  अनि अहिले आफैं शासक हुँ कि झैं हुंकार गर्दै दलहरूलाई अर्ति र धम्की दिँदै हिँड्ने महामहिम रामवरण यादवको हैसियत पनि यही हो  उनीहरू दुवैको वैधानिकता संविधानसभामा अन्तरनिहित संसदबाट निश्रति थियो संसद विघटन भएको र अर्को निर्वाचनको टुंगोसमेत नभएको अवस्थामा उनीहरूको वैधानिक शक्ति स्वतः सकियो  यी दुवैलाई हटाउने वैधानिक उपाय पनि हामीकहाँ छैन  प्रधानमन्त्री हटाउन पनि संविधानसभाको पुनःस्थापना गरिएको अवस्थामा मात्र सम्भव छ  अर्को त राजनीतिक दलहरू बीचको सहमतिको एकमुखे बाटोमात्र छ   
	यसले एकातिर बाबुराम भट्टराई र अर्कोतिर रामवरण यादवलाई राज्यभन्दा बलियो बनाउने प्रयासमा बल पुगेको छ  वैधानिक सीमा मिच्न भने अहिलेसम्मको अवस्था हेर्दा कटवाल प्रकरणदेखि सर्वोच्च अदालतका अनेकानेक फैसलासम्म रामवरण यादवलाई सत्तावृत्तले भरथेग गरेको देखिन्छ   
	विस्तारै सरकार विरोधीहरू निर्वाचन र संविधानसभा पुनःस्थापनाका विकल्पबारे चुप्पी साँधेर राष्ट्रपतिमार्फत सरकार परिवर्तनको एक सूत्रमा लागेको देखिँदैछ  राष्ट्रपतिलाई असंवैधानिक काम गर्न उक्साउन रुजवेल्टको भाषामा निजी शक्तिलाई प्रजातान्त्रिक राज्यभन्दा पनि बलियो बनुन्जेल सहन थालेको मात्र देखिन्न बरु अझ वरपरबाट टेको पुँडो उकेरो दिँदै उक्साउँदै गरेको देखिन्छ  यसले खास चरणमा पुगेपछि कृत्रिम शक्तिलाई व्यक्तिले साँच्चैको मान्न थाल्छ र ऊ राज्य र त्यसको सञ्चालनका वैधानिक सीमालाई आफ्नो ह्याकुलामुनि घुसार्न थाल्छ  त्यहींबाट सुरु हुन्छ अधिनायकवाद   
	अहिले राष्ट्रपतिको शक्तिलाई उकेरा लगाउने काम कांग्रेस एमाले काठमाडौंको परम्परागत सत्तारुढ वर्ग र सत्ताका अंगहरूले गरिरहेका छन्  यो परिवर्तन विरोधी गठबन्धन कमसेकम पहिचानसहितको संघीयता राज्यमा श्रमिक वर्गको प्रतिनिधित्व सिमान्तकृतहरूलाई राज्यका निकायमा समान प्रतिनिधित्व र अवसरजस्ता कुरा रोक्न र सत्तामा पुँजीपति वर्गको एकलौटी कायम राख्न एकगठ भएको छ  त्यो बाबुरामलाई प्रधानमन्त्रीबाट हटाउन र उनको ठाउँमा कांग्रेसको कुनै राम या कृष्णलाई राखेर आफ्नो अनुकूलता तयार नपारुन्जेल सत्तामा बस्ने दाउमा छ   
	उदार लोकतन्त्रवादमा सिद्धान्ततः प्रवेशै नगरेको माओवादी कहिले निर्वाचन कहिले संविधानसभा पुनःस्थापन या कहिले सहमत भएजति बुँदामा टेकेर संविधान जारी गर्ने विकल्प दिँदै विपक्षीको दैलोदैलो चहार्दै हिँडेको छ अरु सबै त्यसको विरोधबाहेक एउटा कुरा पनि गरिरहेका छैनन्  यसले देखाउँछ हामीकहाँको बुर्जुवा वर्ग प्रजातान्त्रिक संयन्त्र र विधिबाट आफ्नो वर्चस्व कायम राख्न नसकिने निष्कर्षमा पुगेको छ  रुजवेल्टको भाकामा भन्दा फासिवादको निकट जाँदैछ  यो उसैका लागि र हामी सबैका लागि खतराको कुरा हो   
	 
	 
	 
	 
	 
	 
	 
	 
	
"
