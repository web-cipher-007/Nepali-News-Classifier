मरेपछि पनि लाञ्छनापार्वतीले यो धर्ती छाडिन् तर पनि उनलाई लाञ्छनाले छाडेन  "
	गत साता दार्चुला रानीशिखरकी पार्वती भट्टले आत्महत्या गरेको समाचारलाई मिडियाले प्राथमिकतासाथ स्थान दिए  दुई छोरासहित आत्महत्या गरेको भनिएको त्यो समाचारको भाव परपुरुषसँगको सम्बन्ध बाहिर आउने डरले उनले आत्महत्या गरेको भन्ने थियो  प्रारम्भिक अनुसन्धानमा आधारित भनी प्रहरीले भनेको कुरालाई मिडियाले टपक्क टिपे र महत्त्वका साथ स्थान दिए  यौनकाण्ड खुल्ने डरले सामूहिक आत्महत्या भन्नेसम्मका समाचार बने  रेडियो र टेलिभिजनले यसलाई प्राथमिकतापूर्वक प्रसारण गरे  पार्वतीले यो धर्ती छाडिन् तर पनि उनलाई लाञ्छनाले छाडेन  पार्वतीका नातागोताले अहिले पनि चरित्रहीनको आफन्त भएर मनोवैज्ञानिक तनावमा बस्नु परिरहेको छ   
	हालै काठमाडौंमा भएको भनिएको अर्को घटना पनि त्यस्तै छ  समाचारमा आएअनुसार ज्वागलमा बस्ने भावना नामकी युवतीको उनका प्रेमी सौगात ढकालले हत्या गरेका रहेछन्  पत्रपत्रिका रेडियो र टेलिभिजन समाचारमा त्रिकोणात्मक प्रेमका कारण प्रेमीद्वारा हत्या भनियो  बीबीएस प्रथम वर्षका एक युवाले  वर्षकी आफ्नी प्रेमिकाको हत्या गरेको विषयलाई प्रहरीले यति रोमान्टिक रूपमा प्रस्तुत गरेको छ लाग्छ त्यो कुनै चलचित्रको कथा हो  अनुसन्धानकर्मीका भनाइलाई आधार बनाएर सार्वजनिक भएको सूचनाको घुमाउरो सन्देश भनेको त्यो अपराध स्वाभाविक थियो भन्ने लाग्छ किनभने एकै पटक एकभन्दा बढी व्यक्तिसँग प्रेम गरेका कारण ती युवती मारिएकी थिइन्  अर्थात् ती महिला मारिनुमा पनि उनको चरित्र जिम्मेवार थियो तर वास्तविकता त उनी मरिसकेपछि कसले नै जान्दछ र   
	अर्को एक जना गुप्तचर कर्मचारी पुण्यप्रसाद निरौलाले आफ्नी पत्नीको हत्या गरेको समाचारमा पनि महिला संवेदनशीलतालाई ध्यान दिइएको पाइन्न  यसमा पनि महिलाको कथित चरित्रमाथि प्रश्न उठाउन खोजिएको छ   
	कतिपय समाचारमा प्रहरी सूत्रका अनुसार भन्दै गुप्तचर अधिकारीले आफ्नी श्रीमती रमिलाबाट आफूलाई एड्स सरेको शंका लागेर हत्या गरेको बताएको उल्लेख छ  अरू बेला महिलाको चरित्रलाई सहजै बहसको विषय बनाउन अघि सर्ने अनुसन्धानकर्मीले आफ्नै श्रीमतीको हत्या गरेको स्वीकार गर्ने ती पुरुष सरकारी कर्मचारीको चरित्र वा व्यवहारलाई चाहिँ शंका गरेन बरु उल्टै प्रशंसा गरे  प्रहरीले कार्यालयमा उनी इमान्दार लाग्थे त्यस्तो काम कसरी गरे होलान् विश्वास लाग्दैन नपत्याउने व्यवहार भएको भन्ने जस्ता भनाइ बाहिर ल्याएर पुण्यप्रसादको घुमाउरो पारामा तारिफ गरेको छ  मरेकी रमिलालाई सजिलै चरित्रहीन बनाइदिने तर उनको हत्या गरेको स्वीकार गर्ने पुण्यप्रसादप्रति सहानुभूति राख्ने यो कामलाई पुरुष हेराइ नभनेर के भन्ने  
	तथ्यमा पनि गम्भीर त्रुटिहरू छन्  जस्तो कि बैतडीकी पार्वतीले दुई छोरासहित आत्महत्या गरिन्  उनका कथित प्रेमी हालसम्म फरार छन् तर प्रहरी प्रशासनले परपुरुषसँग सम्बन्ध भएका कारण उनले आत्महत्या गरेको भनिदियो  महिला मरेर गइन् प्रेमी भनाउँदो परपुरुष फरार छ  प्रहरी र पत्रकारले कसरी थाहा पाए उनको परपुरुषसँगको सम्बन्ध  तर यता राजधानीमा आफ्नै श्रीमतीलाई हत्या गर्ने गुप्तचर कर्मचारीलाई एकदमै सोझो र इमान्दार हुँदाहुँदै कसरी श्रीमतीको हत्या गरे भनेर आश्चर्यमा छन् सुरक्षाकर्मीहरू भनियो  नेपालको प्रहरी प्रशासन र आमसञ्चार क्षेत्र कति पुरुष पक्षीय छ भनेर देख्न सकिने उदाहरण हो यो  
	माथिका घटनामा अनुसन्धान निकायका भनाइ र त्यसका आधारमा लेखिएका वा प्रसारण गरिएका समाचारहरूको सार पुरुष पक्षीय छ  महिलालाई हदैसम्म होच्याएर समाचार लेखिएका छन् प्रसारण गरिएका छन्  यसले महिलाको आत्मसम्मानमा चोट पुर्याउने मात्र नभई मारिएकी वा आत्महत्या गरेकी महिलाको परिवार र सन्तानसमेत समाजमा उपेक्षित भएर मनोवैज्ञानिक तनावमा बस्नुपर्छ  त्यसैले भनिएको हो मानिसको मर्यादा भनेको जीवित अवस्थामा मात्रै होइन मरेपछि पनि ख्याल राख्नुपर्छ  कोही मरेर गए पनि उसका छोराछोरी आफन्तहरूको नाम कुनै न कुनै रूपमा ऊसँग जोडिएको हुन्छ  त्यसैले मरेर गएका व्यक्तिको बदनामी भनेको परिवारका बाँचेका सदस्यको पनि अपमान हो  
	व्यक्तिको गोपनीयताको अधिकार मामिलाका जानकार अधिवक्ता सतिस खरेल भन्छन् यसरी भन्न र लेख्न पाइन्न  जिउँदो मानिसलाई जे भन्न लेख्न पाइन्न त्यो मरेको मानिसलाई पनि पाइन्न  अहिले जे भनिँदै छ र जे लेखिँदै छ त्यस विषयमा सम्बन्धित व्यक्तिको परिवार गाली बेइज्जती मुद्दा लिएर अदालत गयो भने अदालतले क्षतिपूर्ति भराउन सक्छ  अधिवक्ता खरेलका भनाइमा निश्चित मापदण्ड पूरा नगरीकन अनुसन्धान निकायले यस्तो कुरा भन्नै हुँदैन  त्यसैगरी सार्वजनिक महत्त्व नै नभएका यस्ता निजी कुरा कसैले भन्यो भन्दैमा पत्रकारले पनि समाचार नबनाउनुपर्ने हो   
	अनुसन्धान गर्ने निकाय र मिडियाले मरेर गएकी महिलाको कथित चरित्रमा यसरी प्रश्न उठाउने काम गर्नु जायज थियो  पत्रकार राजेन्द्र दाहाल भन्छन् एउटा मान्यता नै छ जसबाट प्रतिरक्षा हुन सक्दैन उसलाई माफी दिइनुपर्छ तर यहाँ त मरेर गएको मान्छेलाई आरोप लगाएर सुरक्षाकर्मी र मिडिया पन्छिन खोजिरहेका छन् 
"
