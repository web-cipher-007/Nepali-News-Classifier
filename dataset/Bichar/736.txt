"राष्ट्रिय परिस्थिति निर्वाचन र भय""एमाओवादीलाई चुनावमा शिथिल हुँदै गएको कांग्रेससित होइन जागरूक र ईष्र्यालु नेकपा माओवादीसित बढी त्रास छ ""
	राष्ट्रपति रामवरण यादवले सत्तारूढ दल तथा विपक्षी राजनीतिक दलका नेताहरूलाई मुलुकमा अवस्थित बेथिति हटाउन निर्वाचनमा जान काँचो सहमतिमा पुग्न सघाएपछि विकसित राजनीतिक गतिरोध फुकाउन पुनःआह्वान गरी एकजुट हुन अनुरोध गर्नुको तात्पर्य मुलुकमा वैधानिक राजनीतिक पद्धति विधिवत स्थापना गर्नमात्र नभई हाल कायम दुरूह परिस्थितिलाई सहज तुल्याई दलहरू बीचको वैमनस्यतालाई दुरूत्साहित गर्नु पनि हो  शासकीय शक्तिको संक्रमणले जुन द्वेषपूर्ण परिस्थितिको सिर्जना भएको छ त्यसले दलहरू बीचको प्रतिस्पर्धात्मक सौहार्दता पूर्ण सम्बन्ध र राष्ट्रिय हितप्रतिको सचेतता क्रमशः असान्दर्भिक हुँदै गएको छ  संविधानसभा निर्वाचनपछि उपलब्ध अतुलनीय अवसरको दुरूपयोगले गर्दा मुलुक ध्वस्त हुने स्थितिमा पुगेको छ  चरम राजनीतिक अवसरवादिता र आर्थिक अनियमितताको कारण मुलुक यथार्थमा पक्षाघातकै सिकार भएको छ  जसले गर्दा संविधान निर्माण र राज्य पुनःसंरचनाजस्ता अति महत्वपूर्ण कार्यादेशमा समेत सर्वदलीय मतैक्यता हुनसकेको छैन  पहिचान र सामथ्र्यकै मनगढन्ते विवेचनाले गर्दा दलहरू बीचको फाटो बढ्दैछ  
	राजनीतिक अस्थिरताको भुमरीमा डुब्दै गरेको आर्थिक अवस्थाको विहंगम चित्रण त विश्व बैंकको  को विकास प्रतिवेदनअनुसार नेपाल दक्षिण एसियाकै अति विपन्न मुलुकमा दरिएबाट प्रष्ट हुन्छ  नेपालीहरूको दरिद्रताको मापन उच्च बेरोजगारीसंगै मुद्रास्पितीको वेगसितै गर्न सकिन्छ  त्यसैगरी समसामयिक राजनीतिक गतिविधि र त्यसको प्रभावको मापन राजनीतिक स्थिरता सत्तारूढ दल र विपक्षी बीचको सम्बन्ध नागरिक सुरक्षा दलहरूको जनस्तरीय क्रियाकलाप र त्यसको जनस्तरमा पर्ने प्रत्यक्ष प्रभाव साधारण अवलोकनबाटै गर्न सकिन्छ  गठबन्धन सरकार र त्यसको स्थायित्व बीचको अन्तरनिहित सम्बन्धलाई केलाउँदा संविधानसभाको निर्वाचनपछि वामपन्थी दलहरूकै नेतृत्वमा गठित चारवटा सरकारमध्ये बाबुराम भट्टराईको नेतृत्वको गठबन्धन सरकार ट्रान्सपरेन्सी इन्टरनेसल  कै तथ्यांकअनुसार अति भ्रष्ट कहलिएको छ  यसले गर्दा लगानीको वातावरण निफन्नुपर्ने अवस्थाको साथै पुँजी पलायनको कथाबाट त मुलुकले विश्वसनीयता गुमाउनुको साथै राजनीतिक स्थायित्वको निम्ति कुनै पहल नगरेको पुष्टि हुन्छ  त्यस्तै सामाजिक परिवेशमा पहिचान जातीयता र भौगोलिक अवस्थितिप्रति संस्थापनपक्षीय उदासीनताले गर्दा यी मुद्दाहरू बल्भिएका छन्  सामाजिक विचलन चुलिएको छ  साथै हत्या हिंसा जबर्जस्ती चन्दा असुली अनि बढ्दो रक्तचन्दन र लागूऔषधको साथै साना हतियारको ओसारपसारले गर्दा मुलुकको न्याय कानुन जिल्लिएको छ  
	बेरोजगारी र गरिबीको चपेटाबाट बच्न अर्थतन्त्रमा आवश्यक सुधारको अपेक्षा गरिन्छ  आफ्ना कार्यकर्ता पोस्न राष्ट्रिय बजेटमा समावेश नै नभएको रकम विकास कार्यक्रमको नाममा जबर्जस्ती खन्याउँदैमा गरिबी निवारण हुँदैन  यसले त लुटाहा प्रवृत्ति प्रोत्साहित हुन्छ  यसको स्पष्ट उदाहरण व्यापारी तथा औद्योगिक निकायहरूमा ठाडो राजनीतिक हस्तक्षेपका साथै मजदुर संगठनको तजबिजमा सञ्चालन गरिनुपर्ने बाध्यताले गर्दा उत्पादनशीलता तथा पुँजी निर्माणमा ह्रास भएबाट स्पष्ट हुन्छ  यसका साथै तीव्रतासित बढ्दो उपभोक्तावादी संस्कृतिले गर्दा राज्यको कुत बुझ्ने मनसायबाट आर्थिकराजनीतिक कायम हुँदा व्यापार घाटा चुलिएको छ  त्यस्तै राष्ट्रबैंककै तथ्यांकअनुसार पोहोर  प्रतिशतमा रहेको मुद्रास्पिती बढेर यसपालि  प्रतिशतमा पुगिसकेको छ  जनताको क्रयशक्तिको क्षयीकरण र राष्ट्रिय सञ्चितीको संकुचन यसको नकारात्मक परिणति हुन्छ  हामीले यी दुःखद राजनीतिक र आर्थिक अवस्थाको परिसूचक नकार्न सक्तैनौं  यी दुवै परिस्थितिबाट प्रत्यक्ष त जनता नै आहत भएका छन्  उत्तरदायित्वहीन संस्थापन पक्षले गर्दा मुलुक सर्वत्र बेवारिसे भएको छ  राजनीतिक दलको अनैतिक क्रीडास्थल बनेको छ  राजनीतिक अस्थिरताको निरन्तरता र राजनीतिक संक्रमणको उपयोग कुनै दलविशेषको स्वार्थपूर्तिकै लागि भएकोले मुलुक पराश्रयीका साथै पराधीन भएको छ  यसले गर्दा हाम्रा राष्ट्रिय सुरक्षाका अवयवहरू क्षीण भएका छन्  यस परिस्थितिबाट त्राण पाउन र सुरक्षा संयन्त्रको दरबन्दी थप्दैमा सकिन्छ न कुनै फौजी कारबाहीबाट नै सफल भइन्छ  त्यसैले मुलुकको यो अवस्थाबाट राष्ट्रप्रमुख स्वयम् पीडित भएका छन्  
	यस परिप्रेक्ष्यमा संविधानसभाको अवसान भएको चार महिनापछि धेरै आलटाल गरेका दलहरूले निर्वाचनमा जाने काँचो सहमति गर्नुका साथै सर्वदलीय सहमतिको राष्ट्रिय सरकार गठनको पहल थालेका छन्  प्रजातान्त्रिक पद्धतिमा प्रतिस्पर्धात्मक निर्वाचन नै जनताप्रदत्त वैधानिकताको स्वरूप हुन्छ  निर्वाचनले अन्तर्राष्ट्रिय स्तरमै मान्यता पाउँछ  त्यसैले संविधानसभालाई मृत घोषणा गर्दा प्रधानमन्त्री बाबुराम भट्टराईले मंसिरमा निर्वाचन गर्ने मनसाय व्यक्त गरेका थिए  दुर्भाग्यवश उनको प्रजातन्त्रवादी बन्ने कसरतचाहिं अन्तरिम संविधानको दायराभन्दा बाहिर उछिट्टएिकोले निन्दनीय नै ठहरियो र उल्काझैं हरायो  यसैले अहिले निर्वाचनको लागि सर्वदलीय बैठक जारी छ  अहिलेको सहमति बैठकमा पुरानासंग टुक्रिएर नयाँ बनेका दलका नेताहरूसमेत सम्मिलित छन्  यो सर्वदलीय बैठकमा टुक्रिएको माओवादीको वैद्यबादल पक्ष पनि छ र साथै शरद्सिंह भण्डारीको मधेसी समाजवादी दल पनि छ  सबैजसो प्रमुख दलहरूले आआफ्नै मोर्चा पनि कसेका छन्  त्यसमध्ये पछिल्लो मोर्चा उपेन्द्र यादवको संघीय लोकतान्त्रिक मोर्चा भएको छ  एकातिर निर्वाचनको सम्भावनाबारे दन्तबझान भइरहेको छ भने अर्काेतिर असम्भव पनि केही नभएको हुँदा मोर्चाबन्दी पनि गरिएको छ  भन्नुको तात्पर्य अनिश्चितताको भय सर्वव्यापी छ  अविश्वसनीयता हावी भएको छ र यही नै राजनीतिक यथार्थ भएको छ  यसैले सत्तारूढ दलद्वारा वर्तमान सरकार नै राष्ट्रिय सहमतिको सरकार हुनुपर्ने जिकिर छ  अर्काे शब्दमा भन्दा एमाओवादीमधेसी मोर्चा सरकार छोड्न चाहँदैनन्  छोड्नैपरे कांग्रेसलाई सत्ता हस्तान्तरण गर्न चाहँदैनन्  प्रधानमन्त्री बाबुराम भट्टराईकै शब्दमा कांग्रेसलाई नेतृत्व हस्तान्तरण गर्नु हाम्रो चिहान आफैं खन्नु हो  सायद कांगे्रसलाई पन्छाउनकै निम्ति स्वतन्त्र व्यक्तिहरू सम्मिलित निर्वाचन सरकारको गठन गर्ने एमाओवादीको ब्लफ प्रस्ताव पनि आएको छ  कांग्रेसलाई नेतृत्व दिएर चुनाव गराएमा भएको उपलब्धिसमेत जोखिममा पर्ने खतरा हुने भनाइ छ बाबुराम भट्टराईको  राष्ट्रपति र प्रधानमन्त्री दुवै कांग्रेसको भए शक्तिको दुरूपयोग हुने उनको भनाइ छ   
	नेपाली कांग्रेसप्रति यो निषेधात्मक र घृणित आशंका किन  यस्तो क्षोभ किन पलायो  यो शंकाको उत्पत्ति राष्ट्रप्रमुखलाई कांग्रेसीको पगरी थोपर्ने तुच्छ प्रयासबाट सत्तामा टाँसिइरहने दुस्वप्नबाट उब्जिएको त होइन  संवैधानिक अंगहरू रित्तिंदैछन्  प्रजातान्त्रिक संस्थाहरू निस्त्रिय हुँदैछन्  प्रधानमन्त्री भट्टराई मर्यादित राष्ट्रिय संस्था राष्ट्रपतिलाई समेत धम्क्याउँदैछन्  यो उनको सम्प्रभुतता दाबी गर्ने प्रत्यक्ष अभिलाषा हो  त्यसैले यदि उनी सत्ता नछाड्ने लिंडेढिपी लिन्छन् भने विपक्षीहरू पनि उनलाई सिंहदरबारबाट धपाउने रणनीतिमा लाग्नु अस्वाभाविक हुँदैन  फलस्वरूप मुलुकलाई निर्वाचनतिर होइन मुठभेडतिर उन्मुख गराउने अवस्थामा दुवै पक्ष पुग्नेछन्  खासगरी बाबुराम भट्टराईको निम्ति भने यो स्थिति सुखद हुने छैन  
	सर्वदलीय सहमतिको आधारमा राष्ट्रिय सरकार गठन गरी कानुनी अड्चनहरू हटाई चुनाव गर्न प्रधानमन्त्री भट्टराई र एमाओवादी अध्यक्ष प्रचण्डले आफ्ना कुत्सित विचारधारा परिवर्तन गर्न अत्यावश्यक छ  उनीहरूले आफ्ना एकपक्षीय निर्णय नफेरून्जेल सकारात्मक संवादको बाटो खुल्न सक्तैन  भट्टराई आफूले राजीनामा दिए मुलुक राज्यविहीन अवस्थामा पुग्ने दाबी गर्छन्  यो के भनेको  के उनी नै राज्य हुन्  यो त राजा नरहे देशै रहँदैन भन्ने कथनभन्दा चर्काे अभिव्यक्ति भयो  यसको प्रतिवाद हुन आवश्यक छ  कारण राज्य त जनता हुन्छन् कुनै एक व्यक्ति र जनताद्वारा निर्मित संस्था हुँदैन  भट्टराईको यो भनाइ त सिधै संवाद अवरूद्ध गर्ने नियत हो  त्यसैले संवाद र सदन दुवैको अभावमा विपक्षीहरू सडकमा उत्रिनु अपवाद हुँदैन  सर्वसत्तावाद विरूद्ध दबाबको राजनीति प्रजातन्त्रमा मर्यादित व्यवहार नै हुन्छ  त्यसैले बाबुराम भट्टराईले आफ्नै नेतृत्वमा चुनाव गराई दुई तिहाइ मत बटुल्ने र आफूलाई नै राज्यको पर्याय ठान्ने आकांक्षाको चिहान आफैंले खन्न आवश्यक छ  यसो भएमात्र सार्थक संवाद र स्वस्थ निर्वाचनको अपेक्षा गर्न सकिन्छ  
	असोज  गते आफ्ना क्रान्तिकारी कार्यकर्ताहरूको भेलामा बाबुराम भट्टराईले राखेको दुई तिहाइ मतको प्रसंगबाट दुई तथ्य अगाडि आएको छ  एक उनी राज्यशक्तिको चरम दुरूपयोग गरेर मतदान प्रक्रिया नै प्रभावित गरी निर्वाचन जित्न चाहन्छन्  दुई आफ्नो नेतृत्वमा सरकार रहँदा जुन गतिमा एमाओवादीको पतन भई दलसमेत टुक्रिएको छ त्यसबाट उनी मनोवैज्ञानिक तवरबाटै हतास भएका छन्  दल विभाजनले गर्दा निर्वाचनको परिणतिबारे उनको मनमा गुम्सिएको भय प्रकट भएको छ  निर्वाचनमा हुनसक्ने दुष्परिणामको अपगालबाट बच्नकै लागि पनि उनी सत्ता नत्यागी निर्वाचन गराउन चाहन्छन्  आफ्ना जुझारू कार्यकर्तासमेत शिविरबाट स्वेच्छिक अवकाश लिई घर र्फकेका पूर्वछापामारहरू माओवादीको दुई दलमा विभाजित भएको र नेकपामाओवादीले सैन्य संरचना बनाउँदै गरेको अवस्थामा सत्ता छाडेर निर्वाचन लड्नुपर्दा आफ्नु र एमाओवादी दलकै दुर्गति हुने आशंकाबाट ग्रस्त छन् बाबुराम भट्टराई  तीन उनी आफ्नै अध्यक्षसितको कार्यगत एकताबाट पनि विश्वस्त हुनसकेका छैनन्  चौथो मधेसी मोर्चासितको उनको गठबन्धन त शुभलाभमै आधारित छ  
	त्यसैले घरेलु राजनीतिक परिवेश अहिले अत्यन्तै निराशाजनक अवस्थामा पुगेको छ  राजनीतिक परिवर्तनसितै फैलिँंदो अवस्थाले गर्दा मुलुकमा द्वन्द्व व्यवस्थापन गरिनुको सट्टा द्वन्द्वकै पहल हुनथालेको छ  यसको स्पष्ट उदाहरण त दलहरूको झ्यांगिएको अन्तरकलह र फुट नै भएको छ  प्रधानमन्त्री हुने झिंगेदाउमा लागेका नेताहरू दलको आन्तरिक वैमनस्यता बढाउन सघाएका छन् र दलीय एकता धर्मराएको छ  दलीय कलहबाट पनि हिंसाले प्रश्रय पाउन सक्छ  कतिपय व्यक्तिको धारणामा त हिंसाले नै राज्यको संरचनात्मक परिवर्तनको पुष्टि गरेको छ  त्यसैले माओवादीका दुवै पक्षले हिंसाको महत्तालाई अझै अक्षुण्ण राखेका छन्  उनीहरूले हिंसा त्यागेका छैनन्  चित्त नबुझेका ससाना कुरामा पनि ती दलका नेताहरूले हतियार उठाउँछौं भनी धम्क्याउन छाडेका छैनन्  सत्तामै बसेर दुई तिहाइ मत ल्याई चुनाव जित्ने अवधारणा पछाडि धाँधली लुकेको छ  जसले हिंसा निम्त्याउन सक्छ  एमाओवादीलाई चुनावमा क्रमशः शिथिल हुँदै गएको नेपाली कांग्रेससित होइन अहिलेको जागरूक र ईष्र्यालु नेकपामाओवादीसित बढी त्रास छ   
	आज सबैजसो दलका मजदुर संगठनहरू छन्  ती आफ्ना व्यावसायिक प्रबर्द्धन गर्नुभन्दा दलीय स्वार्थ थेग्न अग्रसर रहन्छन्  त्यसैगरी सबै ठूला राजनीतिक दलका युवा संगठन र युवादस्ता छन्  ती सबै आआफ्नै दलका प्रतिरोधात्मक शक्तिका रूपमा सञ्चालित छन्  ती संगठनहरूमा सज्जन पनि छन् र दुर्जन पनि  कतिपय राजनीतिक नेताहरू पनि डनका पनि डन भएकाले राजनीति र अपराधको साँठगाँठ मौलाएको छ  हत्यारा सावित भएका र अपराधी भनी प्रमाणित भएका व्यक्तिहरू विभिन्न दलका सम्मानित सदस्य छन् र केही सभासद नै थिए अनि अझै ठूला नेताको संरक्षकत्वमा रहेका छन्  यी व्यक्तिहरूमध्ये कोही दलका उम्मेदवार र बाँकी कार्यकर्ताको रूपमा चुनावी मैदानमा उत्रिँदा मतदानको प्रकृति नै फेरिन सक्छ   
	हामी प्रजातान्त्रिक राजनीतिक व्यवस्थाको कुरा गछौर्ं  मानवअधिकारको वर्चस्व प्रजातन्त्रमा मात्र हुन्छ भन्छौं  अनि संविधानप्रदत्त अधिकारको प्रयोगद्वारा प्रतिस्पर्धात्मक स्वच्छ र निष्पक्ष निर्वाचनद्वारा दलीय प्रतिनिधि चयन गर्ने धारणा राख्छौं  तर स्वस्थ प्रतिस्पर्धाभन्दा डर धाक र धम्कीबाट मतदातालाई आतंकित गरेर निर्वाचन परिणाम आफ्नो पक्षमा पार्ने निरन्तरको अभ्यास र प्रचलनद्वारा प्रजातन्त्रसमेत अभिशप्त भएको यथार्थबाट पनि अवगत छौं  
	तसर्थ निर्वाचनकै निम्ति भए पनि आफैंलाई राज्य सम्भिने निकृष्ट मनसायका व्यक्तिको विकल्पमा सामथ्र्यवान नेतृत्वदायी व्यक्तिको खोजी गरी नयाँ सरकार गठन गरेर चुनाव गराउनबाट मात्र सरकार परिवर्तनको सार्थकता हुँदैन  चुनाव निष्पक्ष हुन अत्यन्तै जरूरी छ  मतदाताको स्वतन्त्रतामा हस्तक्षेप रोकिनुपर्छ  बालिग मताधिकार उमेर पुगेका सबै नागरिकले मतदानको अवसर पाउनुपर्छ  नागरिकता जन्मसिद्ध अधिकार हो  यसमा विभेद गर्नु हुँदैन  चुनाव राज्यमा जनसहभागिताद्वारा प्रतिनिधि चयनको उत्कृष्ट नमुना हो  त्यसैले चुनावमा अपनाइने धाँधलीका तौरतरिकालाई कसरी निरूत्साहित गर्ने र त्यसलाई निर्मूल पार्ने मानवीय प्रयत्न गर्न सकिन्छ भनी सोच्नु अनिवार्य भएको छ  अबको चुनावमा पनि अपराधी रेकर्ड भएका हत्यारा सावित भई सजायका भागिदार बनेका अनि हत्याको आरोप लागेका व्यक्तिहरूलाई समेत प्रतिनिधि छान्नुपर्ने बाध्यताबाट मतदाताहरू मुक्त हुनु निर्वाचनमा गुणात्मक फड्को नै हुनेछ  यस विषयमा दलहरू र निर्वाचन आयोगबीच समझदारी कायम हुन आवश्यक छ  त्यस्तै निर्वाचन आयोगद्वारा चुनावमा गरिने धाँधलीलाई सो कार्यमा संलग्न दलकै संगठित अपराध भनी जनाउनसके पक्षपातपूर्ण व्यवहारमा अंकुश लाग्न सक्छ  अन्यथा निर्वाचनकै कुरा गर्दा पनि हामीले मतदाताको सार्वभौम अधिकार प्रयोग गरेर भोट खसाल्नेसम्म नै हो  सरकारको निर्माण र विनिर्माण गर्ने वास्तुविज्ञ आर्किटेक्ट त नेपालको सीमा बाहिरै बस्छन्  
	 
	 
"
