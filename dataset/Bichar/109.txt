सम्भावित जोखिम न्यूनीकरणका जुक्तिचित्रबहादुर केसीले भनेझैं संघीयताको विरुद्धमा जनताको  साइलेन्ट मेजोरिटी अर्थात् बहुमतको मौन समर्थन रहेछ भने पनि अब मुलुकको नयाँ संविधानले संघीयतालाई आत्मसात् नगर्न सम्भव छैन  "
	चित्रबहादुर केसीले भनेझैं संघीयताको विरुद्धमा जनताको साइलेन्ट मेजोरिटी अर्थात् बहुमतको मौन समर्थन रहेछ भने पनि अब मुलुकको नयाँ संविधानले संघीयतालाई आत्मसात् नगर्न सम्भव छैन  बहुमतको मौन समर्थनभन्दा अल्पमतको क्रियाशील र हिंसात्मक विरोध थेग्न राष्ट्रका लागि कति कष्टकर हुन्छ भन्न्ो तथ्य माओवादीको हिंसात्मक आन्दोलन र मधेस आन्दोलनले पुष्टि गरिसकेको छ  मजदुर र किसानको प्रतीक हँसिया र हथौडा भएको झण्डा उठाएर सबभन्दा वैज्ञानिक मानिएको माक्र्सवादको सपथ खाएर अनि मानिसको अब अन्तर्राष्ट्रिय जाति हुनेछ भन्ने गीत गाएर माओवादीले रोपेको जातीय कलहको वीउले आज उसलाई मात्र होइन सिंगै मुलुकलाई खानलागेको छ  जहाँ जुन ठाउँमा गयो त्यहाँ त्यही ठाउँमा राज्य बाँड्दै हिँडेको माओवादीकै कारणले मधेस आन्दोलनले त्यो रूप लिएको र त्यसकै उपजका रूपमा संघीयताको विजारोपण भएको तथ्यमा कसैको दुईमत छैन  यसर्थ परीक्षणका लागि भए पनि अब नेपालमा संघीयतामा जानुको विकल्प नजानुको विकल्पभन्दा ज्यादै पीडादायी हुन्छ  हामीसँग अब तत्कालका लागि संघीयतामा जाँदाका जोखिमहरूलाई कसरी भावी संविधानमा न्युनीकरण गर्ने वा त्यस प्रयोजनका लागि केके सुरक्षित संयन्त्रहरू राख्ने भन्ने विकल्पमा छलफल गर्ने अवसरमात्र प्राप्त छ  संघीयतामा गएका कारणले मुलुकले इथोपिया नाइजेरिया र सुडानको हविगत व्यहोर्नु नपरोस् र संघीय भए पनि अखण्ड नेपाल र चन्द्रसूर्य झण्डाको गौरवगाथा निरन्तर हाम्रा सन्तानदरसन्तानले गाइरहन पाउन् अहिलेलाई यतिमात्र कामना गरौं र तदनुकूलका संवैधानिक व्यवस्थाहरू भावी संविधानमा राखौं   
	आगामी जेठ चौधभित्रै मुलुकले नयाँ संविधान प्राप्त गर्नु अनिवार्य छ  हाम्रा सभामुखले सदावहार भन्ने गरेको समयमै संविधान निर्माण गर्नुको विकल्प छैन भन्ने वाक्यांश यस पटकका लागि भने साँच्चै निर्विकल्प हो  यसअघि उहाँले त्यसो भन्दाभन्दै चारचारपटक संविधानसभाको म्याद थपियो तर यसपटक भने सर्वोच्च अदालतको फैसलाको कारणले संविधानसभाको म्याद थपिने सम्भावना देखिँदैन  यदि जेठ चौधभित्र संविधान बनेन भने त्यसबखत मुलुकका सामु हालसम्म संविधानसभाले गरेका सहमतिलाई संस्थागत गरेर सहमति हुन बाँकी विषयलाई टुंगोमा पुर्याउने जिम्मेवारी भावी संसदलाई दिनेगरी संविधानसभाको कार्यकाल समाप्त भएको घोषणा गर्ने वा संविधानसभाको पुनः निर्वाचन गर्ने दुईवटा विकल्पमात्र रहनेछन्  यी दुईमध्ये कुनै एक विकल्पमा जानका लागि पनि राष्ट्रिय सहमति आवश्यक छ  किनभने यी दुवै विकल्पको कार्यान्वयनका लागि संविधान संशोधन जरुरी छ र त्यसो गर्न संविधानसभाको दुई तिहाइ मत अनिवार्य चाहिन्छ  अनि दुई तिहाइको समर्थन लिनका लागि राष्ट्रिय सहमतिको सरकार आवश्यक छ  यसरी हेर्दा जुनसुकै विकल्प्ामा जानका लागि पनि बाबुराम सरकारको विघटन र नयाँ सरकारको गठन पनि त्यति नै अपरिहार्य छ  
	तर जेठ चौधभित्रै संविधान जारी नगर्दाका जोखिमहरू शिशु गणतन्त्रले धान्न सक्छ कि सक्दैन भन्ने प्रश्नको जवाफ सम्भवतः अनुत्तरित नै रहनेछ  जेठ चौधभित्र संविधान जारी नगर्ने हो भने माथि भनिएको कुनै एक विकल्पमा जानु आवश्यक छ  जुनसुकै विकल्पमा गए पनि यो संविधानसभाले हालसम्म गरेका उपलब्धि वा सहमतिहरू यथावत रहने कुनै सैद्धान्तिक आधार वा त्यसको ग्यारेन्टी गर्ने कुनै सूत्र हामीसँग छैन  किनभने हरेक निर्वाचनबाट आउने जनादेश नयाँ जनादेश हुन्छ त्यसलाई अघिल्लो निर्वाच्ानको जनादेशले निर्देश्ा गर्न सक्दैन  अर्थात् हालसम्म संविधानसभाले सहमति जुटाएका मौलिक हक वा निर्वाचन प्रणाली वा संसदको संरचना वा संख्याजस्ता सबै विषय भोलिका जनप्रतिनिधिका लागि बाध्यात्मक हुने छैनन् र हरेक विषयको नयाँ बहस प्रारम्भ हुनेछ  नयाँ सहमति नै भावी संविधानको आधार हुनेछ  यसरी हेर्दा विगत चार वर्षको प्रयास र प्रयोग अनि सहमति र यसनिम्ति गरिएको खर्च सबै औचित्यहीन हुन्छ  त्यतिमात्र नभएर सिद्धान्ततः दलहरूले आजसम्म गरेका सबै सहमति पनि पुनरावलोकन हुनसक्छन् र नयाँ संविधानसभा वा संसदले नयाँ सुरुवात गर्न सक्छ  यो संविधानसभाले गरेका सहमतिहरू उसका लागि पठनीय सामग्रीहरूमात्र हुनेछन्  यदि त्यस्तो भयो भने आन्दोलनकारी शक्तिहरूका बीचमा नयाँ धु्रवीकरण भएर नयाँ शक्ति सन्तुलन पनि कायम हुनसक्छ  अहिलेको परिदृश्यका राजनीतिक दलहरूको हैसियत र स्थान विभक्त वा लोप भएर क्षेत्रीय वा जातीय दलहरूको बाहुल्यता पनि रहन सक्छ  यसरी विश्लेषण गर्दा नयाँ निर्वाचन न सहज छ नत त्यसले विगत आन्दोलनले खोजेको परिणामको नै ग्यारेन्टी गर्न सक्छ  तसर्थ निर्वाचन जतिसुकै लोकतान्त्रिक विधि प्रक्रिया भए पनि यसले अहिलेको संक्रमणलाई व्यवस्थापन गर्नेभन्दा मुलुकलाई झन् जटिल मोडतर्फ लैजान सक्छ  यसर्थ निर्वाचनको विकल्पभन्दा जेठ चौध अगावै नयाँ संविधान जारी गर्ने प्रयास सबै दलको प्राथमिक कार्यसूचीमा पर्नुपर्छ  यदि जेठ चौध अगावै संविधान जारी गर्न सकिएन भनेचाहिँ निर्वाचन नै अन्तिम विकल्प हो र यो जतिसुकै अपि्रय भए पनि लोकतान्त्रिक र मान्य प्रक्रिया हो   
	यी तथ्यहरूले निकाल्ने सहज निष्कर्ष के हो भने  को जनक्रान्तिको प्रमुख कार्यभार संविधानसभाबाट नयाँ संविधान निर्माण गर्नु भएकोले यो अन्तिम अवसरको सदुपयेाग गरेर जेठ चौधभित्रै शान्ति प्रक्रियालाई अन्त्य गरेर नयाँ संविधान जारी गर्नु मुलकको स्वास्थ्यका लागि अनिवार्य भएको छ  त्यसो गर्दा जनतामाझ पर्याप्त छलफल गर्न सकिएन भने पनि त्यसलाई ठूलो विषय नबनाऔं  संविधान एक जीवन्त र खुकुलो दस्तावेज भएकोले त्यसलाई समयक्रममा संशोधनको माध्यमबाट पनि परिमार्जन गर्न सकिने भएकाले जनतामा जाने समयाभावको कारणले मात्र संविधान जारी गर्ने कार्य थाती राखेर संविधानसभालाई मार्नु बुद्धिमानी हुँदैन  तथापि जेठ चौध अगावै संविधान जारी गर्न अहिलेकै विधिप्रक्रियाबाट सम्भव छैन  यसका लागि संविधानसभाले द्रुतमार्ग विधि अवलम्बन गर्नर्ु अनिवार्य छ  त्यसका लागि संविधानका विभिन्न धारा र संविधानसभा नियमावलीमा संशोधन आवश्यक छ  यी सबै विधिप्रक्रिया अवलम्बन गरेर भए पनि यो बाँकी अवधिमा संविधान जारी गरियो भनेमात्र गत शान्तिपूर्ण जनक्रान्तिको कार्यभार पूरा हुनेछ र मुलुक अग्रगमनतर्फ पदार्पण गर्नेछ   
	जेठ चौध अगावै संविधान जारी गर्न शासकीय स्वरूप र निर्वाचन प्रणाली अनि न्यायप्रणालीका सम्बन्धमा दलहरू बीचमा रहेका मतभेदहरूलाई अन्त्य गर्नु जरुरी छ  यी विषयमा लेनदेन गरेर सहमति गर्नलाई त्यति धेरै जटिलता र अप्ठेरो पनि देखिँदैन  मूल कुरा राज्यको पुनःसंरचना कसरी गर्ने भन्ने विषय र त्यसभित्रको पनि प्रदेशहरूको नामांकन र सिमांकन तथा संख्यामा दलहरूको बीचमा निकै ठूलो मतभिन्नता देखिएको छ  त्यतिमात्र नभएर यो विषयमा विभिन्न जातीय तथा क्षेत्रीय समूहहरूको पनि स्वार्थ गाँसिएकाले यो विषयमा आगामी जेठ चौध अगाडि नै सहमति हुन निकै कठिन र जटिल पनि छ  त्यसमा पनि यो विषयमा हतारिएर गरिने कुनै पनि निर्णयले मुलुकको सुदूर भविष्यमा गम्भीर असर पर्नसक्ने भएको र जातीय तथा क्षेत्रीय द्वन्द्वको विजारोपण भई मुलुक सुडान इथोपिया वा नाइजेरियाको दुःखद स्थितितर्फ जानसक्ने भएकाले यसलाई शासकीय स्वरूप वा निर्वाचन प्रणालीजस्तो एकरातमा बसेर वा राजनीतिक सहमति गरेर मिलाउने विषयका रूपमा ग्रहण गर्न सकिँदैन   
	तसर्थ राज्य पुनःसंरचनाको विषयलाई विहंगम छलफलको विषय पनि बनाउने र संघीय लोकतान्त्रिक गणतन्त्रको संविधान पनि यही अवधिमा जारी गर्ने विकल्पमा अब छलफल हुनु अनिवार्य भएको छ  त्यसका लागि एउटा सहज विकल्पमा जान सकिन्छ  यदि शान्ति प्रक्रिया टुंगिएर राज्य पुनःसंरचना बाहेकका सबै विषयमा दलहरू बीचमा कुरा मिल्यो भने भावी संविधान संघीय नै बनाउने प्रदेशका अधिकार केके हुने भनेर संविधानको अनुसूचीमा अहिले नै राख्ने संविधानमा रहने संघीय संरचनाहरू सबैको अधिकार तथा कर्तव्य र गठनविधि पनि अहिल्य नै राख्ने किनभने यी सबै विषयमा सबै राजनीतिक दलहरूबीच कुनै मतभिन्नता छैन  यसोगर्दा संविधानमा संघीय व्यवस्था रहने कुराको ग्यारेन्टी हुनुका साथै संघीयतामा जाँदा जनताले प्राप्त गर्ने अधिकारको सूची पनि अहिले नै ग्यारेन्टी हुने भएकाले त्यसलाई कसैले पनि तलमाथि गर्न सक्दैन  यति काम गरियो भने प्रदेशको संख्या नामांकन र सिमांकनको काममात्र बाँकी रहन्छ  जो अहिले प्रमुख विवादित विषयका रूपमा रहेका विशुद्ध प्राविधिक विषय हुन्  अनि अहिले नै प्रदेशको संख्या तोकेर नामांकन र सिमांकन गरियो भने पनि प्रदेशको संरचना बन्न र निर्वाचन हुन कम्तीमा दुईवटा पूर्वसर्त पूरा हुनु अनिवार्य छ  एक संघीय संविधानको घोषणा र दुई संघीय संविधान बमोजिम निर्वाचित व्यवस्थापिकाबाट प्रादेशिक संरचनासम्बन्धी कानुनहरूको निर्माण यति कुरा नभइकन संघात्मक प्रणाली क्रियाशील हुनै सक्दैन अर्थात् अहिले नै नामांकन र सिमांकन गरियो भने पनि करिब दुई वर्ष पछिमात्र संघीय संरचनाहरूले काम गर्नसक्ने भएकाले यी विषयलाई अहिले नै छिनोफानो गरेर संविधान जारी भएकै दिन संविधान जलाउने वातावरण बनाइदिनेभन्दा यसलाई थाती जेठ चौध अगाडि नै संविधान जारी गरौं र त्यसको टुंगो एउटा लगाउने जिम्मा एउटा प्राविधिक समितिलाई दिएर भावी संसदले अन्तिम निर्णय गर्ने व्यवस्था गरौं  यो नै बुद्धिमानी दूरगामी र कम हानिकारक विकल्प हुनसक्छ   
"
