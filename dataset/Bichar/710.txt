गतिशील नेतृत्व र सुशासनदेशमा लोकतन्त्र र स्वतन्त्रता त आयो तर राजनीतिक दलहरुमा भने निरंकुशता जस्ताको त्यस्तै छ  "
	नेपालको राजनीति फोहोर कुवाको जमेको पानीजस्तो छ गतिहीन धमिलो र दूषित  विकसित प्रजातान्त्रिक देशहरूमा राजनीति गतिशील र तुलनात्मक रूपमा सफा र स्वच्छ हुन्छ  तर त्यसो भएका ती मुलुक विकसित भएर होइन राजनीतिलाई गति दिने सोच संगठनात्मक व्यवस्था राजनीतिक संस्कृति कानुन आदिबाट भएको हो  नेपाली राजनीतिलाई सफा बनाउन धेरै काम गर्नुपर्छ  तीमध्ये एउटा अत्यन्त महत्त्वपूर्ण काम राजनीतिक नेतृत्व गतिशील बनाउनु हो  
	ब्ोलायतमा दुई वर्षअगाडि संसद्को चुनाव भयो र सत्तारूढ लेबर दलले हार्यो  उक्त दलका नेता र तत्कालीन प्रधानमन्त्री गोर्डन ब्राउनले राजीनामा दिए र नयाँ पुस्ताका एड मिलिब्यान्ड आफ्ना प्रतिद्वन्द्वीलाई हराएर नयाँ नेता भए  नेतृत्व नयाँ हातमा मात्र होइन नयाँ पुस्तामा गयो  त्यसअगाडि टोरी दलले माइकेल होवार्डको नेतृत्वमा लेबर दलसँग चुनाव हार्यो र होवार्डका ठाउँमा नयाँ पुस्ताका डेबिड क्यामरुन टोरी नेता भए र अहिले प्रधानमन्त्री छन्  टोरीकै मार्गरेट थ्याचर र लेबरका टोनी ब्लेयरले चुनाव जितेर जनप्रिय प्रधानमन्त्री हुँदाहुँदै आफ्नो दलभित्र भएका विग्रहका कारण पदबाट राजीनामा दिएर राजनीतिबाट सन्यास लिएका थिए  त्यसैले बेलायतको राजनीति तुलनात्मक रूपमा चलायमान सफा र स्वच्छ छ  यसैगरी संसदीय प्रणाली अपनाएका फ्रान्स जर्मनी र अरू पश्चिमा मुलुकमा पनि चुनावमा हार्ने दलका नेताले राजीनामा दिने चलन भएकाले नेतृत्व गतिशील छ   
	बेलायतलाई हराएर स्वतन्त्रता प्राप्त गरेपछि कार्यकारी अधिकार राष्ट्रपतिमा निहित भएको अमेरिकामा स्वतन्त्रता संग्रामका नेता जर्ज वासिङटनलाई आजीवन राष्ट्रपति दिँदा उनले दुई पटकभन्दा पदमा बस्न मानेनन् र दुईपटकभन्दा बढी राष्ट्रपति नबन्ने परम्परै बस्यो  त्यस्तै विकासोन्मुख दक्षिण अफ्रिकामा पनि जातिवादी गोरा शासकबाट मुलुकलाई मुक्ति दिलाउने नेता नेल्सन मन्डेलालाई आजीवन राष्ट्रपति बन्न अनुरोध गर्दा उनले मानेनन् र दुई कार्यकालपछि छोडिदिए  त्यहाँ त्यही परम्परा बस्यो   
	अधिकांश एसियाली मुलुकहरूमा राजनीतिक नेतृत्वलाई गतिशील बनाउन त्यस्तो आदर्श परम्परा बसेको छैन तापनि केही प्रगति हुने लक्षण हाल आएर देखा परेका छन्  जस्तो भारतमा सत्तारूढ दलले चुनाव हारेमा दलका नेताले राजीनामा दिने प्रचलन सुरु भएको छ  चीनमा पनि प्रत्येक  वर्षमा सत्ता परिर्वतन गर्ने परिपाटी बसालिएको छ जसअन्तर्गत राष्ट्रपति प्रधानमन्त्री र कतिपय वरिष्ठ नेताहरूले स्वतः अवकाश प्राप्त गर्छन्   
	तर दुर्भाग्यवस त्यस्तो आदर्श प्रतिपादन गर्ने नेपाली नेता कोही निस्किएन  नेपाली नेताहरू नाममा प्रजातन्त्रवादी भए पनि काममा सामन्तवादी र राजतन्त्री छन्  सामान्यतः राजतन्त्रमा एकपटक राजा भएपछि नमरुन्जेल पदमा बस्न पाइन्छ  नेपाली नेताहरू पनि एकपटक दलको अध्यक्ष भएपछि नमरेसम्म पद छोड्न चाहँदैनन् र निरंकुश राजाले जस्तै दलभित्र हैकम चलाउन चाहन्छन्  त्यसले गर्दा नेपालको राजनीति कुवाको जमेको पानीजस्तो भएको हो जहाँ विकृतिहरू भरिएका छन्  
	राजतन्त्री र सामन्तवादी सोचले गर्दा सन्  देखि सुरु भएको नेपालको सबभन्दा पुरानो दल प्रजापरिषद्मा अस्वस्थ्यकर नेतृत्वको होडबाजी भयो र दल नै छिन्नभिन्न भयो  सन्  मा प्रजातन्त्र प्राप्तिपछि त यस्तो सोच झनै सघन भएर आयो  मातृकाप्रसाद कोइराला र बीपी कोइरालाको नेतृत्वमाथि भएको होडले नेपाली कांग्रेस विभाजित भयो  यसले  मा प्रजातन्त्रको गला घोटी निर्दलीय व्यवस्था लाद्न राजा महेन्द्रलाई हिम्मत दियो   
	निर्दलीय व्यवस्थाको  मा अन्त्य भएपछि दलहरूमा नेतृत्वमाथिको राजतन्त्री सामन्तवादी घातअन्तरघातको प्रतिस्पर्धा झन् तीव्र रूपले सुरु भयो  नेपाली कांग्रेसका नेता गणेशमान सिंहले नेतृत्वमा दाबी नगरे पनि उहाँको परिवारिक मोहले कंलकरहित हुन सक्नुभएन  नेतृत्वको होडबाजी र त्यसबाट उठेको मनमुटाब गिरिजाप्रसाद कोइराला कृष्णप्रसाद भट्टराई र गणेशमान सिंहको देहावसानपछि मात्रै टुंगियो  त्यस्तै गिरिजाप्रसाद कोइराला र शेरबहादुर देउवाले नेतृत्व गरेका गुटहरू टुक्रिएर एक भए तर हालैसम्म नेतृत्वको होडबाजीले गर्दा सुशील कोइराला र देउवाबीचको दूरी घटेको छैन   
	सिद्धान्तका जति कुरा गरे पनि अर्को ठूलो दल नेपाली कम्युनिस्ट पार्टीको विभाजनको मुख्य कारण पनि यस्तै राजतन्त्री सामन्तवादी प्रतिस्पर्धा हो  जुन व्यक्तिलाई नेतृत्व प्राप्त भएन उसले अर्को दल खडा गरिहाल्छ  हालै मात्र माओवादी दलमा भएको फुट सैद्धान्तिकभन्दा पनि सत्ता र पैसामा दलका नेता प्रचण्ड र प्रधानमन्त्री बाबुराम भट्टराईको एकाधिकारप्रति वैद्य समूहको विद्रोह हो  प्रचण्ड बाबुराम भट्टराई मोहन वैद्यजस्ता नेताले नेतृत्वमा रहिरहन यस्तो चक्रव्यूह खडा गर्नुभएको छ कि नयाँ पुस्ताले नेतृत्व पाउने कुनै सम्भावना देखिँदैन  सन्  मा दलको नेतृत्व लिएपछि प्रचण्ड अहिलेसम्म कायम हुनुहुन्छ र नेतृत्व छोड्ने कुनै सम्भावना छैन   
	नेपालमा सबै दलहरूमा पहिले नेतृत्वमा होडबाजी हुने त्यसपछि प्रधानमन्त्री बन्न झगडा हुने र त्यसभन्दा तल्लो तहका नेताहरूमा मन्त्री पदको निमित्त होडबाजी हुने र मन्त्री पदमा पनि फाइदा हुने मन्त्रालयका लागि प्रतिस्पर्धा झैझगडा टुटफुट हुनेजस्ता कुराले गर्दा देशले कहिल्यै राम्रो नेतृत्व प्राप्त गर्न सकेन  वास्तवमा राजनीतिक दलहरूको यसै रबैयाको फाइदा उठाएर प्रजातन्त्र स्थापना भएपछि पनि तीन पुस्तासम्म राजाहरूले निरकुंश शासन गरिराखे  राजनीतिक नेताहरूले देशको विकासभन्दा केवल आफ्नै फाइदा मात्र हेर्ने हुनाले पनि नेपालमा राजाले प्रजातन्त्रलाई हडप्न सम्भव भयो  
	 मा प्रजातन्त्र पुनःस्थापना भएपछि नेतृत्वलाई गतिशील बनाउने परम्परा सुरु गर्न सकिन्थ्यो  यसका लागि त्यसबेलाको सबभन्दा ठूलो दल नेपाली कांग्रेसले बाटो देखाउनुपथ्र्यो   मा आफ्नो दलको बाहुल्य हुँदाहुँदै मध्यावधि चुनाव गराएर उक्त चुनावमा नेपाली कांग्रेस दोस्रो स्थानमा झारेपछि गिरिजाप्रसाद कोइरालाले नैतिकताका आधारमा दलको नेतृत्वबाट सन्यास लिनुपर्ने थियो  तर उहाँले त्यसो गर्नुभएन  कतिसम्म भने  को संविधानसभाको निर्वाचनमा नेपाली कांग्रेसको नराम्रो हार भए पनि र आफ्नो स्वास्थ्यले नै गम्भीर रूपमा साथ नदिँदासमेत देहावसान नभएसम्म कोइरालाले दलको नेतृत्व छाड्नुभएन  
	नेपाली कांग्रेसको त्यसबेलाको मुख्य प्रतिस्पर्धी दल नेकपा एमालेका नेताहरूले पनि नेतृत्वलाई गतिशील बनाउने परम्परा बसाउन सक्थे   को निर्वाचनमा एमाले दोस्रो स्थानमा आएपछि महासचिव मदन भण्डारीले नेतृत्वबाट राजीनामा दिनुपथ्र्यो  तर उहाँले त्यसो गर्नुभएन  एउटा दुर्घटनामा भण्डारीको असामयिक मृत्यु भएपछि महासचिव बनेका माधव नेपालले सन्  को संसदीय निर्वाचनमा एमाले पहिलो स्थानबाट दोस्रो स्थानमा झरेपछि राजीनामा दिनुपथ्र्यो  तर त्यस्तो भएन  सन्  मा संविधानसभाको चुनावमा दुई ठाउँबाट हारेपछि माधव नेपालले दलको महासचिवबाट त राजीनामा दिनुभयो तर पछि मन्त्रिपरिषद्बाट मनोनीत भएर संविधानसभा सदस्य बन्नुभयो र प्रधानमन्त्रीसमेत हुनुभयो  यस्तो प्रजातान्त्रिक मुलुकमा बिरलै हुन्छ  त्यसैले माधव नेपालले बारम्बार दुईदुई ठाउँबाट चुनाव हारेको प्रधानमन्त्री भनी निकै बदनाम खेप्नुपरेको थियो  माओवादीहरूले आफ्ना नारामा सामन्तवादी राजतन्त्री सोचको विरोध गरे पनि व्यवहारमा उनीहरूमा पनि त्यही सोच हाबी छ  संविधानसभाको अवसानका बेला मंसिर  मा चुनाव गर्ने घोषणा गरी सम्पन्न गर्न नसक्ने प्रधानमन्त्री भट्टराईले तत्काल राजीनामा दिनुपथ्र्यो तर उहाँले त्यसो गर्नुभएन  सहमति रोक्न आफैंले तगारो लगाउने अनि सहमति नभई पद नछोड्ने द्वैध चरित्र देखाई पदमा टाँसिइरहनुभएको छ  पूर्वपञ्चहरूका दल र मधेसी दलहरूको अवस्था पनि त्यस्तै छ  सामन्तवादी राजतन्त्री सोचका कारण एकबाट अनेक दल बनेका छन् किनभने सबैलाई आजीवन नेता हुनुपरेको छ  
	राजनीतिमा यी सबै लज्जास्पद नैतिकताका उदाहरण हुन्  तर त्यसभन्दा पनि महत्त्वपूर्ण कुरा केही स्थापित नेताले पटकपटक असफलताका बाबजुद पनि नेतृत्वमा टाँसिएर बसिदिनाले जाँगर जोस क्षमता र प्रतिबद्धता भएका अरू खासगरी युवा पुस्ताका नेताहरूसमेत कुण्ठित भएर बस्नुपरेको छ  देशमा लोकतन्त्र र स्वतन्त्रता त आयो तर राजनीतिक दलहरूमा भने निरंकुशता जस्ताको त्यस्तै छ   
	कुनै पनि व्यवसाय वा पेसालाई गतिशील बनाउन काम गर्ने उमेर र हद तोकिएको हुन्छ  उदाहरणका लागि निजामती सेवाका धेरै अंगहरूमा  वर्षसम्म मात्र काम गर्न सकिन्छ  स्वास्थ्य सेवामा  वर्षसम्म सेवा गर्न पाइन्छ भने सर्वोच्चका न्यायाधीशहरू  वर्षको उमेरसम्म आफ्नो पदमा रहन्छन्  यसका अतिरिक्त प्रहरीमा केवल  वर्षसम्म मात्र सेवा गर्न पाइन्छ जसले गर्दा अधिकांश प्रहरीहरू बढीमा  वर्ष उमेरसम्म मात्र बहाल रहन्छन्  नेपाली सेनामा पनि विभिन्न पदमा निश्चित पदको निश्चित पदावधि हुन्छ  उमेर भए पनि विशिष्ट श्रेणीमा पाँच वर्षभन्दा बढी र मुख्य सचिवमा तीन वर्ष मात्र सेवा गर्न पाइन्छ त्यसका अलावा उमेरको हद त छँदै छ   
	यसले निजामती सेवा र खासगरी माथिल्लो तहमा गतिशीलता आएको छ  
	यद्यपि राजनीतिमा निजामती र अन्य सरकारी सेवामा जस्तो पदावधि लागू गर्न उपयुक्त हुँदैन तापनि माथिल्ला राजनीतिक पदहरूमा गतिशीलता ल्याउन जरुरी छ  अहिले त नेताहरू बुढो गोरुले गाई ओगटेजस्तो पद ओगटिराख्छन् र मृत्युलाई आवरण नगरुन्जेल छाड्दैनन्  यसबाट सम्बन्धित दल र मुलुकलाई हानी भएको छ  यसमा परिवर्तन ल्याउन दुई कुराको व्यवस्था गर्नु जरुरी छ  एक राजनीतिक नेताले आफूले वा आफूले नेतृत्व गरेको दलले चुनाव हारेपछि अनिवार्य रूपमा नेतृत्व छाड्ने  दुई बढीमा दुई अवधि नेतृत्वको पद लिएपछि पदमुक्त हुने   
	यसो गरेमा दलको नेतृत्वमा गतिशीलता आउने सक्षम व्यक्तिले अवसर पाउने र नयाँ पुस्ताले आफ्नो क्षमता र प्रतिभा देखाउन मौकासमेत पाउनेछ  नेताहरू दलीय षड्यन्त्रका माध्यमबाट पदमा रहने प्रयास गर्नेभन्दा सुशासनका माध्यमबाट जनताका आवश्यकता र चाहना पूरा गर्न बढी सजग हुनेछन्  देशलाई गतिलो र सक्षम नेतृत्व तथा सुशासन प्राप्त हुनेछ  यसले आन्तरिक र अन्तरदलीय दुवै कलहलाई कम पार्नेछ  यसबाट नेताहरूले गर्ने भ्रष्टाचारमा पनि उल्लेखनीय कमी आउनेछ  अहिले नेपालको राजनीतिक दलहरूको क्रियाकलाप हेर्दा यी देश तथा जनताको सेवा गर्न र देशलाई समुन्नतिको मार्गमा डोर्याउने माध्यमभन्दा व्यक्तिगत फाइदा लुटेर र चाँडो नेतालाई सप्पन्न बनाउने साधनका रूपमा देखा परेका छन्  गतिशील नेतृत्वको व्यवस्था गरेर अल्पविकसित नेपालको राजनीतिलाई पनि बग्दो खोलाको पानीजस्तो गतिशील सौम्य र स्वच्छ बनाउन सम्भव छ  यसका लागि पहिलो र सबभन्दा महत्त्वपूर्ण सर्त राजनीतिक नेतृत्वमा चुनावको परिणाम र पदावधिका आधारमा पद छोड्ने नैतिक कानुनी र व्यावहारिक व्यवस्था गर्नु हो  
	 
	 
	 
	 
	
"
