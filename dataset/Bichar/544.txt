"विशिष्ट पदाधिकारी सुविधा र सवाल"पूर्वविशिष्ट पदाधिकारीलाई दिइने आजीवन सुविधाको कुनै औचित्य वा सार्थकता छैन "
	वर्तमान सरकारले हालै एउटा अध्यादेशमार्फत  साल यताका पूर्वविशिष्ट पदाधिकारीलाई राज्यका तर्फबाट आजीवन विशेष सुविधा दिने निर्णय गर्यो  त्यसपश्चात नागरिक समाज नेपालका तर्फबाट त्यसको संगठित विरोध र रिले अनसन सुरु गरिएका समाचार विभिन्न माध्यमले प्रकाशन र प्रसारण गरे  अहिले नेपालको सहरबजारका घरघरमा यसको औचित्य र आवश्यकतालाई लिएर एक प्रकारको बहस र तर्कवितर्क सुरु भएको छ  बहसको केन्द्रमा परेका निर्णयकर्ता र सुविधाधारीहरूलाई ननिको लागे पनि लोकतन्त्रका लागि यो बहस एउटा सार्थक सन्देश हो   
	तथ्य  
	पूर्वविशिष्ट पदाधिकारीलाई राज्यका तर्फबाट विशेष सुविधा दिने निर्णय अहिलेमात्र पहिलोपल्ट गरिएको हैन   साउनको गोरखापत्रका अनुसार हाल  जना पूर्वविशिष्ट पदाधिकारीले त्यस्तो सुविधा पाउने गरेका छन्  पूर्वप्रधानमन्त्री पूर्वसभामुख पूर्वगृहमन्त्री र पूर्व प्रधानन्यायाधीशहरूले यस्तो सुविधा पाउँछन्  सुविधामार्फत राज्यले झन्डै वाषिर्क  करोड रुपैयाँ खर्च गर्छ  जसमा प्रत्येक सुविधा पाउनेलाई रु  प्रतिमहिना घरभाडा एक करोडभन्दा बढी पर्ने गाडी र चालक मासिक  लिटर इन्धन स्तर हेरेर गाडीसहितको सुरक्षा टुकडी पूर्व प्रधानमन्त्रीहरूलाई  सहायकसहितको सचिवालय आदि पर्छन्  प्रतिवर्ष बढ्दो इन्धन खर्च गाडी मर्मत तलबमानमा हुने वृद्धि भ्रमण खर्च मसलन्द आदि पनि समावेश गर्ने हो भने राज्यको कुल खर्च अझै बढ्छ  हालै सार्वजनिक गरिएको नेपाल जीवनस्तर सर्वेक्षणका अनुसार नेपालमा  मा वाषिर्क आय रु  भन्दा कम हुनेलाई गरिब भनेर मानिएको छ  सोझो हिसाबले हेर्ने हो भने पूर्वविशिष्ट पदाधिकारीलाई दिइने सुविधाले   
	अर्थात रु  जनालाई गरिबीको रेखाबाट उकास्न सकिन्छ  चार शिक्षक भएको एउटा औसत प्राथमिक विद्यालयको मासिक सञ्चालन खर्च  लाख रुपियाँ मान्ने हो भने दिइने सुविधाको रकमले वाषिर्क  प्राथमिक विद्यालय सञ्चालन गर्न सकिन्छ  नेपालजस्तो विदेशी दातृ निकायसंग हात थापेर कुल विकास खर्चको आधाजति बेहोर्नपर्ने मुलुकका लागि पूर्वविशिष्ट पदाधिकारीलाई आजीवन दिइने सुविधा चानचुने रकम हैन  सुविधा पाउने वा पाउने लाइनमा रहेका व्यक्तिका लागि यो कति आकर्षक छ भन्ने कुरा त अन्य विषयमा धेरै सरसल्लाह र आनाकानी गर्ने महामहिम राष्ट्रपतिले समेत यो अध्यादेशलाई कुनै दुविधाविना तुरुन्तै स्विकृति गरेको तथ्यबाट थाहा हुन्छ  अध्यादेशमार्फत राज्य चलाउने भनेर बारम्बार सरकारको विरोध गर्ने प्रतिपक्षी केही नेताहरूले पनि बाहिर विरोध सुरु भएपछि दुःखका साथ गाडी फिर्ता गर्ने उपक्रम गरे तर सुविधाको विरोध गरेका छैनन्  कतिले त सरकारले दिने घर सुविधा पाएपछि पार्टीको खर्चमा हाल बसेको महँगो भाडाको घर छाड्ने सार्वजनिक घोषणा नै गरेका छन्  कतिले सुविधा दिए हुन्छ तर फेरि त्यस्तो पदको आकांक्षी नहुने सर्तमा मात्र भनेर भनेको छापामा आएको छ  फेरि कतिले राजनीतिमा सकृय भइरहेकालाई नभएर निष्त्रियलाई मात्रै दिए हुन्छ भनेका छन्  मितव्ययिता सुशासन र भ्रष्टाचार शून्य सरकारको आफ्नो एकनिष्ठ संकल्पको बयान गरेर नथाक्ने विद्वान सरकार प्रमुखले समेत पूर्वविशिष्ट पदाधिकारीलाई दिइने आजीवन सुविधा र यी संकल्पहरूबीच कुनै विरोधाभाष नदेख्नु आश्चर्यको कुरा हो   
	आजीवन सुविधा किन   
	पूर्वविशिष्ट पदाधिकारीलाई आजीवन सुविधा किन दिने  के आशयका निम्ति दिने  कस्तो शासकीय मर्यादा स्थापित गर्न दिने  राज्यको विकासको स्तर र वित्तीय र आर्थिक हैसियतसंग यसको कुनै सम्वन्ध छछैन छ भने कस्तो हुनुपर्छ  यी सान्दर्भिक र महत्वपूर्ण प्रश्न हुन्  फेरि यी प्रश्नहरूको उत्तर कसैको सनकमा वा परिस्थितिजन्य कुनै स्थिति वा मनोगत भावना वा आवेगमा आएर खोजिनुहुन्न  यी त सुशासनको दिगो पध्दतिको विकाससंग जोडिएका प्रश्न हुन्   
	नागरिक समाजको रिले अनशनलाई लिएर एकजना मन्त्रीले आरामसंग पेन्सन खाएर बस्ने पूर्वसरकारी कर्मचारीले पूर्वविशिष्ट पदाधिकारीलाई दिइने सुविधाको विरोध गर्नुको कुनै तुक नभएको भन्ने टिप्पणीसमेत गरेका छन्  त्यसो भए पूर्वविशिष्ट पदाधिकारीलाई दिइने आजीवन सुविधा सिद्धान्ततः विशेष पेन्सन वा निवृत्तिभरणकै कुनै रूप हो त  साधारण निवृत्तिभरण कुनै सरकारी पदमा एउटा निश्चित अवधिसम्म सेवा गरेपछि मात्र मिल्छ  कुनै व्यक्तिले आफ्नो जीवनको सबैभन्दा सक्षम र ऊर्जाशील समय सरकारी सेवामा विताएपछि उसको बाँकी जीवनका लागि चाहिने तह अनुसारको न्यूनतम आवश्यकताका लागि व्यवस्था गरिदिनु राज्यको दायित्व हो भन्ने सोचमा निवृत्तिभरणको पध्दति आधारित छ  तर आजीवन निवृत्तिभरणको व्यवस्थाले बढ्दो जीवन अपेक्षाका लाइफ एक्सपेक्टेन्सी साथै कालान्तरमा पार्ने आर्थिक व्ययभार ठूलो हुने भएकाले आजकल यो पध्दतिको साटो निवृत्तिभरण कोष पेन्सन फन्ड वा सेवा निवृत्त हुने बेलामा दिइने एकमुष्ठ रकम को व्यवस्था सरकारका साथै अन्य कतिपय निकायका लागि पनि आकर्षक बनेको छ  नेपाल सरकारले पनि झन्डै एक दशकभन्दा बढी अवधिदेखि यो पध्दति अङ्गीकार गरेको छ  पूर्वविशिष्ट पदाधिकारीलाई दिइने आजीवन सुविधालाई विशेष निवृत्तिभरणका रूपमा लिन मिल्दैन  किनभने यसका निम्ति सेवाको निश्चित अवधि तोकिएको हुन्न  कुनै पनि अवधिका निम्ति तोकिएको पदमा आसिन भएपछि सो व्यक्ति सुविधाको हकदार बन्छ चाहे त्यो अवधि एकदिनकै मात्र किन नहोस्  फेरि यस्तो सुविधा पाउने व्यक्तिले जीवनको सबैभन्दा सक्षम र ऊर्जाशील समय राज्यको सेवामा लगाए बापत राज्यको दायित्वका रूपमा दिइने पनि हैन  यसैले विशिष्ट पदाधिकारीलाई दिइने आजीवन सुविधालाई विशेष निवृत्तिभरणका रूपमा लिन मिल्दैन  सिद्धान्ततः यो निवृत्तिभरण वा त्यसको विकल्प होइन  राजनीतिमा सकृय रहेका वा रहन चाहने व्यक्तिले नै विशिष्ट पद धारण गर्ने हुँदा र राजनीति एउटा परिभाषित राजकीय पेसा नभएका कारणले पनि यसलाई निवृत्तिभरण भनेर लिन मिल्दैन  नेपालमै पनि आवास यातायात सुरक्षा र सहायकका लागि बेग्लाबेग्लै शीर्षक अन्तर्गत पूर्वविशिष्ट पदाधिकारीलाई रकम उपलव्ध गराउने चलन छ  तर पेन्सनजस्तै व्यक्तिगत वा पारिवारिक भरणपोषणका निम्ति कुनै रकम उपलव्ध गराइँदैन  विगतमा त्यसका केही अपवाद भने नभएका होइनन्   
	त्यसो भए विशिष्ट पदाधिकारीलाई दिइने आजीवन सुविधाको आशय के हो  नेपालमा यस्तो सुविधाको औचित्यबारे सुविधा दिने निकायले समेत स्पष्ट प्रकाश पारेका छैनन्  एउटा तर्क के हुनसक्छ भने कुनै व्यक्तिले विशिष्ट पदमा रहेर राज्यका उद्देश्यहरूको प्राप्तिका लागि उठाएको जोखिम र गरेको योगदानको कदर र सम्मानका रूपमा राज्यले सुविधाको व्यवस्था गरिदिने हो  अनि सो पदमा रहँदा लिइएका निर्णयका कारणले पर्नसक्ने व्यक्तिगत संकटलाई दृष्टिगत गरी यस्तो सुविधा अन्तर्गत सुरक्षा प्रदान गरिने हो  सिद्धान्ततः यस्तो व्यवस्थाले राज्यले समाजकै लागि एउटा मर्यादाको मापदण्ड स्थापित गर्न खोजेको हुनसक्छ कि जसले राज्यका निम्ति जोखिम उठाउँछ जसले राज्यले सुम्पेको बृहत्तर दायित्वप्रति निष्ठावान भएर काम गर्छ ऊप्रति राज्य उदासीन रहँदैन  अर्थात विशिष्ट पदाधिकारीलाई दिइने सुविधा एउटा अनुगृहित राज्यले पदमा रहेर काम गर्दा उठाएको जोखिम र गरेको योगदानबापत दिएको क्षतिपूर्ति हो  प्रकारान्तरले समाजले पनि सामाजिक उद्देश्य प्राप्तिका लागि लाग्ने र जोखिम उठाउने व्यक्तिको कदर र सम्मान गर्न सक्नुपर्छ  यसरी नै एउटा मर्यादित राज्य र समाज बन्न सक्छ   
	एकछिन माथि प्रस्तुत गरिएको विशिष्ट पदाधिकारीलाई दिइने आजीवन सुविधाको आशयका पछाडिको सोच र मान्यतालाई हेरौं  त्यो मान्यता हो विशिष्ट पद धारण गर्ने सम्बन्धित व्यक्ति र परिवारका निम्ति जोखिमपूर्ण कुरा हो  विशिष्ट पदले व्यक्तिगत त्यागको अपेक्षा गर्छ  आफ्नो दुःखसुख नभनी चौबिसै घन्टा राज्यको भलोप्रति दत्तचित्त रहने र सोहीअनुरूप काम गर्ने अपेक्षा गर्छ  अर्थात विशिष्ट पदाधिकारीले आफ्ना क्षेत्रमा पर्ने राज्यको भार आफ्नो काँधमा बोकेर र त्यसको पीरलाई आत्मसात गरेर बाँच्नुपर्छ  कतिपय स्थितिमा आफ्नो स्वार्थमा प्रतिकूल हुने निर्णयसमेत गर्नुपर्ने हुनसक्छ  यो गर्न क्रममा विशिष्ट पद धारकको व्यक्तिगत स्वतन्त्रतासमेत सीमित हुनसक्छ आदि  यसैले यस्तो त्यागका निम्ति राज्यले गर्ने कदर र सुविधाका रूपमा आजीवन दिने क्षतिपूर्ति तर्क र न्यायसंगत नै ठहर्न सक्छ  तर के यो आदर्श नै यथार्थ हो त   
	हामी सबैलाई थाहा छ खास यथार्थ त के हो भने विशिष्ट पद स्वेच्छाले लिने हो लिन नचाहनेलाई करले दिने कुरा हैन  विशिष्ट पद प्राप्तिका लागि भएका भइरहेका र हुने लडाइँझगडाको प्रत्यक्ष साक्षी त अहिले हामी बाँचिरहेको कालखण्ड हो  पहिलेजस्तै अहिलेको नेपालमा पनि विशिष्ट पदले कुनै व्यक्तिगत त्यागको अपेक्षा गर्दैन  जनमानसमा विशिष्ट पद लिएर त्याग गरेको भन्ने बुझाइ कहिल्यै थिएन न अहिले छ  हो यदाकदा भ्रष्टाचारमा परेका केही विशिष्ट पदाधिकारीको उदाहरण लिने हो भने जोखिमचाहिं अवश्य छ  तर त्यो जोखिम राज्यको भलोका निम्ति उठाइने जोखिम नभएर राज्यशक्तिको प्रयोग व्यक्तिगत लाभका निम्ति गर्दा मोल्नुपर्ने जोखिम हो व्यापारीले गर्ने मिसावटको जोखिमजस्तै  फेरि विशिष्ट पदमा आसीन हुँदाको मनोवैज्ञानिक स्फुर्ती सत्ता र अधिकारको प्राप्ति र प्रयोगले दिने आनन्द शक्तिको तुजुक र त्यसको प्रदर्शनबाट पाइने सन्तोष र यी सबले ल्याउन सक्ने आर्थिक लाभ सामाजिक मानप्रतिष्ठा इज्जत आदि पनि त विशिष्ट पदका स्वस्फुर्त उपलव्धि नै हुन्  यस हिसाबले सोच्ने हो भने विशिष्ट पद धारण गर्ने व्यक्ति पो राज्यप्रति अनुगृहित हुनुपर्ने किनभने राज्यद्वारा प्रदत्त पदका माध्यमबाट मात्र यी सब सम्भव हुनसक्छन्  पदासीन भएको केही हप्ता वा महिनामै विशिष्ट पदाधिकारीको अनुहारमा देखिने चमक बोलीमा देखिने फुर्ती र हाउभाउमा देखिने परिवर्तनसंग टेलिभिजन हेर्ने जोकोही पनि राम्ररी परिचित छन्  अनि त्यसको मूल्य साधारण जनताले तिरेको करबाट दिइने आजीवन सुविधाका माध्यमबाट फेरि किन चुकाउने   
	नारायण ढकालको चर्चित उपन्यास प्रेतकल्पमा राणाकालीन नेपालको एउटा सन्दर्भ छ  पद्मशमशेरले दलबलका साथ काठमाडौको काँठमा अवस्थित दुःखपुर भन्ने गाउँमा पानीहाँसको सिकारका निम्ति दुई हप्ता मनोरञ्जन गर्दै विताउँछन्  उनी र्फकेपछि लागेको खर्चबापत प्रत्येक घरधुरीबाट  देखि  रुपियाँ त्यस वर्षको मालपोतमा गाभेर उठाउने फरमान जारी हुन्छ  मोज गर्ने राणाजी खर्च बेहोर्ने दुःखपुरका जनता  साधारण जनताका आँखामा पूर्वविशिष्ट पदाधिकारीलाई दिइने सुविधा राणाकालमा उठाइने यस्तै तिरोजस्तै हो  त्यो त एकपटक उठाइन्थ्यो योचाहिं सदाकालका निम्ति उठाइन्छ  यही हो हामीले खोजेको प्रगतिशील रूपान्तरण   
	यसैले पूर्वविशिष्ट पदाधिकारीलाई दिइने आजीवन सुविधाको कुनै औचित्य वा सार्थकता छैन  यस्तो पध्दतिले त राज्यले प्रोत्साहन दिनुपर्ने मान्यताहरू इमानदारिता निश्छल सेवा सादा जीवन उच्च विचार प्रतिफलको आशा नगरी देश र समाजको भलाइका निम्ति गरिने समर्पण भावलाई नै कुण्ठित पार्छ  शक्ति पूजालाई बढावा दिन्छ र पदकै निम्ति विशिष्ट पद पाउने आकांक्षा र संस्कारलाई हुर्काउँछ  यसले समाजका सामु एउटा नितान्त अनुपयोगी र निरर्थक मान्यतालाई स्थापित गर्छ  नेपालको आर्थिक अवस्था र जीविकाको स्तर र अपेक्षाको समेत यसले नजरअन्दाज गर्छ   
	यसको अर्थ राज्यले विशिष्ट पदाधिकारी वा अन्य क्षेत्रमा विशिष्ट सेवा र योगदान गरेका व्यक्तिहरूलाई आजीवन सुविधा दिनु हुँदैन भन्ने हैन  तर्क के हो भने पूर्वविशिष्ट पदाधिकारी भएकै कारणले राज्यले आजीवन सुविधा दिनु हुँदैन  आजीवन सुविधा दिइने हर व्यक्तिलाई उसको व्यक्तिगत गुण आवश्यकता र सामाजिक योगदानका आधारमा मूल्याङ्कन गर्नुपर्छ  र त्यसो गर्नका लागि एउटा पारदर्शी र विधिसम्मत पध्दतिको विकास गर्नुपर्छ  यो स्थापित गर्नुपर्छ कि आजीवन सुविधा हक हैन एउटा अनुगृहित राज्यले करदाताको पैसाबाट दिएको सम्मान हो  र त्यस्तो सुविधा मन्त्रिपरिषदको निर्णयले हैन अध्यादेशले हैन विधायिकाको तत्सम्बन्धी समितिको सिफारिसका आधारमा सम्पूर्ण विधायिकाबाट नै निर्णय गराइनु उपयुक्त हुन्छ  सम्मान यसरी दिनुपर्छ कि सम्मानित हुने व्यक्तिमात्र हैन सम्मान गर्ने राज्य पनि धन्य होस्  
	
"
