बोल्ड निर्णयले आत्तिएका सम्भ्रान्त वर्गस्वयंघोषित सम्भ्रान्तहरु परिवर्तनका एजेन्डाहरुलाई "
	स्वयंघोषित सम्भ्रान्तहरु परिवर्तनका एजेन्डाहरुलाई दाहालीय चक्रब्यूहको नाम दिँदै स्टेट्स कोएन्टीमा फर्काएर लैजाने सल्लाह दिँदैछन्  चैत  गते राजनीतिक इतिहासमा विवादास्पद र कठिन बन्न पुगेको सेना समायोजन विषयमा मुख्य राजनीतिक दलहरू सहमति गर्न पुगे  माओवादी लडाकु र कन्टेनरमा रहेका हतियारहरूको जिम्मा नेपाल सरकार मातहत आएपछि लडाकु हातहतियारसहितका कन्टेनर तथा शिविर सुरक्षाको जिम्मा नेपाली सेनालाई हस्तान्तरण गरिएको छ  यो राजनीतिक निर्णयपश्चात एक मुलुक दुई सेनाको उपस्थितिको अन्त्य भएको छ  बाँकी रहेका अन्य प्राविधिक काम सरकार मातहत रहेको प्राविधिक समिति तथा सेनाले टुंगो लगाउनेेछन्  बितेको आठ महिना सेना समायोजनमा भएको ढिलाइलाई निहुँ बनाएर संविधान लेखनको अन्तिम चरणको काम अवरुद्ध भइरहेको थियो  खासगरी प्रतिपक्षमा रहेका नेपाली कांग्रेस र एमाले दुवै माओवादी लडाकु तथा हतियार व्यवस्थापनको टुंगो नलागुन्जेल संविधान लेखनको अन्य अधुरा कामहरूमा गति दिन तयार थिएनन्  दलहरूबीच विश्वासको वातावरण तयार पार्नका निम्ति माओवादीलाई निशस्त्र तुल्याउनैपर्ने अडानमा यी मुख्य दुई दल जनताबाटै अनुमोदित भएर आएको माओवादीलाई नागरिक पार्टी हुन आग्रह गरिरहेका थिए  जे होस् अत्यन्त विवादास्पद रूपमा रहेको सेना समायोजनको प्रकृयाको गाँठो खुलेको छ  संविधान लेखनको सहमतिको खाका कोर्न सहज वातावरण तयार भएको छ  किनकि सहमतिमा नपुग्न वा भाँड्नका लागि तत्काल अर्को निहुँ कसैसँग बाँकी देखिँदैन  संविधान लेखनका लागि बाँकी रहेको डेढ महिनाभित्र संविधान पस्कनैपर्ने अदालती बाध्यता छ र दलहरूबीच अब एकले अर्कोलाई दोष देखाएर उम्कनसक्ने ठाउँ पनि छैन  
	सेना समायजनको कामका प्रकृयाहरू त्यसपछिका राजनीतिक संभावनाहरू सम्बन्धमा धेरै खालका समीक्षा र विश्लेषणहरू यस अवधिमा उठाइएका छन्  कतिपय डेढअक्कलीहरूले त हाल सम्पन्न भएको सहमतिमाथि पनि प्रतिष्ठित भनिएका अखबारमा आफ्नो कोलममा विषबमन गर्न छाडेका छैनन्  तिनका मतमा माओवादी अध्यक्ष प्रचण्ड षड्यन्त्र गर्न माहिर रहेको र अन्य दलहरूलाई फसाउन सक्ने भएकाले त्यसमा अझै सचेत रहन वा नफस्न खासगरी एमाले र कांग्रेसलाई याचना गरिरहेका छन्  राजनीतिक दलहरूबीच आजसम्म भएका सहमतिलाई भाँड्न निकट विगतमा तिनले भरमग्दुर प्रयत्न गरिरहेका थिए  लोकतन्त्रको दुहाइ दिंदै यी केही अराजक तत्त्वहरू यो पछिल्लो सहमतिपछि पनि सहमतिमा पुग्न बाँकी रहेका विषयहरूमा भाँजो हाल्न र राष्ट्रिय सहमतिमा पुग्न नदिन नेताका घरदैलो धाउन कूटनीतिक नियोगहरूलाई झोसपोल लगाउन अझै पछि पर्ने छैनन् भन्ने कुरा तिनका पूर्वाग्रही विचारबाट बुझ्न सकिन्छ  यसको अर्थ सिधा र सहज छ यी तत्वहरू नेपालमा सामाजिक न्यायसहितको संघीय लोकतान्त्रिक तथा समावेशीसहभागितामूलक राज्यव्यवस्थाको उदय भएको देख्न चाहँदैनन्  आम नेपालीले शान्तिपूर्ण ढंगले रोजगारी प्राप्त गर्ने अवसर प्राप्त गर्न र तिनका बालबच्चाले अन्य सम्भ्रान्त वर्गका बालबालिकाले जस्तै शिक्षाको उज्यालो प्राप्त गर्न सकुन् आम नेपालीका लागि सहज र सुलभ स्वास्थ प्राप्त गर्ने अवसर प्राप्त होस् भन्ने तिनीहरू भित्रैदेखि रुचाउन्नन्  जो दीर्घकालीन शान्ति प्राप्त हुँदा र आवश्यक सुरक्षण दिइँदा प्राप्त हुने प्रबल सम्भावना रहन्छ  यी एक प्रकारका स्याडिष्टहरू नेपालमा द्वन्द्व हुँदा लडाइँझगडा हुँदा हताहत हुँदा घरवारविहीन हँुदा सर्वसाधारण नागरिकहरूको लास गनेर फाइदा उठाउनेहरूभित्र पर्छन्  हतियार खरिदको खेलमा कमिसन पाउन दलालको भूमिकाबापत भाग पाउनेमा लोभ गर्छन्  विदेशी अनुदानलाई आफ्नो लाभका प्रोजेक्टहरूमा सर्वसाधारणका आँसुसँग गाँसेर पुरानो भारदारी वैभवलाई आफ्नो पालामा मात्र होइन नातिनातिनाको पालासम्म निरन्तरता दिन उद्यत भएर हिजो पनि लागिपरेका थिए र भोलि पनि लागिपर्ने तानाबाना बुन्दैछन्  
	निश्चय पनि सेना समायोजनको काम निकै ढिला हुनपुग्यो  यद्यपि यो राजनीतिक निर्णय शान्तिको मार्गलाई अगाडि बढाउन कोशेढुंगा सावित हुनेछ  समायोजनको पछिल्लो निर्णयलाई माओवादी अध्यक्ष प्रचण्डले बोल्ड भनेका छन्  निश्चय पनि यो बोल्ड निर्णय नै हो र आफू र आफ्नो संगठनमाथि आइपर्नसक्ने सबैखाले चुनौतीहरूलाई बेहोर्ने आँट गरिएको छ  जनवादी क्रान्तिका लागि आफैले संगठित गरेको सेना जनवादका त कुरै छोडौं समावेशी र सहभागितामूलक संविधान बन्ने ग्यारेन्टीको समेत टुंगो नलाग्दै आफैले विघटनमा लैजान हस्ताक्षर गरिरहँदा आन्तरिक र बाह्य दुवै पक्षबाट लगाइने लाञ्छना बेहोर्नैपर्ने हुन्छ  बेहोरी पनि रहेका छन्  विगतको युद्ध र त्यस कालखण्डमा जनवादी क्रान्तिका लागि भनेर हाँसीहाँसी सहादत प्राप्त गरेका सहिदहरूको सपनाबारे बाँचेका सहयोद्धा र समग्रतामा हिजो गरिएको युद्धको औचित्यकै बारेमा पनि अहिलेमात्र होइन भोलि पनि प्रश्न खडा हुनेछन्  पार्टी प्रमुखकोे नाताले भोलि पनि अध्यक्ष प्रचण्ड तथा प्रधानमन्त्री तथा उपाध्यक्ष डा बाबुराम भट्टराईले आम मानिसमाझ चित्तबुझ्दो जवाफ दिनैपर्ने हुन्छ  निश्चय पनि प्रचण्ड र बाबुरामले लामो समयदेखि अन्य राजनीतिक दल र तिनका नेताहरूमाथि थाती रहेका विषयहरूमा सहमतिमा पुग्न सकिन्छ भन्ने विश्वासकै आधारमा यो पाइला चालेका हुन् भन्न सकिन्छ  जबकि अरु दलका नेताहरू लामो समयदेखि उनीहरूमाथि विश्वासै गर्न सकिरहेका थिएनन्  शान्ति र संविधानको मुद्दालाई किनारा लाउन कसै न कसैले बोल्ड कदम चाल्नैपर्ने थियो खतरा मोल्नैपथ्र्यो र सो काम माओवादी नेतृत्वबाट भएको छ  यो सामान्य जश लिने वा दिने कुरामात्रै थिएन र होइन  किनकि धोखाघडी र विश्वासघात भएमा ज्यानै जाने र कम्तीमा पनि राजनीतिबाट हात धुनेसम्मको खतरा त्यस निर्णयको चौघेरामा अहिले पनि केन्दि्रत छ  
	अहिले पनि राजनीतिमा  सालदेखि आजसम्मको प्रजातान्त्रिक तथा लोकतान्त्रिक आन्दोलन बेहोरेका नेताहरू छन्       र   का युद्ध र आन्दोलन बेहोरेका पाका नेताकार्यकर्ताहरू अझै पनि सकृय छन्  यद्यपि पछिल्ला युद्ध र आन्दोलनले समाजमा जबर्जस्त राजनीतिक हस्तक्षेप गर्यो यसको अर्थ त्यस अघिका आन्दोलनहरूको भूमिका थिएन भन्ने कदापि होइन  त्यसअघि भएका युद्ध र आन्दोलनको भित्री मनोकांक्षालाई पछिल्ला यी दुई आन्दोलनले संयोजनकारी भूमिका निर्वाह गरे र वर्षौंदेखि जमेर रहेको सामन्तवादको किल्लालाई फेदैदेखि उखेल्नका लागि माहौल तयार पार्यो   सालदेखि अथ्र्याइंदै आएको अर्धसामन्ती तथा अर्धऔपनिवेशिक सामाजिक संरचना भत्काएर सामाजिक न्याययुक्त नया आर्थिक तथा सामाजिक संरचना निमार्ण गर्नका लागि नयाँ राजनीतिक व्यवस्थाको जग बसाल्नैपर्ने बाध्यात्मक वातावरण तयार पार्न पछिल्ला युद्ध र आन्दोलनको सबैभन्दा ठूलो योगदान रहेको छ  जसलाई कसैले पनि तर्कसंगत ढंगले नकार्न सक्दैन   को आन्दोलनपछि पुनःस्थापित संसद बृहत शान्ति सम्झौता संविधानसभा निर्वाचन गणतन्त्रको घोषणा र गणतन्त्रलाई संस्थागत गर्ने विषयमा युद्ध र आन्दोलनको राप र तापले नै काम गरेको थियो र अझै छ  युद्ध र आन्दोलनमा होमिएका तमाम नेपाली तथा पछिल्लो आन्दोलनको संयोजनकारी भूमिका खेलेका व्यक्ति र शक्तिहरूले यी सबै कुरालाई भित्रैदेखि मनन गरेका छन्  हालांकि केही टपरटुइयाँहरूलाई सामान्य जनता जागेर अधिकार खोज्न गरेका तमाम संघर्षहरू नै सधै टाउको दुखाइको विषय बन्ने गरेको छ  
	संसारमा हिजोआज भइरहेका संघर्षहरू तत्तत् राष्ट्रहरूको रुपान्तरणकै लागि भइरहेका छन्  शासन व्यवस्था समावेशी नभएकाले आर्थिक उपार्जनका लागि कुनै स्पेस नपाएकाले शिक्षा स्वास्थ र रोजगारीको ग्यारेन्टी नभएकाले मानिसहरू भइरहेका कानुनी वा संवैधानिक बन्देज तोडेर संघर्षमा सामेल भएका हुन्  रहरले होइन बाध्यताले ती मानिसहरू लडाइँको मोर्चामा सामेल भएका थिए  र भोलि पनि ती विषयहरूको ग्यारेन्टी नहुँदा सामेल भइरहनेछन्  यो संसारको संघर्षको नियम नै हो  जनताले विगतमा चलाएका संघर्षहरू सजिला थिएनन्  जीवनको आहुती दिने संकल्प बोकेर र ज्यान हत्केलामा राखेर नै मानिसहरू संघर्षमा होमिएका थिए   सालदेखि यता हजारौ नेपालीले परिवर्तनका निम्ति सहादत प्राप्त गरे हजारौ जेलका कालकोठरीमा आफ्नो अमूल्य जीवनका महत्वपूर्ण क्षणहरू बिताउन बाध्य भए  ती मानिसहरू कालजयी परिवर्तनका लागि नर्क जान पनि तम्सिएका थिए  भावी सन्ततिको सुरक्षित भविष्यको ग्यारेन्टी गर्न उनीहरू राज्यको रुपान्तरणका लागि जस्तोसुकै बलिदान गर्न पनि होमिएका थिए  तिनै मानिसहरूलाई आज स्वयंघोषित सम्भ्रान्तहरू भैरहेका परिवर्तनहरू र अपरिहार्य ठानिएका परिवर्तनका एजेन्डाहरूलाई दाहालीय चक्रब्यूहको नाम दिएर स्टेटस कोएन्टीमा फर्काएर लैजाने सल्लाह दिंदैछन्  लाग्छ दिमागमा विवेक नाम गरेको जिनिसको अन्त्य भएपछि बर्बराहट बाँकी रहन्छ र परिवर्तित परिस्थितिमा पनि तिनका बाजेले चन्द्र शमशेरलाई दिएको सल्लाहझै आजका नेताहरूले पनि ग्रहण गर्नेछन् भन्ने भ्रममा तिनीहरू बाँचिरहेका छन्  
	केही कठिनाइहरू अझै पार गर्न बाँकी छ  केही नेताहरू यस्तै सम्भ्रान्तहरूका दिग्भ्रमित सल्लाहबाट प्रभावित पनि हुनसक्लान्  तर कुनै पनि हालतमा संविधान जारी गर्नुपर्ने परिस्थिति सामुन्ने छ  जनताको अधिकार दिन को हिचकिचाइरहेको छ  अधिकार सुनिश्चित गर्न को तम्सिरहेको  
	छ  समाज परिवर्तनको ग्यारेन्टी गर्न को तम्सिरहेको छ  र खोस्न लालायित छ  सम्पूर्ण व्यक्ति र पार्टीहरूको हिसाबकिताब हेरेर तल मानिसहरू संविधान पर्खिरहेका छन्  संविधान घोषणा भएपछि तत्काल चुनावमा जानैपर्छ तिनै मानिसहरूसँग मत माग्नैपर्छ  दलका नेता तथा कार्यकर्ताहरूलाई राम्ररी थाहा छ आज गरिएको कन्जुसीको मोल भोलि तिर्नुपर्छ भन्ने  इन्कम्वेन्सीले नछोओस् भनेर निर्वाचन वर्षमा संस्थागत भइसकेको लोकतन्त्रमा त राहत बाँड्न कन्जरभेटिभ ठानिएका दलहरूसमेत तत्पर हुन्छन् भने नेपालमा जीवनपर्यन्त बेहोर्नुपर्ने संविधानमा कन्जुसी गर्न जुनजुन पार्टी र नेताहरू आज तयार हुन्छन् तिनले भोलि बेहोर्नुपर्ने मूल्यको आँकलन आजै गर्दा  
	हुन्छ  संविधानसभाको निर्वाचनले पनि यसको राम्ररी झल्को दिइसकेको छ  त्यसैले तिनलाई यतिबेला थाहा हुनुपर्छ सम्भ्रान्तहरूको अहिलेको न्यानो सल्लाह सुसुपछिको न्यानोमात्र हो सुरुवालमै सुसु भएको एकछिनपछि चिसो हुन्छ  आशा गरौं यी सबै कुरालाई ख्याल गरेर नयाँ संविधान सबै नेपालीको हित हुनेगरी प्रस्तुत गर्नमा नेताहरू चुक्ने छैनन्  
	 
	
"
