सर्वोत्तम विकल्पः संसद् पुनःस्थापनानिर्वाचनमा जाने बलियो आधार बनाउन विधायिकी अधिकार मात्र प्रयोग गर्ने गरी संसद्को पुनःस्थापना गर्नुको विकल्प छैन "
	राष्ट्रपति महोदयले सहमतिका लागि पाँचौंपटक समय थप गरे पनि दलहरूबीच सहमति बन्नसकेको छैन  अब केही दिनमा सहमति हुन्छ  भोलि सहमति भैहाल्छ भन्ने नेताहरू लाज पचाएर भोलि भनेको भोलि हो कहाँ आज हो र  भन्न थालेका छन्  भोलि अनिश्चित छ अर्थात भोलि पनि सहमति हुँदैन भन्ने ज्ञान भएर पनि सहमतिको प्रहसन जारी छ  संवैधानिक राष्ट्रपति रेफ्री हुन् खेल सुरु गरेर रेफ्री घुम्न निस्कन मिल्दैन तर आखिर भयो त्यही  आफ्ना समकक्षी एकपटक पनि नेपाल नआउने तर हाम्रा राष्ट्रपतिको तेस्रो भारत भ्रमण  यस्तो संवेदनशील परिस्थितिमा भारत जानु जतिसुकै राम्रो मनसाय भए पनि यो इतिहासमा विवादास्पद भ्रमणको रूपमा अंकित हुनेछ  प्रधानमन्त्री बाबुराम भट्टराईले जस्तालाई तस्तै भन्दै एकप्रकारको युद्धको घोषणा गर्नुभएको छ  गान्धीवाद र माक्र्सवादको विद्यावारिधि व्याख्या सुन्दा लाग्छ मान्छे आफ्ना क्षूद्र स्वार्थका लागि कति नीच हुनसक्छन्  मानौ माक्र्सवादमा नैतिक मूल्य र मान्यताको कुनै स्थान छैन  डा भट्टराई माक्र्सवादलाई आफ्नो सत्ता स्वार्थका लागि भ्रष्टीकरण गर्दै हुनुहुन्छ  बाह्रबुँदे समझदारीदेखि आजसम्मको यति ठूलो राजनीतिक प्रयोग असफल भयो आफैले घोषणा गरेको चुनाव हुनसकेन अदालत संवैधानिक अंग खाली हुँदैछन् प्रधानमन्त्री कुन नैतिकताले भन्दैछन् जस्तालाई तस्तै हुन्छ कुर्सी छाड्दिन  आखिर उनले कसको बलमा यो मुलुक र जनताको हुर्मत लिएका छन्  न संसद् रह्यो न निर्वाचन भयो को अवस्थामा मुलुकलाई पुर्याउने प्रधानमन्त्रीले घोषणा गरेको युद्ध हतासको अभिव्यक्ति हो  तर सबै नेपालीले ज्यादै गम्भीरताका साथ लिनुपर्ने विषय हो  यो कुनै ठट्टा होइन  विगत  वर्ष लामो लोकतान्त्रिक आन्दोलनको इतिहासमा हामीले लोकतन्त्रको संस्थागत विकास गर्नसकेका रहेनछौं  नेपालका दलहरू लोकतन्त्रमा प्रतिबद्ध भएको कुरा गर्छन् तर व्यवहारमा भने उनीहरूको संस्कार स्खलित भएको प्रस्ट देख्न सकिन्छ  हाम्रो नेतृत्वमा लोकतन्त्रप्रतिको निष्ठाको अभाव छ र केवल देखावटी रूपमा अरुका आँखा छल्नमात्र ओठेनिष्ठा देखाई टोपल्ने होडबाजी छ  मुलुकको विद्यमान गतिरोध अलोकतान्त्रिक सोच र सत्ता स्वार्थले गर्दा उत्पन्न भएको हो र यसको निकास लोकतन्त्रका विश्वव्यापी रूपमा विकसित सिद्धान्तलाई आत्मसात गरेर बढेमात्र सम्भव छ  माओवादी लोकतन्त्रका लागि विश्वसनीय शक्ति हुँदै होइन तर लोकतान्त्रिक अभ्यासको एउटा प्रक्रियामा सामेल भएको शक्ति हो  लोकतान्त्रिक प्रक्रिया अवरुद्ध भएको हुँदाको अराजकतामा अलोकतान्त्रिक शक्तिले नै फाइदा उठाउँछ  यस्तो अवस्थाको फाइदा हिजो राजाले आज माओवादीले उठाउन खोजिरहेको सत्यप्रति हेक्का राख्नैपर्छ  संक्रमण जति लम्बिन्छ त्यति नै धेरै उग्रदक्षिणपन्थी र उग्रवामपन्थी अतिवादले जरा गाड्नेछ  राष्ट्र विरोधी र बाहिरियाहरूको क्रियास्थल बन्ने छ नेपाल  त्यतिबेला पछुताएर छट्पटिने सिवाय लोकतान्त्रिक शक्तिका अगाडि कुनै विकल्प बाँकी रहने छैन  जनता राजनीतिक गतिरोधको निकासका निणर्ायक शक्ति हुन्  निर्वाचनको माध्यमबाट जनताको जनादेश लिनुको विकल्प छैन  तर निर्वाचन नगराउने षडयन्त्र भयो भने आन्दोलन अन्तिम विकल्प हो  तर कसैको लहडमा आन्दोलन हुनेवाला छैन  अहिले जनताले नेतृत्वको परीक्षा लिइरहेका छन् जसको हिसाबकिताब निर्वाचन या आन्दोलनमा हुनेछ  मुखले सबै निर्वाचनमा जाने भन्छन् तर निर्वाचनमा जाने आधार र बाटो बनाउन कोही अग्रसर हुँदैनन्  संसद् नभएको  महिना भयो निर्वाचनको अत्तोपत्तो छैन  निर्वाचनका लागि विद्यमान संविधान संशोधन गर्नुपर्दा संशोधन गर्ने संसद् छैन  कार्यपालिकाले संविधान संशोधन गर्नु शक्ति पृथकीकरणको सिद्धान्तअनुरुप हुँदैन  त्यसलाई लोकतान्त्रिक मान्न सकिन्न  यसको जवाफ पनि उनीहरूसँग छैन   
	राष्ट्रपति महोदयले  अनुसार सहमतिको सरकारको लागि आह्वान गरेको पनि महिना दिन बित्यो  यदि  अनुसार भएन भने के गर्ने भन्ने स्पष्ट सोचको अभावमा यो प्रक्रिया नै अलपत्र हुने खतरा छ  विगतमा पनि सहमतिबाट सरकार नबनेको मात्र होइन  पटकसम्म निर्वाचन गराउँदा पनि प्रधामन्त्री छान्न नसकेपछि नियम संशोधन गरेर निर्वाचन भएपछि छानिएको थियो  सहमति लोकतन्त्रको सर्वोत्तम अभ्यास हो तर सहमतिमा एउटा पक्षमात्र असहमत हुँदा पनि निर्णय हुनसक्दैन  त्यसकारण बहुमतको निर्णय मान्ने लोकतान्त्रिक पद्धति अपनाउनुपरेको हो  वास्तवमा सहमतिबाट समाधान निस्कन नसक्दा जाने बाटो त्यही नै हो तर त्यसका लागि संसद् छैन  राष्ट्रपतिले बहुमत कोसँग छ भन्ने थाहा अन्तरमनले पाएर हुँदैन  त्यसकारण राष्ट्रपतिले यो प्रक्रिया सुरु गर्दा पनि परिपक्वता देखिएन  संसद्ीय पद्धतिमा सहमति नभए बहुमत र बहुमत पनि नभए ठूलो पार्टीलाई सरकार बनाउन आह्वान गर्ने परम्परा हो तर त्यसका लागि पनि संसद्मा परीक्षण गर्नु आवश्यक छ  दलहरूको टुटफुटले यकिन अवस्था कसैलाई पनि थाहा छैन  चुनावमा जाने राजनीतिक सहमति आवश्यक कानुनको निर्माण नगरी दुरासयपूर्वक संविधानसभासँगै संसद् पनि समाप्त पारियो  संविधानसभाले संविधान बनाउन नसकी विघटन भएपछि अर्को निर्वाचनको तयारीका लागि संसद् भएको भए यो अवस्था आउने नै थिएन  अदालतले फैसला गर्दा पनि यो कुरालाई ध्यान दिएन जसकारण आज संसद्को अभावमा सर्वोच्च अदालत खाली हुँदैछ  कार्यपालिकाले संयमता गुमाउन सक्छ जब न्यायपालिकाले पनि संयमता गुमाउँछ त्यतिबेला लोकतन्त्रको भविष्य अन्धकार हुन्छ  सर्वोच्चले गरेको त्यो फैसला एउटा आग्रह र आवेगमात्र थियो  संविधानसभाले संविधान दिनसकेन त्यस्तो अवस्थामा अर्को वैकल्पिक अवस्था तयार नगरी जानीजानी संवैधानिक र राजनीतिक संकट खडा गरिदिनेले सम्मानित अदालतप्रति पनि इतिहासमा सधैं प्रश्न उठिरहनेछ  हुन त अझै पनि अदालतसामु सकारात्मक निकास खोज्ने बाटो बन्द भएको छैन  लोकतन्त्रमा जनताका प्रतिनिधिले जनताको तर्फबाट शासन गर्नु लोकतन्त्र हो त्यसैले पनि संसद् लोकतन्त्रको मुटु हो  संसद् विना लोकतन्त्र सञ्चालन हुनसक्दैन तर यहाँ त संसद्को नामै सुन्न नचाहने लोकतन्त्रवादी नेताहरू छन्  संसद्मा आफ्नो संख्याको हिसाब गरेर संसद्प्रति धारणा बनाउनेलाई कसरी लोकतान्त्रिक मान्न सकिन्छ   मा राजा महेन्द्रले संसद्को हत्या गर्दा तत्कालीन कम्युनिष्ट पार्टीको जम्मा  सिट थियो तर पुष्पलालले कति सिट भनेर हेर्नुभएन र जनताको अधिकार पुनःबहाली भनेर संसद् पुनःस्थापनाको नारा दिनुभयो   पछि संसद्को पुनःस्थापनाको अडान लिएर गिरिजाप्रसादले मुलुकलाई गणतन्त्रसम्म ल्याइपुर्याए जबकि उनकै पार्टी त्यतिबेला विभाजित थियो  तर आज नेताहरू त के स्वयम् राष्ट्रपति महोदय पनि संसद् पुनःस्थापना हुनसक्दैन भनेर भाषण गर्नुभयो  जुन बाटोबाट समाधान हुन्छ त्यो बाटो नहिँड्ने र समस्यामा रुमलिएर मुलुकलाई गतिहीन बनाउने अझ भनौ समाधानभित्र पनि समस्या खोज्ने चिन्तनले यो गतिरोध कति लम्बिने हो थाहा छैन  यही हालतमा राष्ट्रपति अहिले नत अगाडि बढ्न सक्छन् न पछाडि हट्दा नै त्यो पदको गरिमा बँच्छ  त्यसकारण यो दलदलबाट बच्न समेत राष्ट्रपतिले पनि दलहरूलाई संसद् पुनस्र्थापनाकै बाटो हिंड्ने सुझाव दिनु उत्तम हुन्छ   
	संविधानसभाबाट संविधान किन बन्नसकेन भन्दा विद्वान नेताहरूले दिने एउटै तर्क थियो संविधानका मूलभूत विषयमा अगि्रम सहमति नगरी संविधान बनाउन खोज्दा संविधान बनेन  जसरी दक्षिण अपि|कामा नयाँ संविधानका लागि  वटा संवैधानिक सिद्धान्तमा पूर्वसहमति गरेर संविधान बनाएका कारणले मात्र संविधान बन्यो  नेपालमा त्यो काम गरिएन त्यसैले संविधान बनेन  तिनै विद्वान साथीहरू आज निसर्त संविधानसभाको अर्को निर्वाचनको वकालत गर्दैछन्  निम्नतम सहमति पनि खलबलिएको जातीय क्षेत्रीय द्वन्द्वहरू चर्काएर हुने अर्को संविधानसभाको निर्वाचनले संविधान बनाउँछु भन्ने विश्वास गर्ने कुनै आधार छैन  त्यसकारण यस्तो संविधानसभाको औचित्य पनि छैन  मान्छेहरू अस्थिरता र अराजकता फैलाउन पनि तर्क गर्छन् जब तिनै तर्कमा लोकतान्त्रिक भनिएका नेता रमाउन थाल्छन्  मुलुकको दुर्भाग्य त्यहींबाट सुरु हुन्छ  संविधानका टुङ्गो लगाएका विषयमा संविधान जारी गरी बाँकी काम रूपान्तरित संसद्ले गर्ने प्रस्तावलाई जसरी प्रचण्ड भट्टराई गच्छदारहरूले अस्वीकार गर्नुभयो जुन दिन  जेठ  गते भएको सहमतिबाट प्रचण्ड पछाडि र्फकनुभयो त्यही दिनदेखि मुलुक र लोकतन्त्रका दुर्दिन सुरु भएका छन्  पश्चातापले जति छट्पटाए पनि उल्टो बाटो हिँड्नेहरूलाई इतिहासले पोलिरहनेछ  त्यसैले बिथोलिएको यो राजनीतिक प्रक्रियालाई ठीक ठाउँमा ल्याई पद्धतिसंगत ढंगले समाधान गर्न विधायिकी अधिकारमात्र प्रयोग गर्नेगरी संसद्को पुनःस्थापना गरी नयाँ सरकार बनाउने र निर्वाचनमा जाने बाटो खोल्नु एकमात्र लोकतान्त्रिक विकल्प हो  यसलाई केवल तलब र भत्तासँग मात्र जोडेर मानमर्दन गर्ने कुराबाट विचलित हुनुहुँदैन  यो सवाल तलबभत्ताको सवाल होइन लोकतन्त्रको भविष्यसँग जोडिएको सवाल हो  कसैले भाषण गरेर घोषणा गरेकै भरमा  बैसाखमा निर्वाचन हुनसक्दैन  लोकतन्त्रको आधार क्षेत्र स्थानीय निकाय हुन्  केन्द्रमा नेताहरूले गर्ने सबै क्रियाकलाप नै लोकतन्त्र अर्थात हामी जे बोल्छौं गछौर्ं त्यही लोकतन्त्र हो भन्ने सामन्ती चिन्तनले गर्दा आधारभूत तहमा लोकतन्त्र बदनाम हुँदैछ  स्थानीय निकायको अभावमा जनताको विकास पाउने लोकतान्त्रिक अभ्यास गरी आफ्ना स्थानीय प्रतिनिधि चुनी लोकतन्त्रको अभ्यास गर्ने अधिकार हरण भएको छ  जबसम्म स्थानीय तहमा लोकतन्त्रलाई प्रभावकारी र बलियो बनाउन सकिँदैन तबसम्म लोकतन्त्रको संस्थागत विकास हुँदैन  लोकतन्त्र नेताका लागि होइन जनताको लागि हो  केन्द्रका लागि होइन स्थानीय जनताको लागि हो  विगत  वर्षदेखि स्थानीय निकाय खाली छन् भने अनुमान गर्न सकिन्छ हाम्रो लोकतन्त्रले कसरी काम गरिरहेको छ  कुनै नेता प्रधानमन्त्री र मन्त्री हुनु नेताहरूको लोकतन्त्र हुनसक्छ तर त्यो जनताको लोकतन्त्र हुँदैन   
	यदि विगतको राजनीतिक प्रक्रियाप्रति इमानदार हुने हो भने संविधानका विवादित विषयमा जे सहमति भएको छ त्यसलाई संस्थागत गरेर नयाँ निर्वाचनमा जानेजति कम जोखिमपूर्ण बाटो अर्को छैन  निर्वाचनमा जाने बलियो आधार बनाउन विधायिकी अधिकारमात्र प्रयोग गर्नेगरी संसद्को पुनःस्थापना गर्नुको विकल्प छैन  त्यो सर्वोत्तम लोकतान्त्रिक विकल्प हो   
	छोटो समयका लागि संसद् पुनःस्थापना गर्दा बहुमत प्राप्त प्रधानमन्त्रीको नेतृत्वमा सहमतिको सरकार गठन गर्ने र  बैसाखमा निर्वाचन गर्नका लागि चाहिने सबै कानुनी व्यवस्था र संवैधानिक नियुक्तिबारे सहमति गरेरमात्र छोटो समयका लागि संसद् पुनःस्थापना गर्नुपर्छ  हैन भने दलहरूसामु पुनः बाबुरामको सरकारमा सामेल हुने वा आन्दोलनबाट बाबुरामलाई हटाउने विकल्पमा जानुपर्छ  त्यही अवस्थालाई कायम गरिरहने हो भने अर्थात असहमतिबीच पनि नयाँ प्रधानमन्त्री बनाउने हो भने  देखि  सम्मको अवस्थाको पुनरावृत्तिमात्र भइरहनेछ  लेखक एमाले नेता हुन्  
	 
"
