अनन्त यात्राका पथिक वर्षअघि सत्याग्रह आन्दोलनको सिलसिलामा विराटनगर कारागारमा "
	अभेद्य विश्वासको कवच भिरेर 
	शूली चढेको मान्छे 
	कुटिल इतिहासको तिलस्मी गोरेटोमा 
	निर्भीक हिँडेको मान्छे 
	असंख्य आस्थाहरुको वारेस भएर पनि एक्लै 
	पाइतालापाइतालामा युग हल्लाउन सक्ने कम्पन भएर पनि एक्लै 
	धीर गम्भीर र विश्वस्त 
	ध्वंस होइन निर्माणको पाइला टेक्दै हिँड्ने 
	अनाशक्त निःस्पृह निष्काम कर्मयोगी 
	को होला यो अनन्त यात्राको पथिक  
	रोजेको भए उसको पाखुराले एउटा अन्तहीन विप्लव रोज्न सक्थे 
	उद्घोष गर्न सक्थ्यो पाञ्चजन्यको एउटा महाभारत रोज्न सक्थ्यो 
	एकक्षण  केवल एकक्षण 
	ती निष्फल युद्धका ऐनाहरूमा अहो  
	म विस्थापित भियतनामी वा कम्पुचियाई प्रतिविम्बित हुन्छु 
	अपहरित नागरिकताको सीमान्तमा 
	अभागी लेबनानी फिलिस्तिनी वा अफगानी भएर परावर्तित हुन्छु 
	गृहकलहको दावानलमा डढेर पेरुभियन दक्षिण अमेरिका हुनसक्छ देश  
	वीभत्स भोकको पीडामा लडेर इथियोपियाई अपि|का हुनसक्छ देश 
	अस्वीकृत गर्दै यो कुरा नियति 
	आह्वान गर्न चाहन्छु एउटा उन्नायक 
	बन्द परेलाभित्र उत्खनन गर्दै 
	जीवन्त पार्न चाहन्छु एउटा जननायक 
	अनन्त यात्राको त्यो युगपुरुष आँखामा एकताको स्वप्न बोकेर 
	सम्भावना जन्माई राखेको छ 
	मेरो स्मृतिको कथामा सजीव मेरो कथा नायक 
	एउटा सिंगो देश सुमसुम्याई राखेको छ  
	 वर्षअघि सत्याग्रह आन्दोलनको सिलसिलामा विराटनगर कारागारमा बन्दी छँदा वीपी स्मृति दिवस मनाउन जेलभित्र आयोजित कार्यक्रममा अनन्त यात्राका पथिक शीर्षक कविता वाचन गरेको थिएँ  अहिले पुनः वीपीको सम्झना गरिरहँदा यी कविताका पंक्तिहरूले मलाई विगततिरै फर्काइरहेको छ   
	 सालमा पुस  मा जब वीपी गणेशमान लगायतका कांग्रेसीहरू निर्वासन त्यागेर र्फकनुभयो  वीपीले देशवासीका नाममा अपिल जारी गर्दै भन्नुभएको थियोप्रत्येक राष्ट्रको इतिहासमा यस्तो घडी पनि आउँछ जब यसका बासिन्दाले आफ्नो ज्यानसमेत खतरामा हालेर यसको अस्तित्वको रक्षा गर्नुपर्छ  हामीलाई लाग्छ आज नेपालमा त्यो घडी आएको छ  हाम्रा शुभचिन्तकहरूले हाम्रो नेपाल फर्किने इरादामा निहित खतरालाई ध्यानमा राखेर नर्फकने सल्लाह दिएकोमा उनीहरूलाई हाम्रो यो भन्नु छ कि हामी माथिको यो सम्भावित व्यक्तिगत खतरा राष्ट्रको अस्तित्वको खतराका सामु नगन्य भन्ठानेर नै ऐतिहासिक निर्णय हामीले लिएका हौं  नेपाली कांग्रेसका कार्यकर्ताहरूले पार्टी निर्देशनअनुसार देश र्फकेर अपूर्ण साहस देशप्रेमको उदाहरण प्रस्तुत गरेका छन्  
	दक्षिण एसियाका सबैजसो मुलुकहरू आन्तरिक द्वन्द्व र बाह्य दबाबका कारण अस्थिर बन्दै गएका छन् तथा नेपाल पनि राष्ट्रिय अस्तित्वको संकट झेलिराखेको छ भन्ने निष्कर्ष निकाल्दै वीपीले नेपाली कांग्रेसको काँधमा प्रजातान्त्रिक आन्दोलनको नेतृत्वसँगै राष्ट्रियताको रक्षा गर्ने दोहोरो जिम्मेवारी थपिएको राष्ट्रिय बहस प्रारम्भ भयो  कांग्रेसको यो ऐतिहासिक निर्णयपछि नेपालको लोकतान्त्रिक आन्दोलनले तत्कालीन राजासँग संघर्ष र सम्झौताका थुप्रै घुम्तीहरू पार गर्दै गयो जनताका नागरिक अधिकारहरू विस्तारित हुँदै गए  मुलुकको समग्र राजनीतिक वातावरणमा पञ्चायती शासनको तानाशाही पकड खुकुलो हुन थाल्यो र जनताको लोकतान्त्रिक प्रतिरोध सशक्त र संगठित हुन थाल्यो  अन्ततः यो घटना  सालको जनमत संग्रह र  सालको ऐतिहासिक जनआन्दोलनको आधारसमेत बन्यो  
	भारतको निर्वासन त्यागेर वीपी र गणेशमानजीको नेपाल आगमनले जनताको लोकतान्त्रिक संघर्ष चेतना र सामथ्र्यलाई कैयौं गुणा बढाएको निर्विवाद छ  तर सबैभन्दा मुख्य कुरा यो ऐतिहासिक घटनाले नेपालको लोकतान्त्रिक आन्दोलनमा राष्ट्रिय अग्रसरता गुम्न नदिने तथा जनताको आफ्नै सामथ्र्य र नेतृत्वमा भरोसा गर्ने विचार र संस्कारलाई सुदृढ बनाउने काम गर्यो  नेपाल र्फकने वीपीको निर्णयका बारेमा गणेशमानजीले त्यसबेला गर्नुभएको टिप्पणीले निर्णयप्रति आशंका र सहमति दुवै प्रकट गथ्र्याे नै तर लोकतान्त्रिक आन्दोलनको नेतृत्व र अग्रसरता नेपाली जनताको हातबाट नगुमोस् भन्ने सचेततालाई समेत प्रखर ढंगबाट प्रकट गथ्र्याे  गणेशमानजी भन्नुहुन्थ्यो यस्तो अवस्थामा नेपाल जानु भनेको आत्मघाती हवाई आक्रमणमा जानुझैं हो तर यही परिस्थितिमा भारतमा बसिरहनु पनि मन्दविष खाएर मृत्यु पर्खनुजस्तै हो  वीपी र गणेशमानजीलाई मन्दविष स्वीकार्य थिएन लोकतान्त्रिक आन्दोलनमा राष्ट्रिय अग्रसरता जोगाउन मृत्युको जोखिम स्वीकार्य थियो  
	वीपी स्मृतिको पूर्वसन्ध्यामा देशका राजनीतिकर्मीहरूले मुलुकका समस्याहरूलाई समाधान गर्न विदेशीको मुखापेक्षी नभई देश र समाजको लोकतान्त्रीकरणको लामो र संवेदनशील प्रक्रियामा आफ्नो नेतृत्व र अग्रसरता कहिल्यै गुम्न नदिने संकल्प र शिक्षा वीपीको संघर्षपूर्ण जीवनबाट प्राप्त गर्नुपर्छ भन्ठान्छु  वीपीको गहिरो विश्वास के कुरामा थियो भने प्रजातान्त्रिक अधिकार र संस्थाहरूको अभावमा राष्ट्रियता किमार्थ बलियो हुँदैन तथा उत्तरोत्तर आर्थिक विकास र न्यायपूर्ण आर्थिक व्यवस्था नभए प्रजातन्त्र पनि कहिल्यै बलियो हुनसक्दैन  त्यसो हुन नदिई जनताका लोकतान्त्रिक अधिकार हरण गरेर देशलाई चरम आर्थिक दुरावस्थामा पुर्याएको  वर्षे पञ्चायती शासनको चित्रण गर्दै वीपीले त्यो बेला भन्नुभयो आज देशमा स्वार्थपरायणता साम्प्रदायिकता व्यक्तिवादी मनोवृत्ति र विदेशपट्ट िआमुख हुने प्रवृत्तिको बोलवाला छ  यस्तो परिस्थितिमा सबैभन्दा पहिलो हत्या राष्ट्रियताको हुन्छ  के आज हामी त्यस्तै परिस्थितितर्फ द्रुतगतिले घचेडिंदै गएका त छैनौं  राजनीतिक पार्टीहरूका सामु यो गम्भीर प्रश्न तेर्सिएको छ  
	वस्तुतः आज देश गहिरिँदै गएको संकटको भुमरीमा छ  संविधानसभा जस्तो सर्वाेच्च लोकतान्त्रिक अभ्यास दलहरूको सत्ता विग्रह र दूरदर्शिताको अभावले संविधान जारी नगरी तुहिएको छ  देश विगत  वर्षदेखि धुजाधुजा भइसकेको अन्तरिम संविधानको लामो तर असुरक्षित संक्रमणकालमै छ  देशको आर्थिक अवस्था लगानीको वातावरण रोजगारीको अवस्था कृषि र किसानको अवस्था निरन्तर खस्किरहेको छ  संसद छैन प्रशासनिक संयन्त्र अत्यन्त कमजोर र दिशाहीन छ  देशको सुरक्षा संयन्त्र व्यापक राजनीतीकरण र तीव्र अपराधीकरणको दबाबमा छ  देशको जनमत चिन्ता मान्नुपर्ने गरी विभाजित छ  सामाजिक एकता र सद्भावमा अभूतपूर्व संकट व्याप्त छ  राजनीतिक पार्टीहरूबीच गम्भीर मतभेदहरू छन्  सरकारको विश्वसनीयता र प्रभाव समाप्तप्रायः छ  देशमा गम्भीर कानुनी र संवैधानिक संकट र गतिरोध छन्  निर्वाचनको मिति घोषणा भएको छ तर संवैधानिक राजनीतिक दृष्टिले निर्वाचन असम्भव भएको छ  सरकार कामचलाउ बजेट कामचलाउ स्थानीय निकाय र विकास कामचलाउ भएका छन्  मुलुकको परराष्ट्र सम्बन्ध असन्तुलित हुँदैछ मुलुकको विश्वसनीयता जोखिममा छ  राजनीतिक पार्टीहरू खासगरी सत्तारुढ पार्टीहरू निरन्तर फुटिराखेका छन्  पदीय दुरुपयोग पराकाष्ठामा छ  अन्तरपार्टी संवाद छैन फगत कर्मकाण्डी संवादमात्र छ  स्वयं प्रधानमन्त्री संवाद र सहमतिका बाधक बनेका छन्  बाधा फुकाउने कुनै पनि अग्रसरता लिन उदासीन छन् केवल सत्ताको निरन्तरतामा सन्तुष्ट छन्  
	देशको एकता र स्थायित्वका आधार मानिने संस्थाहरू पार्टीपार्लियामेन्ट र प्रशासन अहिले पंगु बनाइएको छ  संविधान सरकार र सुरक्षा संयन्त्र पंगु बनाइएको छ  जनमत र जनतामा जाने निर्वाचनलाई सरकारले पंगु बनाएको छ  देशको यो हविगत गराएपछि अहिले फेरि विदेशीपट्ट िआमुख हुने प्रवृत्ति समर्थन र आडभरोसा खोज्ने राजनीतिक कुसंस्कार बढ्न थालेको छ  
	यो राजनीतिक गतिरोध र जडताको गाँठो फुकाउन नेपाली कांग्रेसले पुनः एकपटक अगाडि सर्नुपर्छ  आन्तरिक विग्रहले गहिरिंदै गएको यो संकट समाधान गर्ने राष्ट्रिय अग्रसरता र नेतृत्व लिंदै कांग्रेसले राष्ट्रिय सहमतिको आधार खोज्नुपर्ने हुन्छ  सहमतिमा सरकार बनाउने र सहमतिमा निर्वाचन गराउनेगरी पार्टीहरूबीच समझदारी गर्नुपर्छ र यसैलाई राष्ट्रिय अग्रसरताको प्रस्थानविन्दु बनाउन उपयुक्त हुन्छ  
	पहिचान भेटिने तर जातीयता मेटिने संघीय लोकतान्त्रिक गणतन्त्रका लागि सबै दल र आन्दोलनकर्मीले आफ्ना पुराना पूर्वाग्रह त्यागेर छलफल र संवादको नयाँ र सकारात्मक वातावरण बनाउनुपर्छ  हिजोको जस्तै असहमत हुनकै लागि सहमतिमा वार्ताको नौटंकी गर्ने र जनता छल्ने काम गर्नु हुँदैन  पूर्ण र पूर्वतयारी नगरी प्रचारका लागि वार्ता गर्नु हुँदैन  नेपाल र नेपाली जनताको लोकतान्त्रिक चेतना र संघर्ष अनुभव अरु कुनै पनि मुलुकको भन्दा दोस्रो दर्जाको छैन त्यसैले लोकतन्त्र संस्थागत गर्न हामीलाई कुनै पनि विदेशीसँग दीक्षित हुनुपर्दैन  त्यसैगरी राणा र राजाको शासनमा केन्द्रीकृत हुँदै आएको राज्यसत्ता अधिकार र साधनस्रोतहरू कसरी संघीय लोकतान्त्रिक गणतन्त्रात्मक नेपालका स्वायत्त स्थानीय सरकार र प्रदेशहरूमा वितरित गर्नुपर्छ र सबै खाले विभेदको अन्त्य गरी समतापूर्ण र न्यायपूर्ण समाजको स्थापना कसरी गर्नुपर्छ भन्ने ज्ञान र संकल्प हामी आफैंले भोगेको पीडा र आफैंले देखेको सपनामा छ त्यसका लागि कुनै विदेशी गुरु गुहार्नु पर्दैन  
	राष्ट्रिय अग्रसरता गुम्न नदिने संकल्प र व्यापक सहमति पहिल्याउने बाटो भनेजस्तो वा सोचेजस्तो सजिलो भने छैन  अझ नेपालका सन्दर्भमा त त्यो झनै कठिन छ  किनभने लामो राजनीतिक विग्रहले हाम्रो मुद्दा वा समस्या अब हाम्रोमात्र रहेन भन्ने बहस उठ्न थालेको छ  यो अप्ठ्यारोबाट देशलाई निकाल्न निकै ठूलो नैतिक साहस र कल्पनाशीलता चाहिन्छ  सरकार र सत्तासुविधाको प्रभाव र आकर्षणबाट मुक्त मानसिकता चाहिन्छ  कांग्रेसको वर्तमान नेतृत्वपंक्ति र पुस्ताले यस दिशातर्फ गम्भीरतापूर्वक र अझ संगठित पाइला चाल्न सक्यो भने वीपीप्रति वास्तविक श्रद्धाञ्जली हुनेछ र देश जनताप्रति न्याय हुनेछ  
	
"
