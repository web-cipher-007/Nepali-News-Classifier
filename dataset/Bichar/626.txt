असफल राजनीतिक प्रक्रिया कि नेतृत्व जनआन्दोलनका उपलब्धिहरुलाई संस्थागत गरी"
	जनआन्दोलनका उपलब्धिहरुलाई संस्थागत गरी नयाँ संविधान जारी गर्न असफल भई संविधानसभाको स्वतः अवशान भएपछि नेपाली राजनीतिमा गम्भीर बहसको प्रारम्भ भएको छ   पछि प्रारम्भ भएको समग्र राजनीतिक आर्थिक सामाजिक तथा सांस्कृतिक रुपान्तरणको प्रक्रिया कि प्रमुख राजनीतिक दल र यसको नेतृत्व वर्ग असफल भएको हो  यस्तो विवादास्पद र जटिल प्रश्नप्रति दल नेतृत्व वर्ग र बौद्धिक समुदाय सबैले आफ्नो अनुकूल तर्क र विश्लेषण गरी आरोपप्रत्यारोप गरिरहेका छन्  तर  वर्षसम्म पनि शान्ति प्रक्रिया पूरा भई नयाँ संविधान जारी नहुनु जेठ  पछि आकस्मिक रुपमा बढ्दै गएको तीव्र राजनीतिक ध्रुवीकरण राष्ट्रपति र प्रधानमन्त्रीबीच अप्रत्यासित रुपमा चर्किंदै गएको द्वन्द्वको सापेक्षतामा विश्लेषण गर्दा गम्भीर दुर्घटनाको प्रारम्भिक संकेत देखिएको छ  विघटित संविधानसभामा प्रतिनिधित्व गर्ने दलका शीर्ष नेताहरुसंगको सामूहिक बैठकमा निकट भविष्यमा सहमति भई नयाँ संविधान जारी नभए  
	नेपाल अफगानिस्तान हुनसक्ने राष्ट्रपतिको विश्लेषणले नेपालको राजनीति कति जोखिमपूर्ण विन्दुमा पुगिसकेको रहेछ भन्ने वास्तविकताको पुष्टि भएको छ   
	राष्ट्रपति प्रधानमन्त्री नेता तथा बौद्धिक समुदायले जसरी व्याख्या विश्लेषण र तर्क गरे पनि जारी रुपान्तरणको सफलताअसफलताका लागि नेपाली राजनीतिमा अन्तरनिहित केही मौलिक राजनीतिक आर्थिक सामाजिक सांस्कृतिक र सैन्य कारणहरु छन्  तर जे कारणले संविधान जारी भएन उक्त कारणको बारेमा दलहरुले समीक्षा र आत्ममूल्यांकन गरेकै छैनन्  केवल आत्मतुष्टिका लागि एकअर्काबीच आरोपप्रत्यारोप गरिरहेका छन्  तर लोकतान्त्रीकरण र द्वन्द्व व्यवस्थापनको बारेमा नेपाल लगायत  भन्दा बढी देशको तुलनात्मक अध्ययन गरी लेखिएको युद्धबाट लोकतन्त्रतर्फ नामक पुस्तकमा लेखकहरु अन्ना जास्र्टाड र टिमोथी सिस्कको निष्कर्ष नेपालको परिवेशमा पनि अत्यन्त सान्दर्भिक देखिन्छ  हिंसात्मक द्वन्द्वको समाधान गरी युद्धबाट लोकतन्त्रतर्फ रुपान्तरणको क्रममा सिर्जना हुने चुनौतीको बारेमा उनीहरुको निष्कर्ष छ राज्यको पुनसर्ंरचना प्राकृतिक साधन र स्रोतको वितरण विद्रोही सेना तथा हतियार व्यवस्थापन शान्ति स्थापना र सुरक्षा निकायको पुनर्संरचना  उनीहरुको थप निष्कर्ष छ कतिपय देशमा राजनीतिक अस्थिरता र नेतृत्व वर्गको असक्षमताको कारणले समग्र प्रक्रिया नै असफल पनि भएको छ  
	नेपालको जारी रुपान्तरणका आयाम राजनीतिक आर्थिक सामाजिक सांस्कृतिक तथा सैन्य अन्तरविरोधपूर्ण र जटिलमात्रै छैनन् बहुआयामिक र जोखिमपूर्ण समेत छन्  राजनीतिक दृष्टिले संघीय लोकतान्त्रिक गणतन्त्र धार्मिक तथा सांस्कृतिक दृष्टिले धर्मनिरपेक्षता आर्थिक तथा सामाजिक दृष्टिले राज्यको अग्रगामी पुनसर्ंरचना प्राकृतिक साधन र स्रोतको न्यायोचित वितरण समावेशीकरण सीमान्तकृत तथा उत्पीडित वर्गको उत्थानजस्ता अत्यन्त जटिल र चुनौतीपूर्ण कार्यसूची थिए  यसैगरी वर्गीय लैङ्गिक जातीय भौगोलिक तथा भाषिक समानता र विद्रोही सेना तथा हतियार व्यवस्थापन र नेपाली सेनाको पुनसर्ंरचनाजस्ता कार्यसूचीले समग्र प्रक्रियालाई थप पेचिलो बनाएको छ  
	विश्वको इतिहासमा हालसम्म यस्ता राजनीतिक आर्थिक सामाजिक सांस्कृतिक तथा सैन्यजस्ता राज्यको इतिहासमा दीर्घकालीन रुपमा प्रभाव र महत्व राख्ने चुनौतीपूर्ण कार्यसूचीमा एकै पटकमा सफल रुपान्तरण भएका नजिर सायदै होलान्  किनभने यो समग्र रुपान्तरणको प्रक्रियाले शासकीय प्रणालीमा मात्रै होइन राज्य संरचना प्राकृतिक साधन र स्रोतको वितरण अर्थनीति तथा उत्पादन सम्बन्ध विदेश नीति तथा छिमेकी देशसंगको सम्बन्ध सुरक्षा नीति तथा सैन्य संरचना र भूमिकाजस्ता अहम् विषयमा मौलिक रुपमा परिवर्तन हुनेछ  त्यसैले राज्यको समग्र संरचनामा प्रत्यक्ष तत्कालीन र दीर्घकालीन प्रभाव पर्ने भएकाले भिन्न विचार वर्गीय धरातल भएका दलहरुका बीचमा बहस विवाद र असहमति हुनु अस्वाभाविक होइन  त्यसैले कुनै दल वर्ग र समुदाय विशेषले आफ्नो वर्गीय स्वार्थको संरक्षण गर्ने प्रस्ताव वा प्रतिरोध गर्नु पनि उदार लोकतान्त्रिक तथा माक्र्सवादी दुवै दार्शनिक दृष्टिले स्वाभाविक हो गरिरहेका छन् र भविष्यमा पनि गरिरहनेछन्   
	जास्र्टाड र सिस्कको निष्कर्षजस्तै नेपालमा पनि शासकीय स्वरुप निर्वाचन प्रणाली न्यायपालिकाजस्ता जटिल विषयमा दलहरु सहमति निकट थिए तर राज्यको पुनर्संरचनामा सहमति भएन  त्यसैले संविधान बन्न सकेन  यदि आकस्मिक रुपमा कुनै घटनाक्रम विकसित भएन भने भविष्यमा पनि सहज रुपमा सहमति हुने सम्भावना क्षीण देखिन्छ  किनभने माओवादी र कांग्रेसजस्ता सैद्धान्तिक र वर्गीय दृष्टिले ठीक विपरीत ध्रुवीय शक्तिहरु वर्गीय स्वार्थलाई तिलाञ्जली दिएर एकथान संविधानका लागिमात्रै सहमति गर्ने सम्भावना न्यून देखिन्छ   
	माओवादीको सेना र हतियार व्यवस्थापन गरी शान्ति स्थापना सबैभन्दा जटिल प्रश्न थियो  तर संविधानसभा निर्वाचनपछि बनेका कुनै पनि सरकारले यो प्रक्रियालाई निष्कर्षमा पुर्याउन निर्णायक पहल गरेनन्  माओवादी लडाकु समायोजन तथा पुनस्र्थापना र हतियार व्यवस्थापनलाई कहिले सरकारलाई कमजोर पार्ने तथा कहिले शक्ति सञ्चय गर्ने रणनीतिक अस्त्रको रुपमा सबै दलले उपयोग गर्दै आए  प्रारम्भमा माओवादीले नेपाली सेनालाई कमजोर बनाउने र माओवादी लडाकुलाई समायोजन गरी सेनालाई पनि नियन्त्रण गर्ने आत्मघाती रणनीति अख्तियार गर्यो  कटवाल प्रकरण सोही रणनीतिको उत्कर्ष थियो  तर माओवादीको उक्त रणनीतिमात्रै असफल भएन सोही प्रकरणले प्रचण्ड सत्ताच्युत हुनुपर्यो  त्यसैले सेनाको शक्ति कति प्रभावकारी र निर्णायक रहेछ भन्ने वास्तविकताको पनि उजागर भयो  
	सेनामा माओवादीको हस्तक्षेप र सम्भावित राजनीतीकरणले सेनाको आन्तरिक संरचना र नेतृत्व तथा आन्तरिक सुरक्षामा मात्रै होइन नेपालको राष्ट्रिय सुरक्षा र छिमेकी देशहरुसंगको सैन्य सम्बन्धमा समेत असर पर्ने थियो  उदाउँदा विश्व शक्तिराष्ट्रहरु चीन र भारत बीचमा रहेको नेपालको सैन्य नेतृत्व र संरचनामा हुने परिवर्तनको कारणले उनीहरुको राष्ट्रिय सुरक्षा र सैन्य सम्बन्धका बारेमा सचेत र उच्च सतर्क रहेकाले पनि सायद उक्त रणनीति सफल भएन  कटवाल प्रकरणका बारेमा भारतका पूर्वविदेश सचिव श्यामशरणको विचार नै सार्वजनिक भइसकेपछि भारतको चासो र भूमिका कति थियो भन्ने स्पष्ट भइसकेको छ  यद्यपि यस प्रकरणमा चिनियाँ पक्षको भूमिका हालसम्म सार्वजनिक भइसकेको छैन  तथापि राज्यको पुनसर्ंरचनाको बारेमा सार्वजनिक भएको चिनियाँ पक्षको धारणाले नेपालको परिवर्तित प्रक्रियाले चीनलाई पर्नसक्ने सम्भावित प्रभाव र त्यसको परिणामप्रति कति सचेत र सतर्क भन्ने वास्तविकताको पनि उजागर भएको छ   
	सायद सेनाको शक्ति र छिमेकीको भूमिकासंग साक्षात्कार भएर होला त्यसपछि माओवादीले सेना र भारतसंग सम्बन्ध सुधार गर्ने रणनीति अख्तियार गर्यो  भारतसंग सम्बन्ध सुधार गरेर माओवादीलाई सत्तारोहण तथा सेनासंग सम्बन्ध सुधार भएपछि समायोजन प्रक्रिया सापेक्षिक रुपमा सहज भयो  समायोजनको बारेमा उल्लेखनीय पक्ष के छ भने सेनाको प्रस्तावलाई माओवादी कांग्रेस एमाले र मधेसवादी सबै दलले अनुमोदन गर्नुपर्ने बाध्यात्मक अवस्था सिर्जना भयो  समायोजनको उक्त मोडलमा माओवादीले माग गरेअनुसार सेनाको लोकतान्त्रीकरण समावेशीकरण र पुनर्संरचना अन्तरिम संविधान शान्ति सम्झौता र दलहरुबीच भएका सहमतिको दस्तावेजमा उल्लेख भएका शब्दावलीहरु प्रस्ताव गरिएन  तर सेनाको संख्या भूमिका र बजेट भने वृद्धि भयो   
	द्वन्द्व व्यवस्थापन र राजनीतिक परिवर्तनका तथ्य र तथ्यांकहरुको आधारमा विश्लेषण गर्दा यदि  देखि  वर्षभित्रमा शान्ति प्रक्रिया पूरा भई संविधान जारी नभएमा अधिकांश देशहरुमा उक्त प्रक्रिया असफल भएका छन्  यसरी असफल भएपछि उक्त देशहरु कि पुनः हिंसात्मक द्वन्द्वमा फर्किएका छन् कि राष्ट्रवादको आवरणमा दक्षिणपन्थी वा अग्रगामी परिवर्तनको नाममा उग्रवामपन्थीहरुले गैरसंवैधानिक प्रक्रियाबाट सत्ताकब्जा गरेका छन्  नेपालको शान्ति प्रक्रिया प्रारम्भ भएको  वर्ष पूरा भयो  यदि एक वर्षभित्रमा संविधान जारी नभएको अवस्था नेपाल पनि सोही दिशातर्फ उन्मुख हुनसक्ने देखिन्छ  जुन कार्यसूचीमा सहमति नभएर संविधान बनेन र जेठ  पछि जसरी ध्रुवीकरण भई दलहरुबीच द्वन्द्व चर्किएको पृष्ठभूमिमा विश्लेषण गर्दा सोही निष्कर्षमा पुगिन्छ   
	अहिले जननिर्वाचित निकाय छैन सरकार कामचलाउ छ राष्ट्रपति संवैधानिक छन् जेठ  पछि अन्तरिम संविधानको अस्तित्वसमेत संकटमा परेको छ  विद्यमान राजनीतिक तथा संवैधानिक संकटले परिस्थिति यति जटिल र तरल भइसकेको छ कि नेपालको राष्ट्रिय हित स्वार्थ र सुरक्षाका बारेमा गम्भीर प्रश्न उठेका छन्  माओवादीका उपाध्यक्ष एवं उपप्रधानमन्त्री नारायणकाजी श्रेष्ठले समेत सरकारले भारतसंग राष्ट्रघाती सन्धि गरेको तथा राष्ट्रिय स्वाधीनताको रक्षा गर्न नसकेको आरोप लगाएका छन्  प्रतिपक्षी दलहरुले मात्रै होइन प्रधानमन्त्रीले नै विदेशी हस्तक्षेप बढ्दै गएको तथा नेपालको चाबी अन्तै भएको विवादास्पद टिप्पणी गरेका छन्  जारी राजनीतिक संकट तथा कामचलाउ सरकार जति लम्बिंदै जान्छ त्यति नै राष्ट्रिय स्वार्थ र सुरक्षा कमजोर हुँदै जाने देखिन्छ  र राष्ट्रपतिले चित्रण गरेजस्तै नेपालको पनि अफगानिस्तानको जस्तै अभिशप्त नियति हुनसक्छ  
	नेपाल यति जोखिमपूर्ण विन्दुमा पुगेको छ कि संवाद र सहमति गरी जारी संकटबाट निकास दिनुपर्ने दायित्व छ  तर यस्तो राष्ट्रिय दायित्वप्रति दलहरु किञ्चित संवेदनशील भएको देखिंदैन  माओवादी र मधेसी दलमा सत्ताको अहंकार देखिन्छ भने कांग्रेस र एमालेमा सत्ताको कुण्ठाले ग्रसित छन्  विद्यमान संकट सिर्जना हुनुमा जातीयताको नारा लगाएर पनि टिक्ने र  वर्ष सत्ता नछोड्ने माओवादी अहंकार जति जिम्मेवार छ संकटलाई निकास दिने भरपर्दो विकल्प दिन नसक्ने तर केवल प्रधानमन्त्रीले सत्ता छाड्नुपर्ने रागमात्रै अलाप्ने कांग्रेसएमालेको दृष्टिकोणविहीन प्रवृत्ति पनि उत्तिकै दोषी छ  संविधान जारी नभई जेठ  संविधानसभाको स्वतः अवशान तथा सरकार कामचलाउ भएपछि सहमतिको सरकार बनाएर निर्वाचनमा जानु कम जोखिमपूर्ण विकल्प थियो   
	तर सत्ता अहंकार र कुण्ठाको सोही प्रवृत्तिको कारणले भएन  दल विशेषगरी नेतृत्व वर्गको यस्तो सत्तामुखी प्रवृत्ति कायम रहेसम्म यदि अर्को संविधानसभाको निर्वाचन भयो भने पनि संविधान नबन्न सक्छ  संविधानसभामार्फत संघीय लोकतान्त्रिक गणतन्त्रात्मक संविधान बनाउने सर्वोत्कृष्ट लोकतान्त्रिक विधि र प्रक्रिया प्रमुख दल र शीर्ष नेतृत्वको कारणले असफल भयो  त्यसैले असफल भइसकेको नेतृत्वले नैतिकताको आधारमा अविलम्ब अवकाश लिई सिद्धान्तनिष्ठ वैचारिक र स्वच्छ छवि भएको पंक्तिलाई नेतृत्व हस्तान्तरण गर्नुपर्छ  यदि विद्यमान प्रक्रिया असफल भयो भने देश कल्पनातीत जातीय तथा क्षेत्रीय द्वन्द्वमा  
	फस्न सक्छ  यदि जातीय तथा क्षेत्रीय द्वन्द्व चर्किएको अवस्थामा राष्ट्रिय एकता र शान्तिको नाममा अर्को अधिनायकवादी तथा तानाशाही व्यवस्था लादिन सक्छ  त्यसैले केही नेताको असफलतालाई नै देश र जारी प्रक्रियाको असफलता नबनाऔं र सम्भावित दुर्घटनाबाट देशलाई बचाऔं   
	लेखक बेलायतको बर्मिङघम विश्वविद्यालयका रिसर्च फेलो हुन्  
	 
	
"
