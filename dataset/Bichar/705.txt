महाधिवेशनको मझधारमा एमाओवादीअसली र वास्तविक अर्थमा नयाँ ढंगको पार्टी निर्माण गर्ने हो भने कथित विचार "
	हामी  वर्षदेखि थाती रहेको महाधिवेशनलाई आफ्नो जीवनमरणको सवालसँग जोडेर त्यसको तयारीमा जुटेका छौं  हामी अर्थात् नेपाली सर्वहारा वर्गका लागि हाम्रो पार्टी जीवन हो हतियार हो राम्रो भएमा मुक्तिको स्वणिर्म बिहान हो भने नराम्रो भएमा वा बिगि्रएमा दुर्भाग्यपूर्ण चिहान पनि हो  यसलाई चिहान होइन आलोकमय बिहानमा बदल्नका लागि हामी भोकतिर्खा थकाइनिद्रा नभनी लागिपरेका छौं  देश र दुनियाँले अझ भनौं विश्वले नै आँखा तिखारेर हेरिरहेको छ हाम्रो आसन्न महाधिवेशनलाई   
	के हामी कतिपयले भनेझैं दक्षिणपन्थी संशोधनवादी र सुधारवादी हौं त  के हामी धोकेबाज र गद्दार नै हौं त  अनि राष्ट्रघाती पनि  इतिहासको जल्दोबल्दो कठघरामा उभिएर हामीले जवाफ दिनैपर्ने भएको छ  यतिखेर एमाओवादी नेपाली क्रान्तिको मझधारमा छ  विगत  वर्ष सयौं वर्षदेखि मस्तसँग सुतेको जनता र सर्वहारा वर्गरुपी कुम्भकर्णलाई ब्युँझाउनमा व्यतित भएका हुन्  संसार बदल्ने र इतिहास उल्टाउने त्यो महासमरको यात्रा हामीले हाँकेका थियौं  जसले देश र दुनियाँलाई झकझकाएको थियो   
	एमाओवादीले नेपाली क्रान्तिका केही कार्यभार पूरा गरिसकेको छ  केही बाँकी छन्  पूरा गरेका अभिभाराहरूको संस्थागत जगेर्ना गर्दै बाँकी कार्यभार पूरा गर्ने ध्याउन्नमा एमाओवादी लागिपरेको छ  एघारबाह्र हजार नेपाल आमाका छोराछोरीको प्राण आहुतीबाट पूरा गरिएका कार्यभारहरूमा अढाई सय वर्ष पुरानो र निरङ्कुश राजतन्त्रको अन्त्य र संघीय लोकतान्त्रिक गणतन्त्रको स्थापना नै प्रमुख हो  राज्यको अग्रगामी पुनर्संरचनासहितको संघीय शासन प्रणाली धर्मनिरपेक्षता र उत्पीडित वर्ग जाति क्षेत्र लिङ्ग र समुदायको राजनीतिक प्रतिनिधित्वमा समानुपातिक समावेशी गराउन सफल भएका छौं  आसन्न महाधिवेशनमा उसले राजनीतिक कार्यदिशा रणनीति र कार्यनीति प्रधान अन्तरविरोधको प्रश्न नेतृत्वको प्रश्न तथा नेपाली क्रान्तिको चरित्र र विशेषतालाई मूर्तिकरण गर्नेछ  
	राजनीतिक कार्यदिशा सीमित संकीर्ण र अधिभूतवादी वा मनोगत बनाएर नेपाली क्रान्ति कुनै पनि हालतमा पूरा हुनसक्तैन  कुनै देशको नक्कल गरेर पनि पूरा हुनसक्तैन  क्रान्ति आफ्नै देशको विशिष्टता मौलिकता विशेषता र सिर्जनशीलतामा पूरा हुने गर्छ  क्रान्तिका चर्काचर्का भाषण गरेर जडसूत्र रटेर उपदेश दिएर गाली गरेर जबर्जस्त लादेर र पुनरावृत्त भएर क्रान्ति हुने होइन  क्रान्ति एउटा अनिवार्य र ऐतिहासिक परिघटनाको रुपमा सम्पन्न हुन्छ  यो कसैले हतार गर्दैमा छिटो र कसैले रोक्दैमा ढिलो हुने होइन  यसको आफ्नौ नियम गति र प्रकृति हुन्छ  
	एमाओवादीका लागि आसन्न महाधिवेशन एउटा आरन हो  जहाँ बिग्रेका भत्केका भाँच्चिएका दोबि्रएका भुत्ते भएका र काम नलाग्ने भएका एमाओवादी नेताकार्यकर्ताहरूलाई झोंस्ने अनि आरनबाट झिकेर पिट्ने काम गरिनेछ  त्यतिखेर केही कुँडाकर्कट वा किटौरो जानेछ  पाइन हाल्दा पाइन खायो र धार आयो भनेमात्र वास्तविक एमाओवादी पार्टी बन्नेछ  नत्र केही र कतिपयका लागि महाधिवेशन अफाप र काल पनि हुनसक्छ  तसर्थ त्यो महाधिवेशनरुपी आरनमा हाल्ने पोल्ने झिक्ने पिट्ने पाइन हाल्ने र धार लाउने सबै काम नीति विधि सिद्धान्त सीप र पद्धतिमा हुनेछ  त्यो नियम र पद्धति नाघेमा हामी सिद्धिन पनि सक्छौं  यस मानेमा आसन्न महाधिवेशन हाम्रालागि अग्निपरीक्षा हो  
	नेपाली क्रान्तिका लागि आसन्न महाधिवेशन एउटा महत्वपूर्ण घुम्ती र क्षण पनि हुनेछ  किनकि कतिपयले भनेझैं एमाओवादीबाट क्रान्ति पूरा हुन्न यी दक्षिणपन्थी संशोधनवादी र सुधारवादी हुन्  तर भन्नेले जे भने पनि धु्रवसत्य कुरा के हो भने जानेमानेको धेरै पटक हिंडेको र चाखेको बाटो र तरिकाले कहीं पनि क्रान्ति पूरा भएका छैनन्  नेपालमा पनि असम्भव छ  होला कतिपय सवालमा अलिक दक्षिण र सुधारको बाटोबाट पनि क्रान्ति हिंड्छ  कहिलेकाहीं अलिक बायाँबाट पनि जान्छ  कुनै बेला थोरै मझधारमा रहेजस्तो पनि देखिन सक्छ  क्रान्तिका बाटा र तरिकाहरू दायाँबायाँ अघिपछि तलमाथि सचेतन र स्वःस्फुर्त सबै हुन्छन्  मुख्य सवाल गन्तव्यमा पुग्ने हो  सही गन्तव्यमा पुग्न सतही र जडसूत्रीय भएर हुँदैन  द्वन्द्वात्मक तथा ऐतिहासिक भौतिकवादी बाटो र तरिकाभन्दा अर्को बाटोबाट असम्भव छ  आधा जोतेको र आधा बाँझो रहेको नेपाली क्रान्तिको धर्तीलाई पूरै खनजोत गरेर गुल्जार बनाउने काममा एमाओवादीको आसन्न महाधिवेशनको ठूलो भूमिका रहनेछ  
	दक्षिणपन्थी संशोधनवाद र सुधारवादका विरुद्ध तथा जडसूत्रीय संशोधनवाद र वाम विसर्जनवादका विरुद्ध लड्ने एउटा सबल पार्टीका रुपमा आसन्न महाधिवेशनलाई एमाओवादीले लिएको छ  देशी तथा विदेशी प्रतिक्रियावाद अर्थात् बचेखुचेको सामन्तवाद विस्तारवाद र साम्राज्यवादका विरुद्ध हरमोर्चामा लड्ने गतिलो वैचारिक राजनीतिक संगठनात्मक आर्थिक सांस्कृतिक तथा सैन्य हतियार तयार पार्ने आरनको रुपमा आगामी महाधिवेशनलाई लिनु जरुरी छ  
	पार्टीभित्र गुट गुटभित्र उपगुट उपगुटभित्र व्यक्तिव्यक्तिका ससाना बग्रेल्ती झुन्ड अहिलेको राजनीतिक पार्टीहरूको जिउँदो यथार्थ हो  यसबाट एमाओवादी पनि अछुतो छैन  पार्टी केन्द्रीय समितिको सातौं विस्तारित बैठकमा नेताहरूबाट गुट उपगुटको अन्त्य गर्ने र वास्तविक कम्युनिष्ट पार्टी बनाउने भनेर उद्घोष त गरियो तर अझै पनि गुट उपगुट र झुन्डहरू जिउँदै छन्  असली र वास्तविक अर्थमा नयाँ ढंगको पार्टी निर्माण गर्ने हो भने कथित विचार समूहका नाममा गुटबन्दी रोकिनुपर्छ  आआफ्ना स्कुलिङका स्पिरिट र स्पिडहरू तोड्नुपर्छ  आआफ्ना निजी सम्पर्क समन्वय सूत्र र सम्बन्धहरू सब भत्काउनुपर्छ  नेताका खासखास कार्यकर्ता र झुन्डहरू कार्यकर्ता र झुन्डका खास नेताहरूको कथित मान्यता मूल्य र संस्कारलाई तोड्नुपर्छ  जे बोल्ने त्यही गर्ने जे गर्ने त्यही बोल्ने शैली संस्कृति र प्रवृत्तिको विकास गर्नुपर्छ  एउटा बोल्ने तर गर्ने अर्कै एउटा गर्ने अनि बोल्ने अर्कै यो माओवाद होइन  यो त खाओवाद दाओवाद र ठाओवाद हो  ठाउँ हेरी दाउ हेरी दुनियाँदारी गरेर खाने हसुर्ने वाद वा सिद्धान्त हो  
	हामी पार्टीलाई एउटा आस्था निष्ठा मूल्य मान्यता आदर्श र व्यवहार कुशल सर्वहारा वर्गीय अग्रदस्ता बनाउन चाहन्छौं  भलै हामीलेे जुनसुकै र जतिसुकै चर्को मूल्य चुकाउन किन नपरोस्  हामीले आसन्न महाधिवेशनलाई जति व्यवस्थित र सशक्त बनाएर सम्पन्न गर्छौं त्यति नै हाम्रो पार्टी एउटा क्रान्तिकारी अब्बल अग्रदस्ताको रुपमा रुपान्तरित हुनेछ  अनिमात्र नेपाली नयाँ जनवादी क्रान्ति नयाँ ढंगले सम्पन्न हुनेछ   
	लेखक एमाओवादी नेता हुन्   
	 
	 
	 
	
"
