संविधानमा लेनदेनका विषयएमाले अध्यक्ष झलनाथ खनालले नववर्षको उपलक्ष्यमा आयोजित "
	एमाले अध्यक्ष झलनाथ खनालले नववर्षको उपलक्ष्यमा आयोजित पत्रकार भेटघाट कार्यक्रममा भनेजस्तै संविधान निर्माणमा अब बहस होइन लेनदेनको बेला आएको छ  तर लोकतान्त्रिक संविधानका आधारभूत विषयमा भने लेनदेन सम्भव छैन  सम्भवतः शान्ति प्रक्रिया निष्कर्षोन्मुख भएको अनुभूतिमा खनालले त्यसो भनेको हुनसक्छ  संविधान निर्माणको चारवर्षे औपचारिकअनौपचारिक बहसमा सिंगो मुलुक होमिएको थियो  यो चारवर्षे अवधिमा धेरै विषय प्ारिपक्व भएका छन्  संविधानसभाको कार्यकाल थपिनु हँुदैन भन्ने मान्यता राख्दाराख्दै पनि यो अवधिमा विषयवस्तुले पाएको परिपक्वता र माओवादीमा आएको लोकतान्त्रिक रूपान्तरणलाई हेर्दा थपिएको अवधिलाई सकारात्मक ढंगले लिन पनि सकिन्छ   
	कल्पना गरांै आजभन्दा दुई वर्षअघि संविधान जारी भएको थियो भने त्यो कस्तो आउँथ्यो होला  आजभन्दा दुई वर्ष अघिका माओवादीमधेसवादीका मागनारा र दबाब कस्ता थिए आज तिनै दल तिनै नेता कहाँ आइपुगेका छन्  यो अवधिमा आखिर लोकतान्त्रिक मूल्यमान्यता स्वीकार नगरी कुनै पनि शक्ति अघि बढ्न सक्दैन भन्ने भनाइ नै पुष्टि भएको छ  माओवादी अध्यक्ष प्रचण्डले सार्वजनिक रूपमा भनेजस्तै पालुङटार बैठकपछि सचेततापूर्वक सत्ताकब्जाको नीति अघि बढाउन खोज्दा पनि उनी असफल हुनुभएकै हो  अर्थात् उनलाई पनि लोकतान्त्रिक मूल्यमान्यतालाई तिलाञ्जली दिएर अघि बढ्ने हिम्मत अब हराएको छ  तसर्थ विषयवस्तुमा आएको परिपक्वता र माओवादीमा आएको लोकतान्त्रिक रूपान्तरणलाई संविधान निर्माणमा भएको ढिलाइको सकारात्मक पक्षको रूपमा ग्रहण गरिनुपर्छ  तर यसको अर्थ जति ढिला गर्यो त्यति राम्रो संविधान भन्न खोजिएको पटक्कै होइन  अब हरहालतमा संविधानसभाको कार्यकाल थप हुनसक्दैन र थपिनु हुँदैन पनि  अब बलपूर्वक थपियो भने त्यसले वैधता प्राप्त गर्न सक्दैन  म्याद थपिएमा मुलुक प्रतिगमनको चपेटामा पर्न सक्छ  त्यसो हुँदा जतिसुकै मन नपरे पनि सर्वोच्च अदालतको फैसलाको पालना गर्नु अनिवार्य छ  
	लोकतान्त्रिक चरित्रका विषयवस्तु बाहेकमा लेनदेन गरेरै भए पनि जेठ चौधभित्रै संविधान जारी गर्नैपर्छ  भावी संविधानका विवादित विषय भनिएका सबै विषयमा लेनदेन गर्न सकिने प्रशस्त ठाउँहरू छन्  शासकीय स्वरूपमा प्रधानमन्त्री र राष्ट्रपति दुवै रहनेमा सबै दलको साझा सहमति छ  मुख्य कार्यकारी अधिकार प्रधानमन्त्रीमा रहनेमा पनि माओवादी सहमत भइसकेको छ  मात्रै राष्ट्रपतिको निर्वाचन प्रत्यक्ष कि अप्रत्यक्ष भन्नेमा विवाद देखिएको छ  प्रधानमन्त्रीमा मुख्य कार्यकारी अधिकार रहने कुरामा माओवादी सहमत भएको अवस्थामा अब राष्ट्रपतिको निर्वाचन प्रत्यक्ष रूपमा हुनसक्दैन  किनकि प्रत्यक्ष निर्वाचित राष्ट्रपतिलाई कार्यकारिणी अधिकार दिइन् अनिवार्य हुन्छ  राष्ट्रपतिको निर्वाचन स्थानीय निकायका प्रमुख र उपप्रमुखसहित प्रादेशिक संसद र केन्द्रीय संसदका सदस्यहरू रहेको बृहत निर्वाचक मण्डलबाट गरिने व्यवस्था गरियो भने त्यो सबै दलको मध्यमार्ग र बृहत संख्याबाट निर्वाचित राष्ट्रप्रमुख रहने व्यवस्थाले राष्ट्रप्रमुखप्रति जनताको अपनत्व पनि हुनसक्छ यसर्थ यो विधि उपयुक्त हुन्छ  यदि यसमा पनि सहमति भएन भने मध्यमार्गी मार्गको रूपमा केही वर्षको परीक्षणको लागि भए पनि जनताबाट प्रत्यक्ष निर्वाचित प्रधानमन्त्रीको लागि पनि सबै दलहरू खुल्ला रहनुपर्छ  
	दोस्रो न्यायपालिकाको भावी स्वरूपबारे अधिकांश विषय मिलिसकेको छ  मिल्न बाँकी विषयमध्ये संवैधानिक अदालत न्यायाधीशको पुनर्नियुक्ति र प्रधानन्यायाधीश हुन चाहिने न्यूनतम सेवा अवधिजस्ता विषयलाई मिलाउन नसकिने विषय होइनन्  संवैधानिक अदालतले हेर्ने विषयसहितको अलग्गै नियुक्ति प्रक्रिया भएको र प्रधानन्यायाधीश र एकजना सर्वोच्च अदालतको अर्को न्यायाधीशसहित जम्मा पाँच जनाको संवैधानिक इजलास रहने व्यवस्था गर्दै संवैधानिक अदालतको सट्टा संवैधानिक इजलास राख्न सकिन्छ  संवैधानिक इजलासको यो व्यवस्थाले व्यक्तिपिच्छेको सर्वोच्च अदालत र कानुनको व्याख्यामा देखिएको हालको लाजलाग्दो विविधताको अन्त्य भई न्यायपालिकाप्रतिको जनआस्थामा पनि अभिवृद्धि हुनेछ  त्यसैगरी संविधान जारी भएपछि तीन महिनाभित्र सबै न्यायाधीश र संवैधानिक अंगका पदाधिकारीको नियुक्ति गरिने व्यवस्था राख्दा त्यो अलोकतान्त्रिक हुने वा स्वतन्त्र न्यायपालिकाको मूल्य र मान्यता विपरीत हुने भन्ने तर्कका पछाडि कुनै आधार कारण छैन  यसर्थ पुनःनियुक्तिको विषयलाई यो रूपमा टुंग्याउनु उपयुक्त हुन्छ  त्यसैगरी प्रधानन्यायाधीश हुन चाहिने न्यूनत सेवा अवधिमा हाल संविधानसभाको न्यायप्रणाली समितिले न्यूनतम सेवा अवधि दुई वर्ष हुनुपर्ने प्रस्ताव गरेकामा न्यायिक नेतृत्वबाट यसको चर्को विरोध भएको छ  यस्तो व्यवस्था कुनै व्यक्ति विशेषका रूपमा लक्षित गरिनु राम्रो हुँदैन पनि  तर दुई वर्ष न्यूनतम सेवा अवधि पनि नहुने व्यक्तिले न्यायपालिकाको सुधार र न्याय प्रशासनमा खास योगदान दिन सक्दैन भनेर यो व्यवस्था प्रस्ताव गरिएको होला  यसलाई व्यक्तिको व्यत्तित्व विकासको अवसरभन्दा पनि राष्ट्रप्रतिको उसको योगदानको रूपमा लिनु उपयुक्त हुन्छ  प्रस्तावित यो व्यवस्थाले न्यायाधीश हुनु भनेकै प्रधानन्यायाधीश हुनु हो भन्ने मान्यता र हालको अस्वस्थ्य प्रतिस्पर्धाको अन्त्य गरिदिन्छ  अर्कातिर जो त्यो मान्यता राख्छ ऊ न्यायाधीशको जागिर खान नै जाँदैन  
	यसर्थ यो व्यवस्थाका सकारात्मक पक्ष छन् तर यो नयाँ व्यवस्थामा जाँदा यो संविधान जारी हुँदाका बखत कायम सर्वोच्च अदालतका न्यायाधीशको हकमा यो व्यवस्था लागु नहुने संवैधानिक व्यवस्था गर्नु उपयुक्त हुन्छ र न्यूनतम सेवा अवधि दुई वर्षको सट्टा एक वर्ष गर्दा पनि हुन्छ  जसले यो व्यवस्था व्यक्ति केन्दि्रत होइन प्रणाली केन्दि्रत हो भन्ने मान्यता स्थापित गर्नेछ र हालका न्यायाधीशहरूलाई प्रतिकूल असर पर्ने छैन  यो विषय पनि मध्यमार्गी रूपमा टुंग्याउन सकिन्छ  अर्कातिर निर्वाचन प्रणाली पनि क्षतिपूर्तिसहितको समानुपातिक पद्धति राख्ने र न्यूनतम थ्रेस होल्ड कम्तिमा दुई प्रतिशत राख्ने हो भने यसले बहुलवाद समावेशी सिद्धान्त र लोकतान्त्रिक विधि प्रक्रिया सवैको प्रतिनिधित्व गर्छ  
	सबभन्दा कठिन राज्यको पुनर्संरचना विषयमा भने अलि बढी बहसको खाँचो छ  तर यसमा पनि पुर्नै नसकिने विवादका खाडल छैनन्  संघीय लोकतान्त्रिक चरित्रको संविधान जारी गर्नेमा सबै दल सहमत छन्  त्यस्तो संविधानमा संघीय प्रदेशहरूको अधिकारको सूची रहने र ती अधिकारहरूले नै संघीय व्यवस्थाको पूर्ण प्रत्याभूति गर्ने हुनाले त्यस्ता अधिकारको घोषणा नयाँ संविधानको अनुसूचीमा अनिवार्य रूपमा राखिनुपर्छ  यस्तो अधिकारको घोषणाले संघीय व्यवस्थाबाट कुनै हालतमा पनि मुलुक पछि हट्न नसक्ने ग्यारेन्टी गर्छ  यसरी अधिकारको सूचीसहितको संविधान जारी गरियो भने संघीय व्यवस्थालाई उधारोमा राखेको भन्ने आधार रहँदैन  तर यसका केही प्राविधिक विषयहरू जस्तो नामांकन सीमांकन र संख्या भने यो अवधिमा टुंगो नलाग्न सक्छन्  यदि यी विषयमात्र टुंगो लागेनन् या यसको कारणले मात्र संविधान जारी गर्ने काम थाती राखियो भने प्राप्त उपलब्धि पनि गुम्ने खतरा रहन्छ  मुलुक नयाँ निर्वाचन जनमत संग्रह वा अराजकतातिर जानसक्ने भएकाले निश्चित अवधिभित्र टुंगो लगाउने र यो संविधान जारी भएपछि बाँकी रहने संसदले त्यसलाई अन्तिम रूपा दिने सहमतिसाथ संविधान जारी गर्न सकिन्छ  
	संघीय लोकतान्त्रिक गणतन्त्रको पूर्ण संविधान जारी गर्ने प्रशस्त आधार र संभावनाहरू छन्  अब बहस होइन लेनदेनकै चरणमा हामी प्रवेश गरेका छौं  सबै दल र मुख्य दलका मुख्य नेता र सभामुखसहितको कम्तिमा दुईहप्ते बन्दसेसन संचालन गर्ने रुलिङ सभामुखले तत्कालै गरेर बैसाख  भित्रमा पहिलो मस्यौदा सार्वजनिक गर्ने र प्रन्ध दिन जनताको राय संकलन गर्ने अनि बाँकी दुई हप्तामा विधेयक पास गर्ने यो स्तम्भकारले विगत दुई वर्षदेखि उठाएको दु्रतमार्ग विधिमा सहमति जनाएर तदनुकूलको संविधान संशोधन गरी संविधान जारी गर्नैपर्छ  कथंकदाचित कुनै महत्वपूर्ण विषय छुट्यो वा कुनै बाधा उत्पन्न भयो भने संविधान जारी भएपछि रहने संसदले त्यसलाई संशोधनको माध्यमबाट टुँगो लगाउन सक्ने भएकाले आत्तिनुपर्ने अवस्था छैन  
	 
	 
	 
	 
	 
	 
"
