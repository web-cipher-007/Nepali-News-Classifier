 प्रभावशाली को प्रभावबाट मुक्त कांग्रेसएक आपसमा जति नै बेमेल भए पनि सबै प्रभावशाली हौं भन्नेमा चाहीँ उहाँहरुमा अचम्मको मतैक्यता छ "
	संविधानसभा विघटन भएको करिब साढे तीन महिनाको रस्साकस्सी पश्चात मुख्य दलका शीर्ष नेताहरूबीच ताजा जनादेशमा जाने मोटामोटी समझदारी बनेको छ  यस बीचमा नयाँ निर्वाचनमा नगइकन अन्य उपायबाट निकास खोज्न भनेर गरिएका प्रयत्नहरू तुहिन आवश्यक र अवश्यम्भावी पनि थियो  जब जनप्रतिनिधिसंग केवल प्रश्नमात्र बाँकी रहन्छ उत्तर खोज्न जनतामै जानुपर्ने लोकतन्त्रको सर्वमान्य मान्यता नै हो  त्यसका लागि संविधानको कुनै धाराले रोक्न र छेक्न सक्दैन  त्यसैले जे समझदारी भयो ठिकै भयो  निर्वाचनको समझदारीलाई कार्यान्वयनको चरणमा पुर्याउन केही जटिलताहरू भने छन्  चार दलका सीमित नेताहरूको बीचमा मात्र हुने छलफलको दायरालाई फराकिलो बनाएर वैद्यको माओवादी उपेन्द्र यादवको मोर्चा लगायत अन्य राजनीतिक शक्तिलाई समेत सहभागी गराउन सक्दा नै समझदारीको कार्यान्वयन सम्भव हुनसक्छ  यस्तो भएमा मात्र आगामी निर्वाचन संविधानसभा वा संसद केका लागि गर्ने निर्वाचन कसले घोषणा गर्ने कहिले गर्ने कति संख्याका निम्ति गर्ने भन्ने लगायतका कानुनी एवं संवैधानिक जटिलताहरू चिर्दै साझा धारणा बनाउन सकिन्छ  यस पछाडि पनि सबैभन्दा पेचिलो बन्ने प्रश्न भने निर्वाचन सरकारको नेतृत्व कसले गर्ने भन्ने नै रहनेछ  
	प्रभावशाली हरूले अल्मलाएको कांग्रेस 
	संविधानसभाको विघटनपश्चात सरकारको नेतृत्व जोसंग भए पनि स्वाभाविक रुपमा मुलुकको राजनीति भने कांगंेसकै नेतृत्वमा हुनुपर्ने हो  आम अपेक्षा पनि त्यही नै थियो  तर विडम्बना यस्तो हुनसकेन  जेठ  पछाडिको यो  दिनको अवधिमा सञ्चारका विभिन्न माध्यमहरुबाट व्यक्त विचार वा देशका विभिन्न भागमा पुग्दा जनताबाट व्यक्त धारणा बुझ्दा होस् कांग्रेसको बारेमा एकैनासको आलोचना चिन्ता र अपेक्षाहरू पाइन्छ  यो अवधिमा कांग्रेसको बारेमा प्रकाशित केही लेखको शीर्षक थिए मक्किइँदै गरेको कांग्रेस विलाउँदै गरेको कांग्रेस अलमलमा कांग्रेस  यसको मर्ममा जाने हो भने त्यहाँ कुनै आग्रहको गन्ध भेटिंदैन बरु चिन्ता र निराशाको आवाज सुनिन्छ  उदारतापूर्वक सोच्ने हो भने सत्य यही हो कि यो अवधिमा कांग्रेसले कुनै निर्णय वा काम गरेका कारणले होइन गर्नुपर्ने कुनै पनि निर्णय गर्न नसकेको र गर्नुपर्ने कुनै पनि काम नगरेकोले नै यस्तो धारणा बन्न पुगेको हो  
	संविधानसभा विघटनको लगत्तै पार्टीको केन्द्रीय समितिमा हामी केही सदस्यहरूले नेपाली कांग्रेसले अब ताजा जनादेशबाट निकास खोज्ने निर्णय गर्दै एउटा स्पष्ट मार्गचित्र तय गरेर अगाडि बढ्नका लागि सभापतिले लिखित प्रस्ताव पेस गर्नुपर्ने माग गरेका थियौं  लामो अलमलपश्चात पार्टी पदाधिकारीको तर्फबाट एउटा प्रस्ताव प्रस्तुत पनि भयो  प्रस्तावमा छलफल भयो तर कुनै निर्णय नगरी स्थगित भएको बैठक अझै सुचारू हुनसकेको छैन  यद्यपि यस बीचमा हामी प्रत्येक दिन सञ्चारमाध्यमबाट कांग्रेसको निर्णय पढिरहेका छौं सुनिरहेका छौं  पार्टीको विधानले नै निर्दिष्ट गरेको महासमितिको बैठक बोलाउनुपर्ने हाम्रो मागको बेवास्ता त गरियो नै केन्द्रीय समितिको बैठकलाई समेत छलेर अँध्यारो कोठाबाट गरिने निर्णय कसरी पार्टीको निर्णय हुन्छ  संस्थागत भनेर कहिल्यै नथाक्ने पार्टी सभापति केन्द्रीय समितिको बैठक विना निष्कर्ष स्थगित गर्नुहुन्छ र आफ्नै निवासमा केही प्रभावशालीहरूलाई बोलाएर पार्टीको निर्णय गर्नुहुन्छ  आफूलाई चित्त नबुझ्दा विधानको फेरो समातिहाल्ने वरिष्ठ नेतालाई आफ्नो व्यक्तिगत हित सुरक्षति होला भन्ने आश रहेसम्म प्रभावशालीहरूको यस्ता जमघट वैधानिक नै लाग्छन्  प्रभावशालीहरू त सन्तुष्ट नहुने कुरै भएन  यहाँ स्मरणीय कुरो के छ भने कहिले महाराजगन्ज त कहिले बूढानीलकण्ठमा जम्मा भएर पार्टीको तर्फबाट निर्णय गर्ने प्रभावशाली नेताहरू तिनै हुन् जो  पश्चात निरन्तर प्रभावशाली नै रहँदै आएका छन्   मा प्राप्त बहुमत जोगाउन नसक्दा होस् संस्थापक नेताहरूले पार्टी नै छाड्नुपर्ने अवस्था आउँदा होस् आफैले सरकार चलाइरहँदा माओवादीको रहस्यमय उदय र विस्तार हुँदा होस् पार्टी विभाजन हुँदा संविधानसभाको निर्वाचनमा पार्टीले लज्जाजनक पराजय बेहोर्दा संविधानसभाले  वर्षमा परिणाम दिन नसक्दा वा संविधानसभाको विघटनपश्चात पार्टी अनिणिर्त हुँदा होस् यो प्रभावशालीको जमात सदैव प्रभावशाली नै रहँदै आएको छ  एकआपसमा जति नै बेमेल भए पनि सबै प्रभावशाली हौँ भन्नेमा चाहिं उहाँहरूमा अचम्मको मतैक्यता छ  तर यो कालखण्डमा उहाँहरूको प्रभावशालिता पार्टी र राष्ट्रका लागि कति हितकर भयो त्यसको लेखाजोखा अब भने गर्नैपर्छ   औ महाधिवेशनपश्चात  वर्षको हाम्रो अनुभवले देखाउँछ कि कांग्रेस पार्टी जोगाउने अब एउटै बाटो बाँकी छ प्रभावशालीको प्रभाव क्षेत्रमा खुम्चिएको पार्टीलाई त्यहाँबाट मुक्त गराउने र यथाशीघ्र सानेपाको खुला वातावरणमा फर्काउने  संविधानसभाको विघटनपश्चात माओवादीको बदनियत र भ्रमलाई चिर्दै अब नयाँ निर्वाचनबाट निकास निर्वाचनबाट कांग्रेसको बहुमत अनि कांग्रेसको नेतृत्वमा संघीय लोकतान्त्रिक गणतन्त्रको संविधान पनि र सुशासन पनि भन्ने स्पष्ट मार्गचित्रसहित जनतामा जानसकेको भए आज अर्कै माहोल बन्नसक्ने थियो  यस्तो निर्णय नगरी आफ्नो हितका निम्ति सिंगो पार्टीलाई नै अलमलमा राख्नेहरूलाई रोक्न नसक्ने हाम्रो निरीहपनको पनि ढाकछोप गरेर केही अर्थ छैन  त्यसैले अविलम्ब हामीले सार्थक हस्तक्षेप गर्नुपर्छ र नेपाललाई वर्तमान संकटबाट मुक्त गराउन सक्ने अवस्थामा नेपाली कांग्रेसलाई पुर्याउनुपर्छ  संविधानसभा विघटनपछि राजनीतिको नेतृत्व गर्ने अवसरबाट चुके पनि अब नचुक्ने हो भने केही विषयहरूमा प्रष्ट भएर आत्मविश्वाशका साथ नेपाली कांग्रेस अगाडि बढ्न सक्नुपर्छ  
	एकै पटकमा तीनै निकायको निर्वाचन  
	अल्वर्ट आइन्स्टाइनले भनेझैं एउटै कुरा पटकपटक गरेर फरक परिणामको अपेक्षा गर्नु भनेको पागलपन हो  संसदको पनि भूमिका निर्वाह गर्नेगरी संविधानसभाको निर्वाचन गर्ने र त्यसले पहिलो वर्षमा संविधान निर्माण गरी बाँकी  वर्षमा संसदको काम गर्ने भनेको  जेठ  देखि  जेठ  को रिप्ले नै हो  संविधान निर्माण गर्ने धेरै बाटाहरूमध्ये हामीले संविधानसभाको सर्वाधिक जटिल बाटो रोजिसकेपछि नयाँ संविधानसभाको गठन अगाडि अन्तरिम संविधान र अघिल्लो संविधानसभाको अनुभवका आधारमा नयाँ संविधानको आधारभूत सिद्धान्तमा समझदारी गर्नैपर्छ  तर त्यो सिद्धान्तको जगमा टेकेर नयाँ संविधान बनाउने सार्वभौम अधिकार भने संविधानसभासँग नै सुरक्षति रहन्छ  यसका निम्ति निर्वाचित संविधानसभालाई संविधान निर्माणको मात्र काम गर्ने निश्चित अवधि तोकिनुपर्छ  हालको  निर्वाचन क्षेत्रबाट प्रत्यक्ष निर्वाचनबाट नै अहिलेको संविधानसभाभन्दा बढी समावेशी गराउनेगरी नयाँ सभा गठन गर्न सकिन्छ  
	यदि कुनै आग्रह नराखी भन्ने हो भने  को आन्दोलनपश्चात शासनको क्षेत्रमा थोरै राम्रा र अति धेरै नराम्रा कामहरू भएका छन्  यसको कारण थुप्रै होलान्  तर मुख्य कारण भनेको नयाँ संविधान नबन्दासम्मको संक्रमणकालका नाममा भएका गलत निर्णयहरू नै हुन्  यो अवधिमा हामीलाई राम्रो काम गर्न र सुशासन कायम गर्न नयाँ संविधान नहुनाले रोक्यो तर नराम्रो काम गर्न कुशासन चलाउन भने केहीले रोकेन  अब नेपालले संविधान निर्माणको नाममा अर्को  वर्ष कुशासन थेग्न सक्दैन  त्यसैले संविधानसभासंगै  वर्षको पूरा अवधि काम गर्नेगरी संसदको छुट्टै निर्वाचन गर्नुपर्छ  संविधानसभाले संविधान निर्माण गर्छ संसदले अन्य नियमित कामहरू गर्छ  सहमतिको सरकारका नाममा मुलुकलाई बन्धक बनाउने होइन बहुमत प्राप्त गर्नेले सत्ता चलाउने र बहुमत पुर्याउन नसक्नेले प्रतिपक्षको भूमिका निर्वाह गर्नुपर्छ  
	स्थानीय निर्वाचन नभएको  वर्ष भइसक्यो  नयाँ संविधान बनेर स्थानीय निकायको नयाँ सिमाङ्कन गरेर निर्वाचन गर्न कम्तीमा अर्को  वर्ष लाग्छ  त्यसले मुलुकको लोकतान्त्रीकरण र विकासको गतिलाई अझ दशकौ पछाडि धकेल्नेछ  अतः  वर्षका लागि काम गर्न अहिलेकै संरचनामा स्थानीय निकायको निर्वाचन गर्नुपर्छ  
	यो प्रस्ताव झट्ट सुन्दा जटिल र अव्यावहारिक लाग्न सक्छ तर काम पुरानै गरेर नयाँ परिणाम खोजेर पाइँदैन  नियमित निर्वाचन नहुँदा नेपालको लोकतन्त्र कमजोर र विकृत त भएको छ नै मुलुकको विकासको यात्रासमेत अवरुद्ध भएको छ  एकै पटकमा एउटै खर्चमा तीनवटै निकायको निर्वाचन गर्न सकिन्छ  इच्छाशक्ति हुने हो भने यसरी निर्वाचित हुने संसद र संविधानसभालाई पहिलेभन्दा अझै समावेशी बनाउन पनि सकिन्छ र पहिलाको भन्दा निकै कम खर्चमा सञ्चालन पनि गर्न सकिन्छ  यसरी एकै दिनमा तीन निकायको निर्वाचन गर्ने प्रस्ताव अगाडि सारेर निर्वाचन केका लागि भन्ने अलमलबाट नेपाली कांग्रेसले परिस्थितिलाई बाहिर निकाल्न सक्छ  
	न्युनतम सर्त स्वतन्त्र निष्पक्ष र भयरहित निर्वाचन  
	राष्ट्रघाती र जनविरोधी निर्णयको चाङमा उभिएको भट्टराई नेतृत्वको यो गठबन्धनले जति दिन सरकार चलाउँछ नेपाल र नेपालीलाई नै थप क्षति पुग्ने हो  अतः यसको विकल्पको खोजी हाम्रो निर्विकल्प बाटो बनेको छ  नयाँ निर्वाचनमा जाने पछिल्लो राजनीतिक समझदारीले सरकार बदल्नुपर्ने विषयलाई अझै अनिवार्य बनाएको छ  किनकि निर्वाचनको परिणामभन्दा महत्वपूर्ण कुरा हो स्वतन्त्र निष्पक्ष र भयमुक्त वातावरणमा निर्वाचन  हाम्रो न्युनतम सर्त पनि यही नै हो  आफ्नो राजनीतिक र नैतिक धरातल गुमाइसकेको सरकारले कुनै पनि हालतमा स्वतन्त्र निष्पक्ष र भयमुक्त निर्वाचन गराउन सक्दैन  अतः कांग्रेसको नेतृत्वमा चुनावी सरकारको दाबीको आधार अब हाम्रो पालो भएकोले जस्तो रुन्चे र मगन्ते तर्कमा आधारित होइन स्वतन्त्र निष्पक्ष र भयमुक्त निर्वाचन गराउन सक्ने अठोट र विगतको अनुभवमा आधारित हुनुपर्छ  हामीले प्रष्ट भन्न सक्नुपर्छ नेपाली कांग्रेसको प्रधानमन्त्री हाम्रो एजेन्डा होइन  राष्ट्रको निकासका लागि स्वतन्त्र निर्वाचन हाम्रो एजेन्डा हो  नेपाली कांग्रेसको नेतृत्वमा सबैलाई चित्त बुझ्नेगरी निर्वाचन गराउन सक्ने अठोट हाम्रो दाबीको आधार भए पनि निर्वाचन स्वतन्त्र निष्पक्ष र भयरहित हुने सर्तमा हामी सबै विकल्पमा सोच्न तयार छौ  यदि नेपाली कांग्रेसकै नेतृत्वमा चुनावी सरकार बन्ने अवस्था बन्छ भने किन नेकाको तर्फबाट सरकारको नेतृत्व भीमबहादुर तामाङले नगर्ने किन चित्रलेखा यादव वा विमलेन्द्र निधिले नगर्ने  शीर्ष नेताहरूको आफै प्रम बन्नुपर्ने लिंडेढिपी हेर्दा लाग्छ उहाँहरूमा आत्मविश्वास निखि्रसकेको छ  निर्वाचनमा नेपाली कांग्रेसलाई बहुमत दिलाउँदै त्यसपछि पार्टीको तर्फबाट सरकारको नेतृत्व गर्छु भन्ने आत्मविश्वास नै छैन  तर पार्टीले भने आत्मविश्वास राख्नैपर्छ र आजको दिनमा कांग्रेसको ध्येय स्वतन्त्र निष्पक्ष र भयरहित निर्वाचन नै हुनुपर्छ   
	नयाँ निर्वाचन गर्नका निम्ति बनेको समझदारी अहिल्यै पनि भङ्गशील प्रकृतिको छ  यो समझदारीलाई जोगाउँदै कार्यान्वयनको चरणमा पुर्याउने हो भने माथि चर्चा गरिएका बाहेक अन्य विषयहरूमा समेत प्रष्ट धारणा बनाउँदै निर्वाचनको माहोलमा सिंगो मुलुकलाई डोर्याउने जिम्मेवारी नेपाली कांग्रेसले उठाउनुपर्छ  कथित क्रान्तिकारीहरूले लगेर जाकेको दलदलबाट मुलुकलाई बाहिर निकाल्न कांग्रेसले के भूमिका निर्वाह गर्छ जनताको चासो यसैमा छ  
	निर्वाचनमा जान आत्मविश्वास चाहिन्छ  जब नेपाली कांग्रेस केही प्रभावशालीहरूले बनाएको चौघेरा तोडेर बाहिर निस्कन्छ गाउँगाउँमा जान्छ र आफ्नै पार्टीका साथीहरूसंग रायसुझाव माग्छ पार्टीभित्र आवाज उठाइरहनुभएका मधेसी महिला दलित जनजाति लगायतका साथीहरूसंग अर्थपूर्ण संवाद सुरु गर्छ पार्टी केही ठूलाहरूको लहडमा होइन आम कांग्रेसजनको सामूहिक विवेकको आधारमा चल्न थाल्छ  यो आत्मविश्वास आफै पलाउँछ  
	अन्त्यमा  
	संविधानसभाले नै संघीय लोकतान्त्रिक गणतन्त्रको संविधान लेख्ने प्रशस्त आधार र अवस्था हुँदाहुँदै षडयन्त्रपूर्वक त्यसलाई समाप्त गरियो  विघटन किन र कसले गर्यो पर्दाभित्र र बाहिरका पात्र र प्रवृत्तिहरू कसको भूमिका के थियो जसले जे तर्क गरे पनि सत्य के हो यसको अन्तिम निक्र्योल सार्वभौम जनताले नै गर्न पाउनुपर्छ जसका लागि निर्वाचन बाहेक अर्को कुनै विकल्प छैन  अतः भय र भ्रमबाट मुक्त भएर निर्वाचनमार्फत निर्णय गर्न पाउने जनताको अधिकारको प्रयोगलाई सुनिश्चित गराउनु नै यो घडीमा कांग्रेसको मूल जिम्मेवारी हो  प्रभावशलीको प्रभावबाट मुक्त कांग्रेसले पक्कै पनि यो जिम्मेवारी पूरा गर्नेछ   
	लेखक कांग्रेस युवा नेता हुन्  
	 
	 
	 
	 
	
"
