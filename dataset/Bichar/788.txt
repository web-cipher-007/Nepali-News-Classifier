पशुताको बलि चढाऊँ"नेपालीहरू दसैंलाई बडादसैं विजयादशमी आदि विभिन्न नामले सम्बोधन गर्छन् र ती सबैको आआफ्नै अर्थ र परिभाषा पनि छन्  ""
	नेपालीहरू दसैंलाई बडादसैं विजयादशमी आदि विभिन्न नामले सम्बोधन गर्छन् र ती सबैको आआफ्नै अर्थ र परिभाषा पनि छन्  दसैंमा अन्तरनिहित कतिपय विशेषताहरूको कारण यसको उपादेयता गुणवत्ता गुणग्राह्यता बढ्दै गएअनुरुप हिन्दुहरूको मात्रै नभएर सबै नेपालीहरूको सांस्कृतिक पर्वको रूपमा पनि यसले विकसित हुने अवसर पाएको सुखद् स्थिति पनि देखा पर्दैछ  यद्यपि यस पर्वका केही विकृतिहहरू घुसपैठ हुँदै नगएका होइनन्  त्यस्ता विकृत पक्षहरूलाई घटाउँदै र हटाउँदै जानसके यो सबै नेपालीको महान चाड बन्न सक्छ   
	हिन्दु धर्ममा आगम र निगम साधना पद्धति भएको तथा तन्त्र आगमको विषय भएकोमा कुनै दुईमत छैन  हिन्दु धर्मसंस्कृतिसँग जोडिएर समयानुसार परिस्कृत हुन नसक्दा अनेक विकृतिहहरू भित्रिएको सन्दर्भमा वर्णव्यवस्था जातजातिप्रथा छुवाछूत जस्ता अनेक अँध्यारा पाटो रहेको र विस्तारै ती सुधारोन्मुख देखिँदै गए पनि धर्मको नाममा चलेको पशुबलिलाई आगम अर्थात वामाचारको विषय भएकोले यसलाई यही रूपमा छोडिदिनुपर्छ भन्ने जस्ता कुराहहरू कहिलेकाही उठ्ने गरेको सुनिन्छ  अझ दसैं भन्नासाथ पशुबलि आउने र वत्सल्यकी प्रतिमूर्ति जगतजननी देवीको नाममा उनैका सन्तान स्वरुपका पशुपन्क्षीहरूलाई भोग दिने निर्दयी कार्यलाई मानौ धर्म नै यही हो भनेर गलत व्याख्या हुने गरेको छ  तर तन्त्रले यस विषयमा के भन्छ जान्नु आवश्यक छ  साधनाको गूढ रहस्य त्यहाँ अन्तरनिहित भएको कारणले पनि कतिपयले तन्त्रलाई राम्ररी नबुझेको वा गलत ढङ्गले बुझेका हुनसक्छन्  हुन त एकथरी मानिसहहरू आफूलाई तन्त्रको साधक र तन्त्रमा पहुँच छ भनी देखाउन तन्त्रको नाममा भ्रम फैलाउन पनि पछि परेका छैनन्  मानौ तन्त्रको नाम लिएपछि जे गरे पनि हुन्छ वा गर्न नहुने काम गरे पनि छुट पाइन्छ कि भन्ने जस्तो धारणा रहेको देख्न पाइन्छ  वास्तवमा त्यसो गर्न वा सम्झनु तन्त्रको र धर्मको अपहेलना गर्न हो  तन्त्र केवल शक्ति उपासनाको मात्र प्रधान अवलम्बन नभइकन सबै साधनाको आश्रयस्थल हो  यहाँ स्थुलतम साधना प्रणालीदेखि लिएर अति गुह्यतम मन्त्रशास्त्र र अति गुह्यतर योगसाधना विधिको सम्पूर्ण क्रियाकौशलहहरूको सविस्तार वर्णन पाइन्छ  तन्त्र अन्तर्गत दार्शनिक तत्व पनि कम सूक्ष्म छैन  यो प्रचलित दर्शनशास्त्रहरू जस्तो दुर्वोध्य र जटिल छैन तापनि सबैका लागि सहज र सरल पनि त्यति छैन  किनभने जसलाई तन्त्र र तन्त्र साधनाबारे त्यति ज्ञान छैन उसका लागि प्रारम्भमा गाह्रो महसुस हुनु स्वाभाविक पनि हो  
	तन्त्र साधनामात्रै होइन तन्त्र पनि सात्विक राजसिक र तामसिक गरी तीन किसिमका छन्  यसले मानिसको स्वभाव र गुणको प्रतिनिधित्व गर्छ भने हुन्छ  यसैलाई देवभाव दिव्यभाव र पशुभाव पनि भन्ने गरिन्छ  जसको जस्तो रुचि स्वभाव र गुण हुन्छ उसले आफूलाई मिल्दो किसिमको मार्गको अवलम्बन गर्छ भन्ने सम्भिन्छ तन्त्रमा  दैवी र असुर दुवै प्रवृत्तिको लागि स्थान छ तन्त्रमा  किनभने जगत्जननी माता सबैकी हुन्  तर हामीले समाज कस्तो भएको हेर्न चाहने  हिंसा क्रूरता निर्दयीताले लवालेस भएको वा शान्त सौम्य भद्र र शालीन  बलिको वास्तविक अर्थ अर्पण गर्न चढाउनु समर्पण गर्न या उत्सर्ग गर्न भन्ने हुन्छ  कोही भने बलि शब्द सुन्न पाएको छैन पशुबलिलाई नै सम्झेर यही नै सर्वत्तम धर्म भन्नेहरू पनि नभएका होइनन्  वस्तुतः बलि शब्दको हिजोआज अपव्याख्या हुँदैछ  
	आफ्नो आराध्य या इष्टदेवको पूजा प्रसङ्गमा बलि शब्दको प्रयोग बारम्बार हुन्छ  यसको कारण के हो भने उपासकले यदि उपासनाको अन्तमा पुजारीले पूजाको अन्तमा आफ्नो आराध्यदेवमा सबै थोकको बलि वा बलिदान दिएर इष्टदेवसँग आफ्नो भेदभाव मेटाएन उसैमा विलिन गराउन सकेन तन्मय भएर तद्रूप हुनसकेन भने ब्रह्मैव ब्रह्म भवति शिवो भूत्वा शिवं भजेत् भन्ने भाव आउने कुरै भएन दासोऽहमको दा नष्ट भएर सोऽहम रहेन भने पूजाको पूर्णता नै कहाँ हुनसक्छ र  यसैले बलिदान पूजाको प्रमुख अङ्ग हो  बलिदान भनेको समर्पण हो  बलिदान विना न जगत्माता न धर्तीमाता न नेपालमाता नै प्रफुल्ल हुन्छिन्  जुन देशमा जति धेरै राष्ट्रसेवकहरू राजनेताहरू राष्ट्रभक्तहरू बलिदानको लागि तम्तयार हुन्छन् त्यत्ति नै त्यो राष्ट्र हरेक दृष्टिले समुन्नतिको शिखरमा आसिन हुनपुग्छ  बलिदानको अर्थ कुनै पशुपन्क्षीलाई देवीदेवताको सामुन्ने बलि चढाउने वा देशको खातिर आफूलाई या अरुलाई ससाना लक्ष्यमा होम्ने वा जीउज्यान दिन तयार रहने भन्ने अर्थत मात्र लिन थाल्यौ भने गलत हुन्छ  यसको अर्थ पशुपन्क्षीको नभई पशुतालाई बलि दिनु हो  पशुता भनेको काम क्रोध लोभ मोह मद मात्सर्यजस्ता अवगुणहरू हुन्  स्वार्थलाई त्यागी निस्वार्थतापूर्वक राष्ट्रको सेवामा समर्पित हुने सिर्जनात्मकता रचनात्मकता श्रम सीप र पौरखको माध्यमद्वारा समाज र राष्ट्रको उन्नति र प्रगतिमा तथा राष्ट्रको अखण्डता सार्वभौमिताको रक्षार्थ सदा समर्पित हुनु नै वास्तविक बलिदानी हो  
	त्यस बाहेक पनि कतिको मनमा प्रश्न उठन सक्छ बलिदान भनेको के हो वा यो कस्तो हुनुपर्छ  बलिदान सामान्यतः चार किसिमको हुन्छ  आत्मबलिदान यसमा साधक जीवात्माभावबाट माथि उठेर परमात्मामा आफूलाई लीन गराउन उद्यत हुन्छ  यसप्रकारको बलिदानबाट अज्ञानतावश परमात्माभन्दा आफूलाई जसरी भिन्न देखिरहेको थियो त्यो एकै पटकको ज्ञानबाट जाग्रत हुन पुग्छ  अन्ततः साधक आफ्नो स्वरुपमा स्थित भएर ब्रह्मको साक्षात्कार गर्नसमेत पछि पर्दैन  दसैंको नवरात्रि यसैको द्योतक हो  तर यो अहिले विकृत बन्दै गइरहेको जोकोहीले अनुभव गरेको हुनुपर्छ  जबसम्म यो हुनसक्दैन तबसम्म दोस्रो प्रकारको बलि वा बलिदान गर्न उद्यत रहनुपर्छ त्यो हो  बोकारुपी काम राङोरुपी क्रोध भेडारुपी मोह आदिलाई बलिदान गर्न तयार हुनुपर्छ कि पशुपन्क्षीहरूको  महानिर्वाणतन्त्र नामको प्रसिद्ध तन्त्रग्रन्थमा भनिएको पनि छ  
	कामक्रोधौ पशुतुल्यौ बलिंदत्तनुवा जपं चरेत अर्थात काम क्रोध यी दुवै पशुहरू हुन् र ती अति विघ्नकारी छन्  तिनको अभावमा नै मानिसको आत्मिक कल्याण सम्भव छ  यसैले मानिसलाई पशु बनाउने त्यस्ता पशुतत्त्वहरूको बलिदान दिनुपर्छ  यत्ति पनि बलिदान गर्न सकिएन भने तेस्रो प्रकारको बलि  आफ्नो इन्दि्रयलाई पि्रय लाग्ने गरेको वस्तुलाई त्यागिदिनु उपयुक्त हुन्छ  प्रत्येक विशेष पूजाको अवसरमा आफूलाई जुन वस्तुमाथि बढी लोभ लालच छ त्यसैको सङ्कल्पपूर्व त्याग गरिदिनुपर्छ यही नै तेस्रो किसिमको बलिदान हो  मद्य मांस मिठाइ चुरोट बिँडी खैनी पान सुपारी लागूऔषधी आदि जेजति अवगुणजनित लत छन् काम क्रोध लोभ मोह अहंकार आदि जे छन् तिनलाई यसैगरी छोड्नसके आफ्ना कमीकमजोरीहरू तथा अवगुणहहरूबाट मुक्ति पाइन्छ   चारौं नम्बरमा परिसंख्या विधि पर्छ त्यो विधि भनेको जानाजान घटाउँदै लग्ने हटाउँदै जाने तौरतरिका हुन्  यो विधि हेर्दा धर्मले साथ दिएको जस्तो कसैलाई लाग्न सक्छ तर त्यो प्रवृत्तिका लागि नभई निवृत्तिका लागि हो  स्मृतिकार मनुले भनेको प्रवृत्तिरेषा भूतानाम् त्यसैको सङ्केत हो  साथै निवृत्तिस्तु महाफला अर्थात मानिसले प्रवृत्तिलाई छोड्दै जानुपर्छ भन्ने कुरा पनि सँगसँगै आउन सकेमात्र मुक्तिदायक हुनसक्छ  जथाभावी मैथुनकै निवृत्तिको लागि विवाह तामसिक स्वभाव भएका मानिसहरूको अनेकन कुराको तीव्र इच्छालाई निवृत्तिका लागि व्रत पूजापाठ आदि हुन् कुनै कठिन एवं गाह्रो नियममा बाँधिएर त्यस्तो कर्म गर्नपरे स्वतः ती हट्दै जान्छन् घट्दै जान्छन् भन्ने परिसंख्या सिद्धान्तको गूढ रहस्य हो  तर परिसंख्या सिद्धान्त सबैका लागि सधैका लागि नभई अवसर विशेषका लागिमात्र हो  यो संयमको लागि हो जहिले चाहियो त्यही बेलाको लागि हुँदै होइन  कसैको आशु र मासु प्रधान रहने जुनसकै कार्य किन नहोस् त्यो तामसी प्रकारको हुन्छ  तामसी स्वभाव र गुण न व्यक्ति न परिवार न समाज न राष्ट्रकै लागि हितकारी हुन्छ  त्यस्ता पूजाउपासना र साधनामा उद्देश्य गलत हुने भएकोले त्यसलाई हितकारी मानिँदैन  सात्विक पूजा चाहे त्यो आगम होस् वा निगम त्यहाँ कहिल्यै पनि हिंसालाई स्थान हुँदैन  सात्विक पूजाको माध्यमबाट गरिने क्रियाकर्मले मानिसले खोजेको आत्मनिष्ठ जीवन सुखसमुन्नति र अखण्ड आनन्द प्राप्त हुनसक्छ  तन्त्र साधनामा यसको ज्यादै ठूलो महत्त्व छ  विश्वको चातुर्दिक उन्नतिको लागि पनि सात्विकताकै अपरिहार्य छ  तन्त्र साधनाको परम लक्ष्य पनि आत्मसंयमपूर्ण जीवनको माध्यमबाट ईश्वरको प्राप्ति नै हो  विडम्बनाको कुरा के छ भने हिजोआज जसलाई जुन बेला मन लाग्यो त्यही बेला जहाँ मन लाग्यो त्यहीं जौजहान गनेर जिब्रोको स्वाद र पेटभरणको लागि जसरी पशुबलि गर्न प्रचलन बढ्दै गएको छ त्यो कुनै हालतमा उपयुक्त छैन  यस्तो प्रवृत्तिले मानिसमा धर्मनुरति वितृष्णाभाव बढ्नेमात्र नभई मानिसको मनोभावना नै कलुषित हुनगई दया माया करुणा स्नेह अहिंसाजस्ता मनुष्यका सर्वोत्तम भूषण नै विलुप्त बन्दै पशुताभावको जताततै अभिवृद्धि हुनगई डर सन्त्राशले युक्त विश्व बन्न जाने कुरामा कुनै शङ्का छैन  सोच्नुपर्ने कुरा के छ भने कसैलाई मार्नु काट्नु रेट्नु धर्म हुने भए अधर्मचाहिं के हुने होला  कसैलाई मार्नु काट्नुजस्तो ठूलो पाप संसारमा कुनै छैन  शास्त्रमा भनिएको पनि छ दया समं नास्ति पुण्यं पापं हिंसा समं नहि देवीभागवत  अर्थात दयाजस्तो पुण्य अर्को छैन हिंसाजस्तो पाप अर्को कुनै छैन  तन्त्रको अधिष्ठाता भगवान शिव हुनुहुन्छ  शिव स्वयं कल्याणकारी शान्ति र अहिंसाको द्योतक हुनुहुन्छ  यसैले दसैंमा पशुबलिलाई उत्तम र जायज भनी देख्नु वा पशुबलिकोर् स्थान छ भन्नु धर्म र तन्त्रको गूढ रहस्यलाई नबुझी बाह्य स्वरुप र सतही कुराको पछि लाग्नुमात्र हो  
	 
	 
	 
	 
	 
	 
	 
	 
	 
	 
	 
	 
	 
	 
"
