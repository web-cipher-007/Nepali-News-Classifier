बबुरा बाबुराम "जनताले चाहेका विदेशीले मानेका अरू दलहरूले समेत छानेका अनि देश बनाउने कला जानेका बाबुराम भट्टराई यस्ता पात्र भए जसको लोकपि्रयताको पारो क्रमशः उँधो झर्‍यो  धेरै आशा गरेका जनतालाई त्योभन्दा बढ्ता निराश बनाए उनले  ""
	उनी प्रधानमन्त्री भए केके न होला भन्ने थियो  भएपछि पक्कै गर्ने रहेछन् भन्न थालियो  समय बित्दै जाँदा यी त झन् झुर पो रहेछन् भन्ने दिन आयो   
	जनताले चाहेका विदेशीले मानेका अरू दलहरूले समेत छानेका अनि देश बनाउने कला जानेका बाबुराम भट्टराई यस्ता पात्र भए जसको लोकपि्रयताको पारो क्रमशः उँधो झर्यो  धेरै आशा गरेका जनतालाई त्योभन्दा बढ्ता निराश बनाए उनले   
	नेपालमै बनेको सस्तो मुस्ताङ म्याक्स गाडी चढेर पहिलो दिनै लोकपि्रयता को नब्बे डिग्रीमा पुगेका उनले त्यो रोज्नुको औचित्य पुष्टि गर्न सकेनन्  देशलाई त्यसको प्रतिफल दिन सकेनन्  सवारीसाधन प्रयोगका आधारमा सरकार र राज्यसंयन्त्रलाई मितव्ययी बनाएनन्  मुस्ताङ चढ्ने रहर गर्नुअघि उनका लागि तयार पारिएको महँगो गाडी उल्टै नजिकका मन्त्रीलाई दिए  बाँकी मन्त्रीले पनि छानीछानी महँगा गाडी चढ्न पाए  अरू सिधा औंलाले घ्यु झिक्थे उनले बाङ्गो पारेर झिके  बेकारको स्वाङ भयो मुस्ताङ  सप्तकोसीबाट दुई थोपा पानी सिसीमा हालेर बाढी रोक्छु भन्नेखालको उटपट्याङ चर्तिकला देखाए विद्वान् प्रधानमन्त्रीले   
	अर्को चटक देखाए अनुगमनको  आउनासाथ बजार अनुगमन तीव्र पारे  गुणस्तर हेर्न लगाए  नापतौल जाँच्न अह्राए  सर्वसाधारण उपभोक्ता दङ्ग परे  वाह  हाम्रा प्रधानमन्त्री साराले भने देशले खोजेको तिमी नै हौ  
	उनको अभियानले कति व्यवसाय बन्द भए  केही सञ्चालक समातिए  काठमाडौंका अधिकांश साना होटलरेस्टुरेन्टले मर्मत हुँदै छ भनेर सटर ताने  मिठाई पसल रातारात सफा पार्न थालिए  जताजतै डर थियो अनुगमन टोली आउँछ कि  उपभोक्ताले गुणस्तरमाथि प्रश्न उठाउन  
	पाए  तलमाथि कुरा गरे छँदै थियो हेलो सरकार को फोन नम्बर  ड्याङड्याङ डायल गरेपछि सबैको सातो जान्थ्यो   
	तर केही दिनमै त्यसको शृंखला ठ्याप्पै रोकियो  गुणस्तर भएन भनेर सिलबन्दी गरिएका कलकारखाना रिबन काटेर खोलिए  कालोबजारी गर्नेहरूले त्यो बेलाको घाटा पुड्ताल हुने गरी मूल्य बढाए  हानिकारक उत्पादन गर्नेहरूले झन् मिसावट थपे  अब कसैले केही नगर्ने रहेछ भनेर सबै थेत्तरा भइसके  प्रयास राम्रो गरेकै हुन् निरन्तरता दिन सकेनन्  फलस्वरूप जनताका नजरमा उनी झन् फ्लप भए  
	यी त नीति नियम र प्रणाली बनाएर गरिने काम हुन्  अनुगमन गर्ने कर्मचारीले हो  प्रधानमन्त्री र सरकारले उनीहरूको चाहिँ अनुगमन गर्ने हो  हाम्रो देशमा पनि सफासुग्घर खान गुणस्तरीय सामान किन्न र ठगी धन्दा रोक्न सकिँदो रहेछ भन्ने प्रधानमन्त्रीले केही दिन भए पनि देखाए  शान्ति प्रक्रियाका काममा प्रधानमन्त्री व्यस्त होलान् कर्मचारी अल्झेका छैनन्  त्यति बेला अनुगमन जसले गरे उनीहरूलाई अहिले पनि त्यसरी नै परिचालन गर्न सकिन्छ  तर स्वयं प्रधामनन्त्रीले लत्तो छाडेपछि अरूलाई वास्तै भएन  बाढी आएजस्तो एकपल्ट ह्वात्त अनुगमन आयो जब रोकियो उर्वर भूमिलाई उल्टै बगर बनाइदियो   
	जनताका समस्या र गुनासा तत्काल हल गर्न हेलो सरकार सुरु गराए  फोनबाट गुनासा मगाए  त्यो पनि प्रभावकारी भएन  रेडियो नेपालबाट प्रश्नउत्तर राखे त्यसले पनि काम गरेन  प्रधानमन्त्रीसँग ज्ञान छ ढंग छैन  बुद्धि छ योजना छैन  बुरुक्क उपि|न खोज्छन् बल्र्याङ्ग लड्छन्  पार्टी भित्रबाटै हुने खुट्टा तानातान र च्याँखे हानाहानले पनि उनलाई बेलाबेला फसाउने गरेको छ  जस्तो माओवादीले युद्धकालमा कब्जा गरेका घरजग्गा फिर्ता दिने पार्टी अध्यक्षसहितको स्वीकृतिमा प्रधानमन्त्रीले निर्णय गरे  कार्यान्वयन गराउन सकेनन्  वैद्य पक्षीय कार्यकर्ताले उल्टै थप कब्जा गरिदिए  विशेष समारोह गरेर फिर्ताको घोषणा गर्न बर्दिया पुगेका अध्यक्ष प्रचण्ड विरोध खेपेर फर्किन बाध्य भए  त्यत्रो निर्णय त्यत्तिकै रोकियो   
	त्यसबाट सर्वसाधारणलाई लागेको चोटमा अर्कै ढंगले मलम लगाउनुपर्ने बेला प्रधानमन्त्रीको ध्यान कार्यकर्तातिरै गयो  पार्टीको लुटलाई वैधानिकता दिनतिर केन्दि्रत भयो  अर्थात् द्वन्द्वकालमा माओवादी जनसरकार मा पास गरिएका घरजग्गालाई हुबहु मान्यता दिनतिर लागे  तिनीहरूले सरकारी लालपुर्जा दिने भए  राजस्व पनि नलिने निर्णय गराए  यो त सरासर लुट नै थियो  माओवादी नेता भए पनि सारा जनताले हाम्रो भनेको प्रधानमन्त्रीबाट भएको यस्तो निर्णयको कडा आलोचना भयो  मुद्दा पर्यो  धन्य सर्वोच्च अदालत रोकिदियो  
	प्रधानमन्त्रीले सर्वसाधारणलाई प्रत्यक्ष अनुभूति हुने जुनजुन काम सुरुमा थालेका थिए तिनलाई निरन्तरता मात्र दिएको भए हिरो भइरहने थिए  अनेक स्वार्थ र सञ्चालनबाट घेरिएर हुनुपर्छ अन्ततः उनी ओरालो लागेको मृगजस्तै भए   
	सुशासनका लागि यो सरकारले के गर्यो  हेर्दै जाँदा उपलब्धि केही छैनन्  बरु जिरो भए अरू समान हुन्थ्यो यो त माइनसतिर गइसक्यो  खरायो र कछुवाको दौडजस्तो भयो भट्टराई सरकार  खरायो प्रधानमन्त्री सुरुमा पसिना निकालेर दौडिए  फर्किएर हेरे कछुवा धेरै पर छ  बीच बाटामा मस्त निदाइदिए  ब्युँझँदा त कछुवाले जितिसकेको रहेछ  अर्थात् बढ्तै चुरीफुरी भएका उनी विगतका सरकारहरूभन्दा फ्लप भइसकेका रहेछन्  
	 
	मैले  माघ  मा यही स्तम्भमा लेखेको थिएँ यसकारण बाबुराम  नानाथरी सरकार हेरेर दिक्क भएका जनताका अन्तिम भरोसा हुन् बाबुराम त्यसैले उनलाई प्रधानमन्त्री बनाऔं भन्ने आह्वान थियो त्यसमा  पछि उनी प्रधानमन्त्री भए  र छोटो समयमै म र मजस्ता लाखौं शुभेच्छुकलाई जिल्ल बनाइदिए   
	 
	 
	 
	
"
