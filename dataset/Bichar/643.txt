"किताब असर्फी र नेता""नेपाली इतिहासमा शाह बीपी र डिल्लीरमण रेग्मीको कालखण्ड किताबप्रदत्त ज्ञान इतिहासको एउटा चाखलाग्दो पाटो थियो ""
	पाँचौं पुस्तकालय दिवसमा जाने निम्तो आयो  एकछिन विचार गरेपछि म असमञ्जसमा परें  मलाई पुस्तकालयको पाँचौं भन्ने शब्दले पीडा भयो  किताबका यति धेरै सतकहरूका स्मृति हामीसँग छन्  हाम्रो यस भूखण्डमा किताब र पुस्तकालयका कति बहस भए  कति किताबप्रेमीहरूले जीवन उत्सर्ग गरे  कति पुस्तकालयहरू यस देशमा खुले अनि बन्द भए  पाल्पाको दलान संवत्  पछि  मा धवल पुस्तकालयभित्र पस्ता ध्यानातीत भएको थिएँ  बीपी कोइरालाले त्यही पुस्तकालयलाई क्रान्ति गर्नसक्ने मानिस तयार गर्न प्रयोग गरेका प्रसङ्ग थाहा पाएँ  ती किताबप्रेमी मानिस थिए  ती पढ्थे अनि पढ्न लगाउँथे  बीपीसँग जेलमा बसेका पहिला खासै किताब नपढेका राजनेताहरूले मलाई सुनाएका कुराले म चकित परेको थिएँ  केही दिवंगत नेताका नाम सम्भिन्छु  बद्रीराम भण्डारी किताबप्रेमी अनुवादक र कवि भए  उनले अनुवाद गरेको ओमरखैयामका कविता मलाई भूमिका लेख्न लगाए  त्यो किताव नदेखी उनी दिवंगत भए  बलबहादुर राईले भने बीपीले गर्दा किताब पढ्ने र लेख्ने भयौं  अझ श्रीभद्र शर्माले जेलमा अनुवाद गरेको शेक्सपियरका कविता कृतिको पनि मलाई भूमिका लेख्न लगाएका थिए   
	यी प्रजातन्त्रका योध्दाहरूप्रतिको श्रध्दाले गर्दा मैले आफूलाई खासै चाख नभएका विषय भए पनि भूमिका लेखेको थिएँ  यी किताबहरू सायद निस्केनन्  मैले देखेको छैन  तर सबैजनाको बोलीमा बीपीको किताबप्रेम र प्रेरणाको प्रसङ्ग थियो  मनमोहन अधिकारीले जेलमा बस्ता साथीहरूलाई किताब पढ्न लगाएको र अर्थशास्त्रका किताब आफूले बढी पढेको कुरा सुनाए  काठमाडौ आएका फ्रेडरिक जेमिसनसँग तिनले विद्वत् कुरा गरेको सुनेर म प्रसन्न भएको थिएँ  मैले अरू राजनेताहरूसँग किताबबारे कुरा गर्ने प्रसङ्ग परेको थिएन  मैले विद्यार्थी हुँदा चिनेका नेता डा केआई सिंह पनि हुन्  उनको किताब भन्नु नै जीवन थियो  ती इतिहासलाई किताबजस्तो पढ्थे  तिनका अध्यायहरू आफू सामेल भएको समयसँग मात्र पल्टिन्थे  नेपाली राजनीतिमा किताब विषयमा मैले बीपी र सिंहका दुईवटा अलग धार देख्तै आएको छु  यस विषयमा अरू एकाध प्रसङ्ग छन्  
	एउटा घटना सम्भिन्छु  मण्डला बुक प्वाइन्ट कान्तिपथमा राजनीतिज्ञ र विद्वान हृषिकेश शाह किताब किन्न बारम्बार आइरहन्थे  शाहको घरको पुस्तकालयमा धेरै महत्वपूर्ण किताबहरू थिए  आफू र छोराले मारेको बाघका सामन्ती शैलीमा टाँगिएका लामा छाला महोग्निका दराज र आफूले पाएका किताबहरू यत्रतत्र राखिएको त्यो थलोमा म पटकपटक गएको थिएँ  उनी किताबहरूका कुरा झिकेपछि आनन्दले छलफल गर्थे  शाह बिमारी भएपछि म केही पटक हेर्न गएँ  केही समयपछि ती मण्डला बुक प्वाइन्टमा आइपुगे  थरथर कामेका हातमा नाचिरहेको लौरो लर्बराएको स्वर अनि सधैंजस्तै वाचाल ती मानिस त्यहाँ देखेपछि म अत्यन्त खुसी भएँ  ठीक भएछन् भन्ने लाग्यो  उनन्साठी साल भदौतिर जस्तो लाग्छ  उनले तीनवटा किताब लिए  मसँग अहिले पैसा भएन ल यो लिनोस् भनेर तिनले एकाध झर्झर सुनका असर्फी माधवलाल महर्जनतिर बढाए  माधवले लिन मानेनन्  जहिले हुन्छ दिनोस् तिनले भने  शाहजी त्यसको दुई महिनाभित्र दिवंगत भए  माधवको किताब बिक्रेताको जीवनमा यो सबभन्दा उदात्त कुनै सबलाइम अनुभव हो रे  ती अहिले पनि भन्ािबस्छन्  शाहजी गएपछि मैले भावातीत भएर माधवलाई स्वःस्फुर्त अङ्कमाल गरें   
	न्ोपाली इतिहासमा शाह बीपी र डिल्लीरमण रेग्मीको कालखण्ड किताबप्रदत्त ज्ञान इतिहासको एउटा चाखलाग्दो पाटो थियो  ती राजनेता र विद्वान अथवा लेखक हुनुका द्वन्द्वमा काम गर्थे  बीपीको द्वन्द्व विद्वता र सहित्य रचना थियो  शाहको द्वन्द्व विद्वता र छन्द नमिलेको राजनीति थियो  डिल्लीरमणको द्वन्द्व विद्वता र स्थगन राजनीति थियो  यी तीन जनाको वृत्त अरूहरूको भन्दा फराकिलो थियो  आफ्नो समय हेरी यिनीहरूले निकै फड्का मारेका हुन्  केआई सिंहको द्वन्द्व किताब र कर्मको बीचमा थिएन समय र कर्मको बीचमा थियो  साहित्यकारहरूमा भने किताब र लेखनको द्वन्द्व वा मिलन मैले बालकृष्ण सममा भेटें  म एक युवक विद्यार्थी हुँदा तिनलाई भेटें र पछिसम्म तिनको सम्पर्कमा रहें  तिनी पृ्र्वी र पाश्चात्य दर्शनका अध्येता दार्शनिक थिए  कला समीक्षक र नाटककार कवि थिए  शंकर लामिछाने अर्का किताब र लेखनको द्वन्द्वमा काम गर्ने साहित्यकार हुन्  मैले प्रयोग गरेको द्वन्द्व सिर्जनाको अर्थमा छ  नेपाल बाहिरका नेपाली साहित्यकारमा ईन्द्र राई किताब र सिर्जनाको द्वन्द्व अनुभूत गर्ने लेखक हुन्  मैले विद्यार्थी भएदेखि देखेको हिजोको समयको कुरा लेखेको हुँ  पछिल्लो समयका साहित्यकारको विषयमा भन्दा त्यो समयको विषयमा ऐतिहासिकताले लेख्तैछु   
	म एक किताबप्रेमी मानिस हुँ  मेरा विद्यार्थी साथी र मलाई चिन्नेहरूलाई थाहा रहेछ  मेरी ठूलदिदीलाई पनि थाहा छ तर उनलाई किताबको विषयमा खासै केही थाहा छैन  मेरा हजारौं किताब भएको लामो कोठामा पसेर ती अस्सी वर्षको उमेरमा कराएर रातो जिल्द भएका काँशीमा छापिएका रामायण सुखसागर महाभारत र अरूहरू पढेर बस्छिन्  कोठामा पश्चिमी र पूर्वी दर्शन सिद्धान्त साहित्य र कलाका किताब छन्  दिदीको किताब युग काँशीको बीसौं शताब्दीको आरम्भ हो  एक नेपाली साहित्यकार भएकोले म त्यही मुद्रण संस्कृतिको प्रभावभित्र छु  त्यो मेरो पनि इतिहास हो  मेरो लामो कोठाको एक खण्डमा नेपाली किताबहरू छन्  धेरै अङ्ग्रेजीमा छन्  एकजना अङ्ग्रेज युवक मित्र रोडरिक चाल्मरले काँशीको नेपाली मुद्रण संस्कृतिको विषयमा विद्यावारिधी गरे  फ्रान्सेस्का ओर्सेनीले हिन्दी भाषाको बीसौं शताब्दीका बीसदेखि चालीससम्मका वर्षमा भएको हिन्दीको फराकिंदै गएको आमवृत्तको मोडलमा गरे तिनले  दिदी कराएर पढ्दै जान्छिन्  म उता चुपचाप पढ्छु   
	अर्थहरूका खासै आकार हुँदैनन्  एउटामात्रै अर्थ हुँदैन  अर्थहरू अडबाङ्गे हुन्छन्  तिनलाई डेरिडा एपोरिया भन्छन्  दिदी काँशीको गुणरत्न माला पढ्दैछन् मुसाको सिङ मिलला बरू कतै संसार डुल्ने गरेप्राणै देऊ परन्तु मूर्ख्ा कहिल्यै रिभदैन कस्तै गरे  यो पनि एपोरिया हो कि त टाउको उठाउँछु  उताको दराजमा बेलायती पुराना मित्र जोन वहेल्पटनका किताब छन्  ती वर्षमा एकपटक फर्किन्छन्  तिनको कर्म नै नेपाल विषयका पुस्तकमा छ  ती आफैं लेख्छन्  जङ्गबहादुर नेपालको इतिहास र बालचन्द्र शर्माको शब्दकोश छन् तिनकोमा  म जेन र बुध्द धर्मजनिन किताब पनि पढ्छु  माक्र्सवादको खण्ड छ  विद्यार्थी शोध गर्दैछन्  वर्ग र जातीय पहिचानबारे एकजनाले लेख्तैछ  लिम्बु संस्कृतिको सांस्कृतिक अध्ययन गर्दैछ अर्कोले   
	नेटमा पनि किताब छन् लेखहरू झार्न सकिन्छ  भौतिक कलेवर भएका दृश्यगोचर मुदि्रत वस्तुतामात्र किताब हुन् र  दिदी पढ्दैछन् चोरी मारी लिंदा न यश हुनगयो न मासु खानु भयो  डेरिडा भन्छन् माक्र्स मरे तिनको भूतमात्र छ  अर्को लेख्छ होइन माक्र्सको प्रयोजन त अहिले पो छ  किताब बाझिबस्छन्  तर मलाई यिनै किताबको बीचमा यिनको गन्धमा बसेर मात्र केही अर्थ भेटेजस्तो लाग्छ  यस्तो लाग्छ मेरो त्यो एउटा सानो थलोमा म किताबबाट उथलपुथल समयका छाल देख्छु  दिदीको स्वर मेरो आरम्भ हो म त्यसबाट अलग हुन सक्तिन  तर भएको पनि छु  एकजना भन्छन् म किताबले घेरिएको यो गोदाममा बस्छु  यति धेरै मानिसका किताबमा मन विस्फोटक छन्  तर मलाई भने ती तरङ्ग लाग्छन्   
	मैले नेपालमा किताबको संस्कृति युवकहरूले अगाडि लगेको देख्तैछु  ती किताब प्रकाशन गर्छन् अनि पाठक र लेखक भेला गर्न मेला लाउँछन्  पढ्नेलाई किताबका कीरा भन्ने आद्यरूपीय विम्ब खोजेका छन् ती सिर्जनशील युवकले  निकैवटा युवकहरूका प्रकाशन छन्  तिनले किताबप्रति सम्मान चाख र उत्सवका रचना गरिरहेका छन्  नेपालका प्रकाशक किताब बिक्रेता तिनले किताबका लागि लडेका युद्धको साक्षी र सहभागी छु  लेख्छु किताबको शक्ति सञ्चार हुँदैछ  दृष्टिगोचर अगोचर हेर्ने छुने र सुन्ने सबैथरी किताबसँग हुन्छु  अभि सर रोलाँ बार्थले भनेको लेखक मरेकै हो  मध्याह्नको गर्मी छ  भन्छु त्यो मृत्यु किताबको होइन  पढने कोठामा पंखा चलाउँदिन  दिदी कराएर पढ्दैछिन् यवन्ले राज् गर्दा कति पतित हिन्दुस्थल भयो  किताबले सबै युग भेटिन्छन्  लेख्छु म पुस्तकालय दिवसमा यतै कतै हुनेछ   
	 
	 
	
"
