गणतन्त्रमा अध्यादेशको शासनराजा ज्ञानेन्द्रको सक्रिय शासनकालमा अत्यधिक आलोचना भएर आन्दोलनको विषय नै बनेको छ "
	राजा ज्ञानेन्द्रको सक्रिय शासनकालमा अत्यधिक आलोचना भएर आन्दोलनको विषय नै बनेको अध्यादेशबाट राज्यसत्ता सञ्चालन गर्ने विधिको पुनरावृत्ति गणतान्त्रातिक कालमा पनि सुरु भएको छ  संयोग नै मान्नुपर्छ यसबेला एकदलीय अधिनायकवादको राजनीतिक दर्शन बोकेको दलकै नेतृत्वमा सरकार बनेको छ  अर्को पनि संयोग के छ भने त्यसबखत मन्त्रिपरिषद कार्यालयको लेटरप्याड र छापसमेत दरबारमै झिकाएर शेरबहादुर देउवालाई मध्यरातमा संसद विघटनको सिफारिस गर्न लगाइएको थियो भने यसपटक पनि गत जेठ चौध गते मध्यरातमै संसदको समेत काम गर्ने संविधानसभाको अवशान गरिएको छ र दुवै विघटनले सुन्दा लोकपि्रय लाग्ने ताजा जनादेशकै लागि निर्वाचनको मिति घोषणा गरेका छन्  यसरी हेर्दा पात्र र प्रतिनिधिहरू फरक छन तर प्रवृत्ति र उद्देश्यमा लगभग समानता देखिन्छ   
	त्यत्रो त्याग तपस्या र बलिदानी अनि दुनियाँलाई चकित पार्ने शान्तिपूर्ण जनक्रान्तिले स्थापना गरेको गणतन्त्रको युगमा पनि प्रतिपक्षी दलसमेतलाई विश्वासमा नलिइकन लगातार अध्यादेशको माध्यमबाट राज्यसत्ता सञ्चालन गर्ने वर्तमान सत्ता गठबन्धनको सोचलाई समयमै परास्त गर्न सकिएन भने मुलुक प्रतिगमनतर्फको यात्रामा भासिन सक्छ  प्रतिगमन हुनलाई राजा ज्ञानेन्द्र नै र्फकनुपर्छ वा राजतन्त्र नै स्थापना हुनुपर्छ भन्ने सोचाइ गलत हो  गणतन्त्रवादीको छाता ओढेर पनि प्रतिगमनको यात्रा हुनसक्छ  गणतन्त्रको सार नै जनता सबभन्दा शक्तिशाली हुने र तिनको आदेशबिना राज्य सञ्चालन नहुने कुराको संवैधानिक प्रत्याभूति र तदनुकूलको व्यवहार नै हो  गणतन्त्रमा आवधिक निर्वाचनको माध्यमबाट जनादेश प्राप्त हुन्छ र राजनीतिक दलहरूले नै जनताको प्रतिनिधित्व गरेको मानिन्छ  संसद नभएको र आवधिक निर्वाचनको पनि निश्चितता नभएको अवस्थामा गणतन्त्रको अभ्यास गर्ने विधि नै दलीय सहमति हो   
	तर वर्तमान सरकारले गणतन्त्रको त्यो चेतना र विधिको अभ्यास गर्ने शैलीलाई पूर्णरूपमा इन्कार गरी सत्ताको निरन्तरताका लागि जस्तोसुकै सम्झौता गर्न पछि नपर्ने प्रवृत्तिको पुनरावृत्ति गरिरहेको छ  संसदको अवशान भएको एक हप्तापछि त्रिभुवन अन्तर्राष्ट्रिय विमानस्थलसहित मुलुकका एघारवटा विमानस्थल भ्ाारतीय कम्पनीलाई गुपचुप रूपमा सुम्पने सरकारी प्रयास र एकपछि अर्को अध्यादेश जारी गरेर राज्य सञ्चालन गर्ने योजनाले क्रान्तिकारी आवरणमा अराष्ट्रिय र गणतन्त्र विरोधी कार्यमा सरकार लागिपरेकोले अन्ततः यो सरकारले प्रतिगमनकै सेवा गरेको पुष्टि भएको छ   
	सरकारले निर्वाचनसंग सम्वन्धित दुईवटा अध्यादेश मन्त्रिपरिषदबाट पारित गरेर राष्ट्रपतिसमक्ष सिफारिस गरेपछि ती अध्यादेशको वैधता र त्यसले पार्ने असरबारे पुनः राष्ट्रिय बहस प्रारम्भ भएको छ  सरकारले घोषणा गरेको आगामी मङ्सिर सातको निर्वाचन संवैधानिक कानुनी राजनीतिक र नैतिक कुनै पनि रूपमा सम्पन्न हुन नसक्ने पुष्टि भइसकेको अवस्थामा वर्तमान सरकारले सहमतिका लागि सहज बाटो बनाउनुपर्नेमा पुनः सहमतिबेगर अध्यादेशको सिफारिस गरेकोले सरकारले भिडन्तकै बाटो अवलम्बन गर्न खोजेको देखिन्छ  त्यसो त सरकारले गत जेठ चौध गते गरेको निर्वाचनको घोषणा नै असंवैधानिक थियो  सरकारले निर्वाचनको घोषणा गर्दा सर्वोच्च्ा अदालतको फैसलाको आड लिएको थियो तर त्यो फैसलाका तीनवटा पूर्वसर्तको उल्लंघन गरेर निर्वाचनको घोषणा भएको थियो  पहिलो प्रस्तावित तीनवटा मध्ये जुन विकल्पमा गए पनि संविधानसभाले नै त्यो विकल्पको चयन गर्नुपर्ने थियो  दोस्रो जुनसुकै विकल्पमा गए पनि राजनीतिक सहमतिका आधारमा जानु भनेर फैसलामा स्पष्ट उल्लेख गरिएको थियो र तेस्रो आवश्यक संवैधानिक र कानुनी प्रबन्ध गरेरमात्र निर्वाचनमा जानु भनेकोमा फैसलाले उल्लेख गरेका यी तीनवटै पूर्वसर्तको उल्लंघन गरेर निर्वाचनको घोषणा गरिएकाले त्यो घोषणा आफैमा सर्वाेच्च अदालतको फैसलाको समेत विपरीत थियो   
	अध्यादेशद्धारा निर्वाचनसंग सम्वन्धित कानुनहरू संशोधन गर्ने अहिलेको सरकारी प्रयास पनि पूर्णतया असंवैधानिक र राजनीतिक सहमतिको विपरीत छ  अन्तरिम संविधानले संसदविहीनताको परिकल्पना नै गरेको छैन र यो संविधानको सारतत्त्व भनेकै राजनीतिक सहमति हो  संविधानको प्रस्तावनादेखि धारा  हुँदै अन्य संक्रमणकालीन सवै धारामा राजनीतिक सहमतिकै आधारमा मात्र मुलुक सञ्चालन गरिने कुरा उल्लेख गरिएको छ  तर चारबुँदे सहमतिको जगमा उभिएको यो सरकारले राजनीतिक सहमतिलाई त्यसबखत देखिनै पूर्णरूपमा इन्कार गर्दै आएको छ  अब अध्यादेशको माध्यमबाट निरन्तर सत्ता लम्याउने प्रयास पनि त्यसैको निरन्तरताको अर्को कडी हो भन्नेमा सायद कसैको विमति नहोला  
	संविधानको धारा  ले अध्यादेशको कल्पना त गरेको छ तर उक्त धाराले संसद नै नभएको अवस्थामा अध्यादेश जारी गर्न सकिने परिकल्पना नै गरेको छैन  धारा  मा लेखिएको व्यवस्थापिका संसदको अधिवेशन वा बैठक चलेको अवस्थामा बाहेक अन्य अवस्थामा तत्काल केही गर्न आवश्यक परेको छ भन्ने कुरामा राष्ट्रपति सन्तुष्ट भएमा यस संविधानमा लेखिएको कुराको प्रतिकूल नहुनेगरी मन्त्रिपरिषदको सिफारिसमा आवश्यक अध्यादेश जारी गर्न सक्नेछ यो संवैधानिक व्यवस्थाले अध्यादेश जारी गर्नका लागि कम्तीमा चारवटा पूर्वसर्तहरू पुरा हुनुपर्ने  
	देखिन्छ  एक संसद नभएको अवस्थामा अध्यादेश जारी गर्नै सकिंदैन किनकि संसद भएको तर अधिवेशन वा बैठकसम्म नचलेको अवस्थामा मात्र अध्यादेश आउनसक्ने भाषा धारा  मा प्रयोग भएको छ  दोस्रो अध्यादेश आउने विषय तत्काल केही नगरी नहुने प्रकृतिको हुनु अनिवार्य छ  तेस्रो प्रस्तावित अध्यादेशमा राष्ट्रपतिको सन्तुष्टि अनिवार्य छ  तर संसद भएको बखतको सरकारको सिफारिस भएको अवस्थामा भने सरकारको सन्तुष्टि नै राष्ट्रपतिको सन्तुुष्टि मानिने भनेर भारतको सर्वोच्च अदालतले व्याख्या गरेको पाइन्छ  हाम्रोमा हाल संसद नभएकोले यो सरकारलाई संसदको व्याकअप छैन तसर्थ सरकारको सन्तुष्टि नै राष्ट्रपतिको सन्तुष्टि भनेर व्याख्या गर्ने अवस्था देखिंदैन  चौथो अध्यादेश जारी गर्दा यो संविधानमा लेखिएका कुराहरूको प्रतिकूल हुनेगरी जारी गर्न पाइँदैन   
	संविधानले निर्धारण गरेका यी चारवटा पूर्वसर्तको पालना नगरी राष्ट्रपतिबाट पनि अध्यादेश जारी हुनसक्ने अवस्था छैन  किनकि संविधानको धारा  ले स्वयम् राष्ट्रपतिलाई पनि संविधानको पालना गर्ने दायित्व सुम्पेको छ  अहिले सरकारले प्रस्तावित गरेका अध्यादेशहरू यो संविधानको धारा  र  र  को विपरीत देखिन्छन्  यसर्थ धारा  ले यो संविधानको प्रतिकूल हुनेगरी अध्यादेश जारी गर्न नसकिने संवैधानिक सीमा निर्धारण गरेकोले यो संवैधानिक सीमा उल्लंघन गर्नेगरी अध्यादेश जारी हुनै सक्दैन  
	राष्ट्रिय सहमतिको सरकार बनेकै अवस्थामा पनि अध्यादेश जारी गर्दा धारा  ले निर्धारण गरेको संवैधानिक भावनाको कदर त हुन्छ तर त्यसबखत पनि संसद नहुने भएकोले संसद नभएको अवस्थामा अध्यादेश जारी गर्न नसकिने धारा  को संवैधानिक सीमाको उल्लंघन हुनपुग्छ  संविधानको धारा  हेर्दा यो सरकारले मात्र होइन सहमतिको सरकारले पनि संसद नभएको अवस्थामा अध्यादेश जारी गर्नसक्ने देखिंदैन  यसर्थ बाबुराम सरकारले सिफारिस गरेको कारणले मात्र अध्यादेश जारी गर्न संविधानले निर्धारण गरेको संवैधानिक सीमाको कारणले नै संसद नभएको अवस्थामा अध्यादेश जारी गर्नु संवैधानिक भावना अनुकूल देखिंदैन  यस्तो अवस्थामा जारी गतिरोधको निकासका लागि संविधानमा लेखिएका अन्य सम्भावित उपायहरूको अवलम्बन गर्नुपर्ने देखिन्छ  त्यस्ता सम्भावित जुनसुकै उपाय अवलम्बन गरे पनि लिकबाहिर गएको संविधानलाई लिकमा ल्याउन एकपटकका लागि संविधानमा उल्लेख नभएको कुनै विधिको अवलम्बन गर्नु अनिवार्य छ  त्यस्तो विधि बाधाअड्काउ फुकाउने अधिकारको प्रयोग वा उच्च स्तरको राजनीतिक सहमतिका आधारमा अन्य पनि हुनसक्छन्  तर जुनसुकै विधि र बाटोको प्रयोग गरिए पनि राजनीतिक सहमति नै ती सवै विधि र बाटोको पूर्वसर्त भएकोले राजनीतिक सहमतिको सरकार र त्यसको सिफारिस बमोजिमको उपायद्धारा मात्र संवैधानिक गतिरोधको अन्त्य गरिने विधिले मात्र संविधानलाई लिकमा ल्याउन सक्ने भएकोले सरकारले प्रस्तावित गरेका अध्यादेश अहिले जारी हुनै सक्दैनन् र राष्ट्रपतिले ती अध्यादेशहरू जारी गर्नुपर्ने संवैधानिक बाध्यता पनि देखिंदैन  तसर्थ सरकारले सिफारिस गरेका प्रस्तावित अध्यादेशहरूलाई राष्ट्रपतिले मान्नैपर्ने संवैधानिक बाध्यता देखिंदैन  राजनीतिक सहमति नजुटेसम्म ती अध्यादेशहरू हाल यथाअवस्थामा राख्नु नै राष्ट्रपतिको संवैधानिक दायित्व हो  सत्ताको निरन्तरताको लागि अध्यादेश जारी गर्ने सरकारलाई सहमतिको मार्ग अवलम्बन गर्नगराउन बाध्य पार्न पनि प्रस्तावित अध्यादेश जारी गर्नु उचित र आवश्यक देखिंदैन  त्यसमा पनि प्रतिपक्षीको सहमति नभई निर्वाचन हुन नसक्ने भएकोले तत्कालै अध्यादेशको औचित्य पनि देखिंदैन  
"
