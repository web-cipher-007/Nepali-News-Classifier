मूल्यवान् शिक्षा कस्तो र कसरी मानिसहरू हाम्रो शिक्षामा र जीवनमा मूल्य र मान्यताका कुरा गर्छन्  तर कतिलाई मूल्य भनेको के हो भन्ने नै थाहा छैन  "
	मानिसहरू हाम्रो शिक्षामा र जीवनमा मूल्य र मान्यताका कुरा गर्छन्  तर कतिलाई मूल्य भनेको के हो भन्ने नै थाहा छैन  उनीहरू कुनै चिज किन्नका लागि दिइने रकमलाई मूल्य भन्छन्  त्यसलाई त अंग्रेजीमा प्राइस भन्छन्  प्राइस र भ्याल्यु दुई शब्दका बीच के फरक छ  भ्याल्युबेस्ड एडुकेसन मूल्यवान् शिक्षा भनेको के  जुन शिक्षाले हाम्रो जीवनका अत्यन्त महत्वपूर्ण कुराहरू के हुन् र हाम्रो प्राथमिकता के हो भनी ठीक किसिमले बुझ्न र तिनलाई ग्रहण गर्न सक्षम बनाउँछ त्यो मूल्यवान् शिक्षा हो   
	एक किलो सुन र एक किलो फलामको मूल्य प्राइस मा फरक हुन्छ  किनभने तिनको महत्व भ्याल्यु फरक छ  एक किलो सुनले धेरै गहना बन्न सक्छ एक किलो फलामले एक खुकुरी बन्न सक्छ  सुवर्ण जति ठोकिन्छ गहनामात्र बन्छ फलामलाई ठोके पो घातकी अस्त्र बन्छ बालकृष्ण सम  श्रीमतीहरू सुनको गहना उपहार पाउँदा खुसी हुन्छन्  फलामको गहना उपहार दियो भने रिसले आगो हुनसक्छन्  सुनको महत्व छ अर्थात् त्यो मूल्यवान् छ  तर मूल्यवान् वस्तु किन मूल्यवान् हुन्छ थाहा छैन  उदाहरणार्थ जीवन सुख प्रेम सौन्दर्य स्वास्थ्य स्वतन्त्रता समानता न्याय हाम्रालागि मूल्यवान् कुरा हुन्  हामीलाई जीवन पि्रय छ मर्न कोही चाहँदैन अनि सुखको चाहना छ दुःख मनपर्दैन हामीमा प्रेमको तिर्खा छ सौन्दर्यप्रति आकर्षण छ हामीलाई स्वास्थ्य आवश्यक छ रोग मनपर्दैन हामीमा स्वतन्त्रता समानता र न्यायको खोजी जारी छ  किन  थाहा छैन  तर यी सबै कुरा हामीलाई महत्वपूर्ण लाग्छन्  तिनको महत्व साबित गर्न अरु कुराको आवश्यकता पर्दैन  त्यत्ति हो  भ्याल्यु भनेको निरपेक्ष महत्व हो   
	खोज्छन् सबै सुख भनी सुख त्यो कहाँ छ  महाकवि देवकोटाले गरेको यस कवितात्मक प्रश्नबाट मानव जीवनको मुख्य खोजी भनेको सुख नै हो भन्ने स्पष्ट देखिन्छ  तर दुर्भाग्य कोही पनि पूर्ण सुखी छैनन् विभिन्न कारणले सब दुःखी छन्  एउटा हिन्दी गीत छ ः सुख तो आती हैं और जाती हैं दुःख तो अपना साथी हंै  दुःख हाम्रो जीवनको शाश्वत सत्य हो  बुद्धले मानव जीवनका चार महासत्यको व्याख्या गरे  ती चार सत्य हुन्  जीवनमा दुःख छ  दुःखको कारण छ त्यो अज्ञान हो  दुःख निवारण गर्न सम्भव छ र  दुःख निवारणको उपाय भनेको आर्य अष्टाङ्गकि मार्ग हो   
	हामी सही शिक्षाद्वारा आफ्नो दुःखमय जीवनलाई पनि सुखमय बनाउन सक्छौं  वास्तवमा आफ्नो जीवनलाई सुखमय बनाउनका लागि हामी शिक्षा लिन्छौं  शिक्षा अथवा विद्या दुई किसिमका हुन्छन् परा र अपरा  परा विद्या भनेको अध्यात्म विद्या हो  अपरा विद्या भनेको व्यावहारिक विद्या हो  अध्यात्म विद्या हाम्रो मन र आत्माको स्वास्थ्य वा शान्तिका लागि पढिने विद्या दर्शनशास्त्र फिलोसफी हो  जस्तो बौद्ध कि दर्शन वा वेदान्त दर्शन  व्यावहारिक विद्या भनेको हाम्रो शारीरिक वा व्यावहारिक जीवनका आवश्यकताहरू पूर्ति गर्ने विद्या हो  जस्तो कृषि आयुर्वेद इन्जिनियरिङ वाणिज्य व्यवस्थापन आदि  हाम्रो जीवनलाई सुखमय बनाउन दुबैथरी विद्या आवश्यक हुन्छन्  एकथरी मात्र विद्या पढेको मानिस एउटामात्रै खुट्टामा उभिए जस्तो हुन्छ   
	केही समयअघि एउटा निकै धनी र उच्च पदमा रहेको कर्मचारीले आफ्नी स्वस्थ सुन्दरी श्रीमती मारेर उसको शरीर जलाएको खबर प्रकाशित थियो  उसले श्रीमती किन मार्यो  किनकि उसले परा विद्या लिएको थिएन  केवल अपरा विद्यामात्र लिएको थियो र ऊसित धनमात्र थियो  उसको मन वा आत्मा विकसित भएको थिएन  अर्का एकजना विद्वान् थिए उनले साहित्य दर्शनजस्ता परा विद्या र विज्ञान र कूटनीतिजस्ता अपरा विद्या पनि पढेका थिए  उनी नेपाल सरकारको धेरै ठूला पदमा थिए  उनले विश्वका चालीसपचास देश घुमे  उनकी श्रीमती अपठित थिइन् र दिमागकी रोगीजस्ती थिइन्  तर विद्वान्ले आफ्नो लामो जीवन तिनै श्रीमतीको साथमा बिताए र  वर्षको उमेरमा मरे  ती दुई कर्मचारीको जीवन दाँजेर हेरौं  किन त्यस्तो फरक भयो   
	मानिसको जीवनमा तीन दिन अति महत्वपूर्ण हुन्छन्  एक जन्मेको दिन  दुई विवाह गरेको दिन  तीन मृत्यु भएको दिन  हाम्रो जन्म आफ्नो इच्छाअनुसार हुँदैन हाम्रो मृत्यु पनि आफ्नो इच्छाअनुसार हुँदैन तर हाम्रो विवाह आफ्नो इच्छाअनुसार हुनसक्छ  आफ्नो वैवाहिक जीवनलाई सुखमय वा दुःखमय बनाउने काम हाम्रै हातमा छ  यो कुरा विद्यालयहरूमा दिइने शिक्षाको एक प्रमुख अङ्ग हुनुपर्छ   
	अधिकांश मानिस सुखी बन्ने चाहना राखेर नै एकदिन विवाह गर्छन्  पतिपत्नी भएपछि उनीहरूको सुख या दुःख एकअर्कामा निर्भर गर्छ  अतः पतिपत्नीले एकअर्कालाई तनाव टेन्सन दिने व्यवहार गर्न हुँदैन  पतिपत्नीले एकअर्काको तनाव हटाउने प्रयास गर्नुपर्छ  अर्कालाई तनाव दिने कामबाट आफैलाई तनाव हुन्छ  हाम्रो सुख या दुःख हाम्रै प्रयासमा निर्भर गर्छ  यो आध्यात्मिक तथा व्यावहारिक शिक्षा नारीपुरुष दुबैका लागि हो  अचेल नेपालजस्तो समाजमा पनि श्रीमतीका कारणले अवसाद डिप्रेसन मा गएका पुरुषहरू प्रशस्त भेटिन्छन्  पुरुषले श्रीमती मारेका खबर त झन् बढी छन्  डिभोर्स सम्बन्धविच्छेद का घटना पनि बढ्दैछन्  यी तथ्यहरूले हाम्रो समाजमा शिक्षाको प्रसारसंगै आउन थालेको गम्भीर परिवर्तनको संकेत गर्छन्  त्यसकारण शिक्षाकै माध्यमबाट यी समस्याको समाधान कसरी गर्ने भन्ने चुनौती हाम्रासमक्ष खडा छ   
	व्यावहारिक जीवनलाई जीवन सुखमय बनाउन हामीहरूलाई तीन चिज अति नै आवश्यक हुन्छन् स्वास्थ्य शिक्षा र रोजगारी आमदानी  यी तीन कुरा सुनिश्चित भए मानिस धेरै सुखी हुनसक्छ  त्यसैले होला हाल नेपाली समाजमा पनि अभिभावकहरू आफ्ना सन्ततिको शिक्षा र स्वास्थ्यमा आफूले सकेसम्म खर्च गर्न तयार छन्  त्यसपछि उनीहरूको चासो हुन्छ रोजगारीको जसबाट आत्मनिर्भर जीवनयापन गर्न सजिलो होस्   
	स्वास्थ्य भनेको शारीरिक स्वास्थ्यमात्र होइन मानसिक स्वास्थ्य पनि हो  वास्तवमा मानसिक स्वास्थ्य नभई शारीरिक स्वास्थ्य सम्भव हँुदैन  तनावमा मानसिक स्वास्थ्य हुँदैन  ज्यादा तनावबाट डिप्रेसन हुने र पागल हुने सम्भावनासमेत हुन्छ  अचेल नेपालमा पनि तनावका कारण डिप्रेसन र उच्च रक्तचापका विरामीको संख्या बढ्दो छ भन्ने प्रतिवेदनहरू आइरहेछन्   
	शिक्षाले मानिसलाई सिर्जनशील बनाउनुपर्छ  शिक्षा भनेको किताब कण्ठ पार्नेमात्र होइन  व्यावहारिक जीवनका पाठ सिक्नु झन् ठूलो शिक्षा हो  नेपालमा हाल प्रचलित शिक्षाले घोक्ने सूचना संकलन गर्ने नम्बर धेरै ल्याउने कुरामा मात्र जोड दिन्छ  तर शिक्षा व्यावहारिक जीवनोपयोगी व्यावसायिक रोजगारीमूलक हुनुपर्छ  सबैभन्दा मुख्य कुरो त के भने शिक्षाले विवेकवान् स्नातक पैदा गर्नुपर्छ  पुस्तकालय जलाउनु गाडीहरू जलाउनु राष्ट्रिय सम्पत्ति तोडफोड गर्नु के विवेकपूर्ण काम हो  अहिले नेपालका युवा विद्यार्थीहरूको क्रियाकलाप हेर्दा हाम्रो शिक्षाले सर्टिफिकेटमात्र बाँडेको देखिन्छ विवेक विज्डम विकास भएको स्नातक पैदा गरेको पाइन्न   
	जीवनलाई सुख दिने एउटा कुरा रोजगारी हो  ठीक किसिमको रोजगारीबाट जीवनयापन गर्दा मनमा शान्ति पनि मिल्छ  त्यसकारण बुद्धले अष्टाङ्गकि मार्गको एक अङ्ग सम्यक् आजीविका हो भनेका थिए  भविष्यको रोजगारीका लागि पहिलेदेखि नै कुनै व्यावसायिक रोजगारीमूलक शिक्षा लिन्छु भन्ने विषयमा स्पष्ट हुनु राम्रो हो  डाक्टर नर्स पाइलट अटोमेकानिक शिक्षक बैंकर प्रशासक आदि के बन्ने  पहिलेदेखि नै सोचिराख्दा हाम्रो मन लक्ष्यमा केन्दि्रत हुने र हामी सफल भइने धेरै सम्भावना हुन्छ   
	व्यावहारिक जीवन सफल र सुखमय पार्न पनि आध्यात्मिक ज्ञानको आवश्यकता हुन्छ  हामीले हाम्रो आध्यात्मिक विकास गर्नका लागि असल र सफल मानिसलाई भेट्ने तिनका कुरा सुन्ने र तिनका बारेमा लेख्ने बानी पनि गर्नुपर्छ  असल र सफल मानिसको संगतबाट हामीलाई प्रेरणा मिल्छ  आजकल केही साना नानीहरूले नेपालका विशिष्ट व्यक्तिहरूलाई भेटेर उनीहरूका बारेमा किताब लेखेको पाइन्छ  त्यो अत्यन्त राम्रो काम हो  त्यस्तो कामलाई प्रोत्साहन गर्नुपर्छ   
	हामीले चित्रकला मूर्तिकला सिक्ने र कविता कथा निबन्ध लेख्ने बानी पनि गर्नुपर्छ  संस्कृतमा एउटा भनाइ छ   साहित्यसंगीतकलाविहीनः  
	साक्षात् पशुः पुच्छविषाणहीनः   
	तृणं न खादन् अपि जीवमानः  
	तद् भागधेयं परमं पशूनाम्   
	अर्थ साहित्य संगीत कलाविहीन मानिस सिङपुच्छर नभएको साक्षात् पशु नै हो  त्यसरी बाँचेको मानिसले घाँस नखाए पनि त्यो त परम पशुकै एक भाग हो  
	शिक्षकहरूले विद्यार्थीहरूलाई नेपाली या इङ्लिसमा दैनिक डायरी लेख्न प्रोत्साहन गर्नुपर्छ  डायरी लेख्नाले हाम्रो विचार गर्ने क्षमताको वृद्धि हुन्छ  हाम्रो भाषा माझिन थाल्छ  नमाझिएको भाषा बोल्नु र लेख्नु नमाझिएको भाँडोमा खाना पस्कनु जस्तै हो  आएन प्रयाङ्कको डायरी बीपी कोइरालाको जेल जर्नल प्रसिद्ध साहित्य हुन्   
	जीवन भनेको जन्मदेखि मरण नभइन्जेलको समय हो  जन्मनु अघि हाम्रो जीवन हुन्न मरणपछि पनि हाम्रो जीवन रहन्न  बितेको समय फर्केर आउँदैन  अतः विद्यार्थीले समयको सदुपयोग गर्नुपर्छ  यो ठूलो व्यावहारिक शिक्षा हो   
	कहिलेकाही सिकाउनेहरू नै यौवन अवस्थामा हुन्छन्  त्यो अवस्था हाम्रो जीवनको बडो गाह्रो अवस्था हो भनिन्छ  युवा आफ्नो जीवनको संक्रमणमा हुन्छ  अहिले हाम्रो समग्र नेपाली समाज नै संक्रमणमा छ  युवा पुस्ताले पुरानो परम्परालाई छोड्दै गएको छ  आधुनिकताको नाममा पश्चिमी समाजको बाहिरी पक्षको मात्र नक्कल गर्दै गएको छ  पश्चिमको भित्री र राम्रो पक्ष स्वतन्त्रता वैज्ञानिक जिज्ञासा परिश्रमशीलता साहसिकताजस्ता गुणहरू सिके त राम्रो हुन्थ्यो  तर हाम्रो युवा पुस्ता स्वतन्त्रता होइन स्वच्छन्दता सिकिरहेछ  युवा पुस्तामा आएको यो परिवर्तनको एउटा परिणाम के छ भने नेपालका  प्रतिशत युवायुवतीहरूले विवाहपूर्व नै यौनसम्पर्क गरेको एक सर्वेक्षणले देखाएको छ  काठमाडौंको एक क्लिनिकमा एक महिनामा  जना किशोरीले गर्भपतन गराएको रिपोर्ट पनि प्रकाशित छ  युवावस्था किशोरकिशोरी सबैका लागि निकै नै चुनौतीपूर्ण भएको पाइन्छ  यस अवस्थाको समस्यालाई संकेत गर्दै भनिएको छ  यौवनं धनसम्पत्तिः प्रभुत्वमविवेकिता एकैकमप्यनर्थाय किमु यत्र चतुष्टयम्  
	अर्थ यौवन धनसम्पत्ति प्रभुत्व आधिपत्य र अविवेकिता वा विवेकहीनता यी चार कुरामध्ये कुनै एउटा कुरामात्र पनि मानिसमा भयो भने त्यसले अनर्थ गर्छ  जसमा यी चारै कुरा छन् त्यसको त झन् कुरै के गर्ने र  
	यस समस्याको समाधान पनि मूल्यवान् शिक्षा नै हो  अतः मूल्यवान शिक्षा पाएका प्रौढहरूले आफू रोल मोडल वा अनुकरणीय व्यक्ति बनेर बालबालिका किशोरकिशोरीहरूलाई असल बन्ने प्रेरणा दिन सक्नुपर्छ   
	 
	 
	 
	 
"
