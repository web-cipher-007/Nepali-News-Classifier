विघटनको सैद्धान्तिक पक्षसंघ समर्थकहरूले संघीयताको समर्थनमा वस्तुपरकभन्दा पनि आवेशपूर्ण तर्कहरू पस्कँदै आए  "
	संविधानसभा विघटनका परोक्ष कारणहरू अनेक छन् भने टड्कारो कारण संघीयता हो  वास्तवमा संविधान निर्माणको सन्दर्भमा संघीयताको प्रश्न जबर्जस्त ढंगले आयो  संघ समर्थकहरूले संघीयताको समर्थनमा वस्तुपरकभन्दा पनि आवेशपूर्ण तर्कहरू पस्कँदै आए  दलीय नेताहरूले आपसमा लामो माथापच्ची गर्दा पनि प्रदेशको बनोटको सामाजिक तथा जातीय आधार र प्रदेशको नाम सीमाका बारेमा कुनै ठोस निष्कर्षमा पुग्न सकेनन्  
	संघीयतालाई जातीय रंग लगाएर प्रस्तुत गरियो  मुख्यतः माओवादी दल र केही जातिवादी पार्टीहरूले जातीय पहिचानसहितको संघीयताको माग तेर्साए  र यहाँ प्राकृतिक सम्झौतामा बसोबास गर्दै आएका जातजातिलाई एकअर्कोबाट अलग्याएर संघ निर्माण गर्न खोजे  जबकि विश्वका अन्य भूभागमा आआफ्नो इलाकामा अवस्थित विविध जातजातिहरूलाई सम्झौतामा ल्याएर राष्ट्र निर्माण गर्ने हेतुले संघ बनाइन्छ  यहाँ अहिलेकोे राष्ट्रिय राजनीतिको मूलप्रवाह चरित्र लोकतन्त्र हो  यसैले दलहरूद्वारा प्रस्तुत जातीय प्रदेश सम्बन्धित राजनीतिक अवधारणाहरूलाई लोकतन्त्र अथवा माक्र्सवादको दर्शन र सिद्धान्तको कसौटीमा राखेर परख गर्नैपर्छ  जनताको राजनीतिक अभ्यासबाट अनुमोदन गराउनैपर्छ  नेताहरूको अल्पज्ञान हठपन राजनीतिक लेनदेनको आधारमा मुद्दाहरूलाई राजनीतिक निष्कर्षमा पुर्याइनु हुँदैन  
	फ्रान्सेली राज्यक्रान्तिको सन्देश भ्रातृत्व स्वतन्त्रता र समानता हो  अमेरिकी स्वतन्त्रता संग्रामको सन्देश पनि एउटै देशमा दुई प्रकारका नागरिक रहन सक्दैन भन्ने  
	हो  लोकतन्त्रको मुख्य विशेषता भ्रातृत्व फ्रयाटरनिटी हो  तर जहाँ समाजलाई जातीय संरचनामा ढालिन्छ त्यहाँ भ्रातृत्व संभव हुँदैन  किनभने एउटा जातिले अर्को जातिको विरोधमा कटुभाव फैलाइरहेको हुन्छ  जातीय राज्यको वकालत गर्नेहरूले विचार गर्नुपर्ने कुरा छ जात कास्ट जाति ट्राइब प्रथाको डरलाग्दो दुर्गुण सामाजिक विभाजन हो  वर्णाश्रम धर्मको आधारमा विभाजित जातहरूको सामाजीकरण हुनसक्तैन  जातिहरू बीचमा समान सामाजिक जीवन हुनसक्तैन  जहाँ जातीय प्रथा हुन्छ त्यहाँ लोकतन्त्रको समानताको सिद्धान्तको व्यावहारिक प्रयोग पनि सम्भव हुँदैन  
	सन्दर्भमा भारतीय जनतासँग सन्  पछि जातीय द्वन्द्वको लामो पीडादायी अनुभव छ  त्यसताकाको जातीय कलहबारे प्रसिद्ध भारतीय राजनीतिज्ञ नानी ए पालखीवाला आफ्नो पुस्तक वी द नेसन द लस्ट डिकेडमा लेख्छन जात कास्ट राजनीतिक खेलमा फुटबल हो जुन फुटबल हाम्रा नेताहरू सार्वजनिक जीवनमा खेल्छन्  उनी अगाडि भन्छन् साम्प्रदायिक घृणाभाव भाषकी सनक र क्षेत्रीय अन्धताले देशको अखण्डता र एकताका आधार तत्वहरूलाई चपाउँदैछ  यहाँ बढदो संख्यामा आतंकवादी सेना पेसेवर हुल्लडवाजहरू जात अन्धविश्वास भाषा आफ्नै सहनागरिकलाई मार्नका लागि पर्याप्त हुन्छ  भारतको आजको अत्यन्तै गम्भीर आवश्यकता यो पीडादायी जातीय विभेदक अवस्थाबाट मुक्ति पाउनु हो  हामीले हाम्रो समाजको नैतिकताको चट्टानलाई लावामा परिणत हुनदिनु हुँदैन   
	अब रह्यो कुरा यस देशको यहाँ जातीय द्वन्द्वको कुनै इतिहास छैन  लहान काण्ड भएयता नेपाली जनता साम्प्रदायिक कलह र जातीय विस्थापनको बाक्लो भुमरीमा फसेका छन्  नेताहरूको गलत राजनीतिले गर्दा देशमा एकाएक जातीय उभार उर्लिएर आयो  केही जातिवादी दलहरू जातजातिलाई अलगअलग गर्न चाहन्छन् र हचुवा तरिकाबाट जातीय पहिचानको प्रदेश भन्दै प्रमाणपत्र बाँड्न चाहन्छन्  समाज विकासको कालक्रममा कुनै जाति पनि अहिलेसम्म परापूर्वकालदेखिकै आफ्नै भूमिमा बाँधिएको छैन  
	माओवादी दलका नेता हरिबोल गजुरेल जातीय पहिचानसहितको संघीय प्रदेशको समर्थनमा यसरी तर्क दिन्छन् उत्पीडित जातिलाई न्याय दिन बराबरी अधिकार दिएरमात्र पुग्दैन कुनै न कुनै रूपमा हावी गराउनैपर्छ  यस अर्थमा उत्पीडित जाति र क्षेत्रले क्षतिपूर्तिको सैद्धान्तिक मान्यताअनुरुप विशेष अधिकार माग गरेको हो  तर्कबाज यो पनि भन्छन् यहाँनेर जातीय पहिचानको अर्थ एउटा खास जातिको मात्र राज्य होइन त्यहाँ बस्ने सबैको साझा राज्य हो भन्ने कुरा बुझ्नुपर्छ   
	भन्न के चाहेको हो प्रष्ट छैन  एकातर्फ एउटा प्रान्तमा एउटा जातिलाई संवैधानिक रूपमा विशेष अधिकार प्रदान गरेर शासक समूहमा स्थापित गर्नु अनि त्यसै प्रान्तका अन्य जातिलाई चाहिं यो साझा राज्य हो भनेर सान्त्वना दिनु लोकतन्त्रको समानताको सिद्धान्त विपरीत हो  माओवादी नेताहरूले जातीय स्वत्ान्त्रतालाई संवैधानिक तथा कानुनी तवरबाट मात्रै हेर्दै आएका छन्  जबकि एउटा माक्र्सवादीले जातीय स्वतन्त्रतालाई सर्वहारा वर्गको आन्दोलन र आर्थिक सिद्धान्तसँग गाँसेर हेर्छ  लेनिन भन्छन् उत्पीडित जातिहरूका समाजवादीहरूले आफ्नो पक्षबाट उत्पीडित तथा उत्पीडक जातिहरूको मजदुरहरूको पूर्ण एकताको लागि संघर्ष गर्न कदापि चुक्नुहुन्न  एक जातिबाट अर्को जातिलाई कानुनी अलगाव गर्ने विचार प्रतिक्रियावादी हो   
	बुझ्नुपर्छ यहाँ सामन्तकालमा सबै जातिहरू सम्पूर्णमा गरिब र उत्पीडित थिएनन् जातिभित्रको व्यक्ति गरिब र उत्पीडित थिए  अपवादमा केही जातिहरू प्राचीन समयदेखि गरिब रहे जस्तो चेपाङ प्रजा राउटे आदि  तर सामन्ती युगको पतनसंगै जातीय प्रथा पनि शिथिल हुँदै आएको छ  अहिले देश पुँजीवादको युगमा प्रवेश गरिसकेको छ   
	तर यो तथ्यमाथि आँखा चिम्लन मिल्दैन सामन्तकालको जातीय सामाजिक संरचनाभित्रबाटै राष्ट्रको लागि आवश्यक तत्वहरू विकास भएको पनि  
	छ  जस्तो मिश्रति बसोबासको संस्कृति सामूहिक भाषा सहिष्णुतायुक्त धार्मिक संस्कृति हो  सबभन्दा महत्वपूर्ण कुरो सामन्तकालमा जातीय पेसामा आधारित औद्योगिक विकासले राष्ट्रिय साझा अर्थतन्त्रका लागि विस्तारै बलियो पूर्वाधार निर्माण गर्छ  एउटा जातिभित्रको निम्न तहको जातिलाई वर्ग क्लास मा उठाउँछ  तब जातजातिको ठाउँमा वर्ग व्यापक र प्रभावकारी भएर आउँछ  वर्गले समाजलाई अगाडि बढाउँछ  
	दोस्रो विश्वका अनेक देशहरूमा सामन्तकालमा राष्ट्रिय गौरवको इतिहास निर्माण भएको छ  चिनियाँ इतिहासले त्यहाँका नागरिकलाई आफ्नो साम्राज्य र सभ्यताप्रति घमन्ड बनायो  यसैले उनीहरूले आफ्नो राज्यलाई चाँडै समृद्ध तुल्याउन सफल भए  भारतीयहरू पनि मेरा महान् भारत भन्छन्  तर यहाँका नेताहरूले आफ्नो राष्ट्रिय गौरवको इतिहासका तथ्यहरू पहिचान गर्नै सकेनन् जुन विश्वमा अद्वितीय छ  स्वतन्त्र भारतका प्रथम प्रधानमन्त्री जवाहरलाल नेहरूसमेतले यस देशको राजनीतिक स्वतन्त्रताको इतिहासको प्रशंसा गरेका छन्  तर यहाँका प्रधानमन्त्री लगायत क्रान्तिकारी नेताहरूले चाहिं आफ्नो देश नेपाललाई उपनिवेश या अर्धउपनिवेश भनेर बताउन पाउँदा गौरवान्वित हुन्छन् अनि आफूलाई ठूलै विद्वान सम्झन्छन्   
	नेपाल इतिहासमा कहिले पनि उपनिवेश थिएन   को सुगौली सन्धिका आधारमा नेपाललाई उपनिवेश प्रमाणित गर्न सकिन्न  नेपालीहरूको राष्ट्रिय गौरव यसको स्वतन्त्र इतिहास हो  अर्थात् नेपालीहरू इतिहासमा कहिले विदेशीको गुलाम रहेनन्  यसर्थमा विश्वका सम्पूर्ण स्वतन्त्रता पक्षधरहरू भारतीय लगायतले नेपालीहरूको राष्ट्रिय गौरव स्वतन्त्र इतिहासलाई सम्मान गर्नैपर्छ  नेपालीहरूको घमन्ड यही हो   
	तर यहाँका कतिपय नेताहरूले सामन्तीकालको जातीय सामाजिक संरचनाभित्रबाटै उत्पन्न राष्ट्रका तत्वहरू र हाम्रो राष्ट्रिय गौरवका तथ्यहरूको पहिचान गर्न सकेनन्  सामन्तकाल र पुँजीवादीकालका जातजातिहरू बीचको सामाजिक तथा चरित्रगत भिन्नतालाई सैद्धान्तिक तौरमा बुझ्न पनि चाहेनन्  सामन्तकालमा देशमा जातीय इलाकाहरू हुन्छन् भने पुँजीवादमा बहुजातीय तथा बहुसंस्कृतीय समाज हुन्छ  यसैले यहाँ सामन्तकालदेखिका जातीय इलाकाहरूलाई जातीय प्रदेशमा नामांकन तथा सीमांकन गर्नु भनेको पुँजीवादको विकासमा बाधा पुर्याउनु हो जातीय प्रथाको रीतिथिति यथावत राख्न चाहनु हो  बरु सामन्ती जातीयसामाजिक संरचनाभित्रबाटै विकसित हुँदै आएको बहुजातीय तथा बहुसंस्कृतीय परम्परा राष्ट्रका तत्वहरू राष्ट्रिय गौरवका गाथाहरूलाई प्रोत्साहित गर्नु समाजको विकासलाई अगाडि बढाउनु हो पुँजीवादको विकासलाई सुदृढ तुल्याउनु हो  
	ऐतिहासिक संविधानसभाको पुनःस्थापना यसकारण आवश्यक छ  एउटा स्वतन्त्र र सार्वभौम राष्ट्रबिना संविधान रहन सक्तैन  संविधानसभाको विघटन दल तथा यसका नेताहरूको संघीयता र जातीयताका बारेमा अस्पष्ट सैद्धान्तिक समझ र अलोकतान्त्रिक चरित्रको कारणले गर्दा भएको हो  अर्थात् लोकतन्त्र देशको परिस्थिति र जनताको चेतना तथा क्षमतामा आधारित छैन यो दलीय नेताहरूको अनुत्पादक नाराको सिकार भएको छ  वास्तवमा यहाँको लोकतन्त्र विद्वान एचएल मेंंकनले अमेरिकी प्रजातन्त्रका बारेमा भनेझैं छ अमेरिकी प्रजातन्त्र बुबोक्र्यासीजस्तै हो जुन मानव मूर्खको हुम्यान ब्ल्यांक विशाल समूह को द्वारा र लागि हुन्छ जोसँग बौद्धिक स्वायत सरकार निर्माणका लागि न चाहना न योग्यता हुन्छ  
	 
	 
	
"
