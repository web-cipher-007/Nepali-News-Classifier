लडाकु छनोट किन अवरूद्ध अनेक आरोह र अवरोहका साथ करिबकरिब अन्तिम अवस्थामा आइपुगेको लडाकु "
	अनेक आरोह र अवरोहका साथ करिबकरिब अन्तिम अवस्थामा आइपुगेको लडाकु समायोजनको प्रकृया फेरि पनि स्थगन हुन पुगेको छ  लडाकुहरू छनौट प्रकृयामा सहभागी नभई बिरोधमा उत्रिएको खवर सार्वजनिक हुनु एउटा चिन्ताको विषय हो  लडाकु समायोजनका प्रत्येक चरण चुनौतीपुर्ण अवस्थाबाटै गुजि्रएको पृष्ठभूमिमा अहिलेको समस्या पनि कुनै नौलो नभई पूर्वअनुमानित नै भए पनि धेरैले सहज ढंगले पुरा हुने आँकलन गरेका थिए  उमेर नपुग भएकाले मापदण्डमा छिर्न नसकेको कारणलाई समस्याको मूलजड भनी प्रचार गरिए पनि समस्या खास त्यतिमा मात्र सीमित नभई अन्य कारण पनि स्पष्ट रूपमा देखिन आएको छ  आन्तरिक भ्रष्टाचार आपसी विभेदपूर्ण व्यवहार लगायत अन्य विविध विसंगतिसमेत यस समस्यासंग जोडिन आएको छ  शान्ति प्रकृयालाई तार्किक निष्कर्षमा पुर्याउन यस प्रकृयाको सकारात्मक रूपमा अन्त्य हुनुपर्ने कुरामा शंका छैन  तसर्थ छिटो सहमति बनाएर समस्या समाधानउन्मुख हुनुपर्छ   
	सात बुँदे सहमतिभन्दा बाहिर गएर अहिलेको अवस्थामा छनौट कार्य हुनसक्दैन  अन्यथा अर्को सहमति आवश्यक पर्छ  अहिलेको अवस्थामा जुन राजनीतिक गतिरोध देखापरेको छ त्यसलाई दृष्टिगत गरेर हेर्दा तुरून्तै त्यो सम्भव होला जस्तो देखिन्न  सत्ता संघर्षको प्रभाव यस प्रक्रियामा पार्नुहुन्न  शान्ति प्रक्रियाको यो अहम् मुद्दालाई विशेष प्राथमिकतासाथ अगाडि बढाउन नितान्त जरूरी छ   
	समायोजन रोज्ने करिब तीन हजारको हाराहारीमा रहेका लडाकुको संख्यामा करिब  प्रतिशत पूर्व बालसैनिक देखिनु आश्चर्यको विषय हो  विगतमा स्वैच्छिक अवकाश रोजेर बाहिरिएका अत्यधिक संख्याका माओवादी लडाकुमा पनि यो संख्या कम नभएको अनुमान गरिएको छ  विगतमा केही लडाकुलाई बालसैनिक भएको कारण शिविरबाट बहिर्गमन गरिएको थियो  ती बहिर्गमनमा परेका र अहिले देखापरेका लडाकु बीचमा किन विभेद गरियो भन्ने पनि रहस्यमय छ  यस वास्तविकताले राष्ट्रसंघीय मिसन अनमिनले गरेको प्रमाणीकरणप्रति औंला उठेको छ  यस गल्तीले शिविरमा अनावस्यक रूपमा लडाकुको संख्या बढाएर राज्यको कोषको दुरूपयोगमात्र गरिएन कि समस्यालाई झनै जटिल बनाउने काम भएको रहेछ   
	बालसैन्यको प्रखर विरोध गर्ने संयुक्त राष्ट्रसंघको छविमा समेत यसले प्रभाव पारेको छ  तत्कालीन अवस्थामा अनमिनमा कार्यरत उच्च पदाधिकारीहरूबाट यस्तो त्रुटि किन हुनगयो  कि उनीहरूको यस कार्यमा केही निहित स्वार्थ थियो  प्रश्न उठेको छ  सायद यस्तैयस्तै कारणकै फलस्वरूप अनमिन उद्देश्य नै प्राप्त नगरी बीचैमा फिर्ता हुनपरेको अनुमान गर्न सकिन्छ  यस्तै विसंगतिले शिविरमा हालको गतिरोध सिर्जना गराउन प्रमुख भूमिका खेलेको कुरामा कुनै शंका छैन   
	शिविरमा देखापरेको विरोधको मूल निसाना भर्ना प्रकृया नभई आफ्नै कमाण्डरहरूप्रति लक्ष्यित भएको खबर सुनिन्छ  यसको मूलकारण शिविरमा भएको भ्रष्टाचार विभेद र अहिले भएको पार्टी विभाजनका अवशेषसमेत हुन्  लडाकुका केही कमाण्डारहरू नै लडाकुको कव्जामा रहेको खबर सार्वजनिक हुनुले शिविरभित्रको वास्तविक अवस्थालाई नंग्याएको छ  लडाकुप्रति भएको असमान व्यवहारको साथै कटौती भएको रकम फिर्ता लगायत करौडौं रकम भ्रष्टाचार भएको आरोपहरू लगाइएको छ  यस्ता कुराहरूको समयमै निक्र्यौल हुन जरूरी छ  अन्यथा यसको दुर्गन्ध प्रस्तावित सैनिक महानिर्देशनालयमा समेत भित्रिएर भाविष्यमा नकारात्मक रूप सिर्जना हुने डर हुन्छ  
	गत असार  गते एक दैनिक पत्रिकाबाट लडाकुहरूको पदविभान सार्वजनिक हुनु पनि छनौट प्रकृया अवरूद्ध हुने प्रमुख कारणको रूपमा लिइएको छ  समायोजन रोज्ने  लडाकुहरूमध्ये  जनालाई नामै तोकेर अधिकृत तहमा  जनालाई पदिक तहमा र बाँकीलाई अन्य दर्जामा पठाउनेगरी कुल  जनालाई समायेजनका लागि सिफारिस भई बाँकी  जना लाई पुनस्र्थापनामा पठाउने भनी खबर प्रकाशित भयो  पार्टी विभाजन भएको समयमा यसरी एकपक्षीय रूपमा दर्जासमेत तोकेर पद विभाजन गरिनु असन्तोषको कारण बन्न पुगेको छ  त्यतिमात्र नभई कसैलाई काखा कसैलाई पाखा गरेको कुरासमेत सार्वजनिक भइरहेको छ  बढी योग्यता भएका व्यक्ति तल्लो दर्जामा पर्नु र कम योग्यता तथा कम क्षमता भएका व्यक्तिहरू माथिल्लो दर्जामा नाम राखिनु पनि समस्याको कारण हो  लडाकुको रूपमा रहँदाको ज्येष्ठता उक्त लगतमा नदेखिनु पनि विरोधको लागी ऊर्जा दिने विषयको रूपमा देखापरेको छ  उक्त लगतमा प्रमाणीकरणबाट बाहिरिसकेका कतिपय लडाकुहरूको नामसमेत परेको भन्नेसमेत सुनिनु कम आश्चर्यजनक कुरा होइन  मूलतः माओवादीको आन्तरिक विभेदपूर्ण सिफारिस नै मुख्य कारण भएको जस्तो देखिन्छ  यसको साथै समायोजनको प्रकृयामा नेपाली सेनाको वृत्त विकासमा असर नपर्ने गरी मेजर तहसम्म भनिएकोमा  जना कर्णेल र  जना लेफ्टिनेन्ट कर्णेलका लागि नामै तोकेर सिफारिस भई आउनु पनि समस्यालाई बल्झाउने एउटा मूलकारण हो भन्दा अत्युक्ति हुँदैन   
	हालको उमेरसम्बन्धी विवादलाई समाधान गर्न सेना समायोजन विशेष समितिबाट प्रस्ताव पेस गरेको जानकारी प्राप्त भएको छ  नपुग भएको उमेरलाई सेवा अवधिमा घटाएर मान्यता दिनेगरी पेस भएको सो प्रस्तावलाई सकारात्मक पक्षको रूपमा लिन सकिन्छ  यसबाट उमेरसम्बन्धी विवादलाई व्यावहारिक रूपमा सुल्झाउन केही हदसम्म मद्दत मिल्ने आपेक्षा राख्न सकिन्छ  
	लडाकु समायोजन प्रकृया करिबकरिब अन्तिम अवस्थामा आइपुगेको वर्तमान अवस्थामा विलम्ब नगरी यसलाई अन्तिम रूप दिनु जरूरी छ  अवरूद्ध प्रकृयालाई सर्वप्रथम त माओवादी नेतृत्वले नै सकारात्मक रूपमा गाँठो फुकाउने कोसिस गरिनु उपयुक्त हुन्छ  सो सम्बन्धी जोडिएको आन्तरिक विवादलाई छिटो से छिटो समास्या समाधान हुनेगरी टुंग्याउन जरूरी छ  कांग्रेस र एमालेले यस मुद्दालाई सत्ताको झगडामा लगेर मुछ्ने प्रयास गरेको जस्तो देखिन्छ  संवेदनशील यस विषयलाई प्राथमिकतासाथ सातबुँदे सहमतिको आधारमा छिटो टुंग्याउन मद्धत पुर्याउनु प्रमुख दायित्व हो  अनावश्यक रूपमा अन्य विषयसंग जोडेर यसलाई ओझेलमा पार्नु उचित हुँदैन   
	विशुद्ध व्यावसायिक संगठन नेपाली सेनामा प्रवेश गर्न लागेका लडाकुले विरोधमा उत्रिनपर्ने अवस्था आउनु विडम्बना हो  साथै लडाकुहरूले पनि राजनीतिक तवरको बिरोधमा उत्रिनुभन्दा सकारात्मक तवरबाट समाधानको बाटो अपनाउन वेश हुन्छ  यस्तो किसिमको क्रियाकलाप एक सैनिक जवान हुनलागेको व्यक्तिको लागि स्विकार्य हुनसक्दैन  
"
