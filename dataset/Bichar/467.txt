घरेलु आह्वानको कूटनीतिक द्वन्द्वचीनले नेपाली घरेलु मुद्दामा आफ्नो पोजिसन राख्यो  "
	पछिल्लो कूटनीतिक विकासले भन्छ नेपालको छिमेक नीति र सम्बन्धमा एउटा अवधारणाको अवशान भएको छ  त्यो हो नेपाल भारत र चीन बीचको गतिशील पुल बन्ने अवधारणा  प्रधानमन्त्री डा बाबुराम भट्टराईको नेपाललाई दुई उदीयमान अर्थतन्त्र चीन र भारत बीचको गतिशील पुल बनाउने छिमेक नीतिको अन्त्य भयो  दुई साता बीचमा विकसित केही कूटनीतिकराजनीतिक विकासक्रमको संकेत हो ठूला छिमेकी अर्थतन्त्रबाट फाइदा लिने गतिशील पुलको नीतिले व्यावहारिक असफलता बेहोरेको छ  त्यसका पछिल्ला उदाहरण बनेका छन् ब्राजिलको रियो सम्मेलन र चिनियाँ कम्युनिष्ट पार्टीका दक्षिण एसिया मामिला हेर्ने उपमन्त्री आइपिङको काठमाडौं भ्रमण  रियोमा प्रधानमन्त्रीले दक्षिण छिमेकका समकक्षी डा मनमोहन सिंहसंग एकल वार्ता गरे वार्तामा के भयो सार्वजनिक भएको छैन तर नेपाल विमानस्थलमा उत्रँदा प्रधानमन्त्री कुनै हालतमा नछाड्ने आशयको अभिव्यक्तिलाई स्वतन्त्र मान्न सकिंदैन  भारतीय प्रधानमन्त्रीसंग एकल वार्ता हुनु सकारात्मक हो किनकि यसले द्विपक्षीय मुद्दालाई नवीकरणमात्र गर्दैन समाधानमा सहयोग पनि पुर्याउँछ यदि वार्ता राष्ट्रिय हैसियतमा गरेको भए  तर चिनियाँ समकक्षी बेन जियाबाओसँग भेटवार्ता गर्ने प्रयासमा भने प्रधानमन्त्री भट्टराई असफल भएका छन्  हो यही बेला उनको गतिशील पुलको अवधारणाको पनि अन्त्य भयो  
	किनकि यो अवधारणाले भारत र चीनसँग सन्तुलित सम्बन्धको माग गर्छ भने यसको कार्यान्वयनमा दुबै छिमेकीको बराबरको सहभागिता आवश्यक छ  भारतीय सद्भावमा प्रधानमन्त्री बनेको सगौरव घोषणा गरिरहँदा पनि प्रधानमन्त्री भट्टराईको विकाससम्बन्धी यो अवधारणालाई चिनियाँ प्रधानमन्त्री जियाबाओले चार घन्टाका लागिमात्र भए पनि नेपाल आएर समर्थन गरेका थिए भने भारतीय प्रधानमन्त्री सिंहले पनि अनुमोदन गरेका थिए  व्यापार र रणनीतिक स्वार्थ संगै अघि बढाउन सकिन्छ भन्ने नीति भारत र चीनले एकैसाथ अवलम्बन गरेको अर्थमा यो संभव भएको हो  तर भट्टराईका नीतिव्यवहार र संभवतः चिनियाँ आशंकाले द्धिपक्षीय सम्बन्धमा ठूलै दरार बनाएको छ  जियाबाओले भेट्न अस्विकार गर्नुभन्दा ठूलो धक्का आइपिङले दिए प्रधानमन्त्री भट्टराईसंगको संवादलहरूाई छल्न भ्रमणलाई अनौपचारिक बनाएर  प्रचण्ड मोहन वैद्य सुशील कोइराला झलनाथ खनाललाई भेटेर औपचारिक भइसकेको भ्रमणलाई चिनियाँ राजदूत याङ होउलानले अनौपचारिक भन्नुको अर्थ प्रधानमन्त्रीसंग भेट्न नचाहनुमात्र हो  चिनियाँ अन्य नेता भएको भए विश्लेषण फरक हुनसक्थ्यो  तर आइपिङ नेपाल र नेपाली नेतालाई बढी बुझेका चिनियाँ अधिकारी हुन्  आइपिङ उनै नेता हुन् जोसंग  कात्तिकमा प्रचण्डले सांघाईमा वार्ता गरेपछि त्रिदेशीय गठबन्धनको प्रस्ताव राखेका थिए  त्रिपक्षीय समझदारीका यी पक्षपाती नेताबाटै त्यसका एक सक्रिय पात्र अस्वीकृत हुनुको संकेत बुझ्नुपर्छ  
	सत्ता र आफ्ना विदेशी सहयोगीको स्वार्थमा प्रधानमन्त्री भट्टराईले सम्बन्ध विकास गर्न खोज्नुलाई आम नेपाली चरित्र ठान्दा स्वाभाविक लाग्छ  नेपालको एकमात्र अन्तर्राष्ट्रिय विमानस्थलको व्यवस्थापनको जिम्मा भारतीय कम्पनीलाई दिने तयारी सम्बन्ध विकासकै कडीमा आएको हो समय र प्रक्रिया नमिलेको मात्र हो  एमआरपी काण्डमा पनि यस्ता प्रवृति सार्वजनिक भएकै हुन्  अध्यागमन भन्सार सुरक्षा र टावर बाहेकको जिम्मा दिने भनेकाले यसलाई षड्यन्त्रका दृष्टिकोणले मात्र हेर्न आवश्यक छैन  तर एकातिर एडीबीको सहयोगमा स्तरन्नोतिको कार्य सुरू भइसकेको अवस्थामा फेरि अर्को कम्पनीलाई व्यवस्थापन दिने प्रक्रियाबीच तादात्म्यता पटक्कै छैन  
	नेपाली प्रधानमन्त्रीले सन्तुलित बाह्य सम्बन्ध बनाउन सकेनन् भन्नुको अर्थ छिमेकी र अन्तर्राष्ट्रिय शक्तिले त्यही तरलताको फाइदा उठाउनु होइन  संविधानसभाविहीन कामचलाउ सरकार र दलहरू विभाजित भएको यो तुलनात्मक तरल अवस्थाको समाधानमा सकारात्मक योगदान गर्नुको साटो अमूक शक्तिसंग निकटता राखेर र अमूक एजेन्डालाई कांँध थापेर कस्तो प्रजातन्त्र र अधिकारको पक्षपोषण बाह्य शक्तिबाट भएको हो बुझ्न सकिएको छैन  पछिल्लो कूटनीतिक विकास क्रमको अर्को सन्देश हो अब नेपालमा छिमेकी र विदेशी शक्तिले आफ्ना एजेन्डा राखेर द्वन्द्व निम्त्याउने छन्   
	छिमेकी चीन भारत र पश्चिमा शक्तिले नेपालको संघीय संरचनाबारे राखेका पछिल्ला धारणाले उनीहरूले भन्ने गरेको नेपाली स्थायित्व र विकासको प्रतिनिधित्व गर्दैन बरू उनीहरूका स्वार्थको मात्र प्रतिनिधित्व गर्छ  भारतले सार्वजनिक रूपमै नेपालको संघीयताको मोडलबारे दुई अवधारणा राख्दै आएको हो भौगोलिक र जातीय पहिचानसहितको संघीय प्रदेश  यो राष्ट्रिय बहसबाट टाढा छैन  तर पहिला सम्पूर्ण मधेस ः एक प्रदेश र अहिले मधेसमा दुई प्रदेशसम्म मान्न तयार हुनु र त्यसका लागि कोभर्ट सक्रियता देखाउनु उचित होइन   
	घरेलु मुद्दामा भारतीय चासो र कहिलेकाही हस्तक्षेप सार्वजनिक भएकै हो  नेपाली अस्थिरताको मुख्य कारण यो हुँदै हो  तर यसपटक उत्तर छिमेकीबाट आन्तरिक मामिलामा भारतीय शैलीकै चासो सार्वजनिक भएको छ जसले खराबलाई निरन्तरता दिएको छ  चिनियाँ उपमन्त्री आइपिङले  असारमा जातीय संघीयताका विपक्षमा चीन रहेको मात्र बताएनन् जातीयतालाई उचालेका कारण नेपाली सद्भावमा असर पर्नेसमेत बताए  त्यतिमात्र होइन जातीय राज्यमा जाने अवस्थाप्रति चीन चिन्तित रहेको पनि बताए  चीनले नेपाली घरेलु मुद्दामा आफ्नो पोजिसन राख्यो  यसको अर्थ अब नेपाली घरेलु मुद्दामा छिमेकी कूटनीतिक द्वन्द्व पनि देखिनेछ जुन डरलाग्दो अवस्था हो  फेरि नेपाल छिमेकीहरूको स्वार्थको द्वन्द्वस्थल बन्ने खतरा छ  संविधानसभा रहेको अवस्थामा र नेपाली दलहरूबीच व्यापक छलफल भइरहँदा चीनका तर्फबाट संघीयताको ढाँचा र आधारबारे कुनै धारणा बाहिर आएको देखिंदैन भित्रभित्रै लबिङ भएको सार्वजनिक भए पनि  तर वैधानिक संरचना नभएको अवस्थामा र दलहरूबीच चरम ध्रवीकरण भएको अवस्थामा शक्तिशाली एक छिमेकीबाट जातीय राज्यमा नजाउ भन्नु अर्थपूर्ण छ  यसले स्वाभाविक रूपमा भारतीय प्रतिक्रिया निम्त्याउने छ  अमेरिकी र युरापेली प्रत्युत्तर पनि पाउनेछ  त्यसबेला जातीय वा सामथ्र्यको राजनीति होइन नेपाली अस्तित्वमाथि प्रश्न उठ्न सक्छ   
	छिमेकी भारत र चीनले मात्र आफ्ना स्वार्थ राखेका छैनन् युरोपले समेत यही बेला नेपाली घरेलु मुद्दामा आफ्ना धारणा राखिरहेका छन्  नेपाल भ्रमणमा आएका बेलायती अन्तर्राष्ट्रिय विकाससम्बन्धी राज्यमन्त्री एलान डंकनले पिछडिएका वर्गको विकास र अधिकारमा लगानी गरेको तर जातीय संघीयताका लागि लबिङ नगरेको स्पष्ट पारेका छन्  नेपालमा जातीय द्वन्द्व निम्त्याउने बेलायती र युरोेपेलीले आर्थिक लगानी गरेको आलोचना खेपिरहेका बेला बेलायतका तर्फबाट यस्तो धारणा आएको हो   असारमा उनले भने बेलायतले जातीय संघीयताका लागि लबी गरेको छैन बरू पिछडिएका वर्गको वृत्ति विकास शिक्षा स्वास्थ परियोजनामा सहयोग गरेको मात्र हो  तर वक्तव्यकै आधारमा विश्वास गर्ने आधार देखिंदैन किनकि त्यही लगानीमार्फत सामाजिक द्वन्द्वका रेखाङ्कन कोरिएका छन्  उता अलि फरक धारमा स्विस राजदूत थोमस ग्रासले अघिल्लो साता राजनीतिक भेटवार्ता गरे  अहिलेसम्मका उपलब्धि खेर नजानेगरी मिलेर अघि बढ्नुको विकल्प छैन भन्दै उनले अप्रत्यक्ष रूपमा जातीय पहिचानको मुद्धाबाट पछि हट्न नहुने संकेत गरेका छन्  त्यस्तै युरोपेली युनियनले पनि नेपालका दलहरूबीच सृजनात्मक संवाद आवश्यक भएको भन्दै त्यसमा सहयोग गर्नर्े बताएको छ  युनियनले आफ्नो कूटनीतिक प्रतिनिधित्व काठमाडौंस्थित सदस्य राष्ट्रका राजदूतबाट नभएर बाहिरबाटै गर्ने बताउनुको अर्थ पनि महत्वपूर्ण छ  यसअघि पाँचवटा मुलुकबाट यस्तो प्रतिनिधित्व हुँदै आएको थियो  
	यसरी छिमेकी र बाह्य शक्तिको कूटनीतिक सक्रियता बढिरहेका बेला प्रधानमन्त्री भट्टराई र सत्तारूढ गठबन्धन त्यसलाई उपलब्धिका रूपमा अथ्र्याइरहने गल्ती गरिरहेका छन्  त्यस्तै विपक्षी दलहरू आफू अनुकूलका अवधारणालाई सकारात्मक ठान्दै बाह्य प्रतिक्रियालाई अनुचित स्थान दिइरहेका छन्  यी दुबै प्रवृति गलत हुन्  त्यस्तै अन्तर्राष्ट्रिय समुदायले पनि स्वार्थवशभन्दा नेपाली संक्रमणकालको समाधानका लागि योगदान गर्नुपर्छ  त्यसका लागि कुनै दलहरू वा एजेन्डा होइन नेपाली विकासको मौलिक संरचना र मोडलका लागि सहमतीय राजनीतिमा आउन दलहरूलाई सकारात्मक दबाब दिनुपर्छ   
	 
	 
	
"
