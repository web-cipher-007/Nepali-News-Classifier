जनकपुरे रेलमा राजनीतिरेल गडबड हुनुमा माओवादी पनि जिम्मेवार छ  "
	पिँधमा धूवाँको मुस्लो छाड्दै रकेट सीधा उँभो जान्छ  आगाको शक्तिले उछिट्याउँछ र अन्तरिक्षसम्म पुग्छ  त्यो त्यस्तो ठाउँ हो जहाँ सबै ग्रहको समान गुरुत्वाकर्षणले कुनै पनि वस्तु कतै जान सक्दैन  रकेटको पछिल्लो भाग विशाल विस्फोट हुन्छ र त्यही बलले इन्जिन मात्र हुत्तिन्छ  र गन्तव्यमा पुग्छ  हाम्रो देशको राजनीति त्यस्तै अन्तरिक्षमा पुगेको छ  यसको इन्जिन उछिट्याएर अघि बढाउन कुनै शक्ति चाहिएको छ  पछिल्लो भाग विस्फोट गराउनु छ  तर दुःखको कुरा हाम्रो यानचाहिँ रकेट होइन जनकपुरको रेल पो परेछ  छन त यो रकेटजस्तै स्वचालित छ  गति पनि साविकभन्दा तीव्रै छ  रकेटमा अर्को ग्रह छुने रोमाञ्चकता छ हाम्रो रेलमा यही ग्रहका बासिन्दालाई सोहोर्ने हो कि भन्ने त्रास छ  
	संयोगवश मंगलग्रहमा अमेरिकी यान क्युरियोसिटी पुगेकै दिन हाम्रो दुर्लभ रेलले चमत्कारै देखायो  त्यसले पनि मंगलै पुगौंलाजस्तो गर्यो  बिनाचालक  किलोमिटर सुरक्षित यात्रा गर्यो  गुगलले स्वचालित गाडी बनाएको समाचार पढेका नेपालीले त्यस्तै रेल देख्नै पाए  त्यो पनि आफ्नै देशमा  तर त्यसको रहस्य बेग्लै थियो  चालक बिदामा रहेछन्  जान्ने भएर अघि सरेका सहचालकले ढंग नपुर्याउँदा रेल आफैं गुडिदिएछ  वशमा ल्याउनै हम्मे  घटना जनकपुरमा भए पनि त्यसमा सिंहदरबारको बिम्ब थियो  किनभने सिंहदरबार त्यसरी नै कामचलाउ चालकले हाँकिरहेका छन्  देशको केन्द्र स्वचालित भएको निकै भइसक्यो  कुन दिन जनकपुरे रेलजस्तै हल्लीखल्ली हुने हो रोक्न जनशक्ति उतार्नुपर्ने हो त्रास बढेको छ  
	अझ प्रस्ट भन्ने हो भने नेताहरू छतमा बोकेर गुडिरहेको जनकपुरे स्वचालित रेल अब त भीरको डिलमै पुगिसकेको छ  जनताले अवरोधक राखेनन् भने यो गुल्टिनै बेर लाउँदैन  राष्ट्रपतिले कामचलाउ भनिदिए सरकारको हात बाँधियो  अघि बढ्नु कानुनी अडचन छन् पछि सर्नु अर्थै छैन  त्यही भएर प्रधानमन्त्री बाबुराम भट्टराईले सुक्षित अवतरण खोजेका छन्  लत्तो छाडिसकेका छन्  तर पनि छाडेर जाने उपाय छैन  अर्को सरकारको सहमति नहोउन्जेल रेल पल्टिए पनि उनी ओर्लिन पाउँदैनन्   
	रेल गुडिरहेको छ  यात्री छन् माओवादी अध्यक्ष पुष्पकमल दाहाल स्वयं प्रधानमन्त्री भट्टराई कांग्रेस सभापति सुशील कोइराला र एमाले अध्यक्ष झलनाथ खनाल  चालक सिटमा बस्नुपर्ने भट्टराईसमेत अरूसँगै छतमा चढेका छन्  रेल आफ्नै तालले अघि बढिरहेको छ  विशिष्ट यात्रु माथि बसेर रमाइलो गरिरहेका छन्  उनीहरूलाई चिन्तै छैन कहाँ गएर लड्ने हो कि ठोक्किने   
	त्यसो त प्रधानमन्त्री हटिहाल्ने मनस्थितिमा छन्  उनलाई विस्थापन गर्न अर्को सरकार कांग्रेसको नेतृत्वमा बन्नुपर्ने हो  तर त्यहाँभित्र हानाथाप छ  सभापति कोइरालालाई जिन्दगीमा छिर्के दाउ लाएरै भए पनि प्रधानमन्त्री हुने रहर छ  तर उनी खुल्न सक्दैनन्  आसेपासे भिडाउँछन्  कहिले देश कहिले विदेश वार्तामा पठाउँछन्  बांगो औंलाले बिस्तारै घ्यु झिक्न खोज्छन्  अर्कातिर नेता शेरबहादुर देउवा हाक्काहाक्की बोल्छन् सीधै औंलाले झिक्न हतारिन्छन्  नत्र तताएर घोप्ट्याउनै पछि पर्दैनन्  उनलाई पनि फेरि प्रधानमन्त्री हुने चाहना छ  कोइराला न आफूलाई निर्णय गर्नगराउन सक्छन् न त देउवालाई ओके भन्न रुचाउँछन्  रामचन्द्र पौडेल पनि त छन् जो प्रधानमन्त्रीकै गोटी बनाएर  पल्ट हराइएका थिए  सुरक्षित मौका आइहाले उनलाई पन्छाउन पनि कांग्रेसलाई सजिलो छैन  कांग्रेसको यही अलमल अन्योल र अल्झनले जनकपुरे रेल दुर्घटनाको नजिक पुगेको छ  
	रेल गडबड हुनुमा माओवादी पनि जिम्मेवार छ  अध्यक्ष दाहाल घरि विपक्षीसँग चरक्क चर्किन्छन्  घरि उनीहरूतिरै फरक्क फर्किन्छन्  कहिले आफैं प्रधानमन्त्री हुने लक्षण देखाउँछन्  कहिले यही सरकार  वर्ष चलिरहन्छ भनिदिन्छन्  एकातिर कांग्रेसले प्रधानमन्त्री तोक्न नसक्नु अर्कातिर दाहालले ताक्न नछाड्नु र बोलीको समेत टुंगो नहुनुले शून्य समय झन् बढेको छ  एमाले चौकमा उभिएको छ  कुन बेला कस्तो बत्ती बल्छ त्यहीअनुसार चलौंला भन्ने ताकिरहेको छ  सुर आआफ्ना छन्  ताल बेग्लाबेग्लै छन्  त्यसैमा रमाइरहेका छन्   
	जर्ज वासिङ्टनले भनेका थिए सरकार शक्ति हो  आगोजस्तै यो खतरनाक नोकर र डरलाग्दो मालिक हो  हो नि सरकार लोते हुनु हुँदैन  त्यसमाथि कामचलाउ जारी रहिरहने हो भने त त्यो सरकारै हुँदैन  अहिले देश त्यही अवस्थामा छ  सरकार नाम मात्रको छ  त्यो पनि बिग्रेको स्वचालित रेलमा यात्रा गरिरहेको छ  जर्जले भनेजस्तो खतरनाक नोकर र डरलाग्दो मालिक कसरी हुनु   
	
"
