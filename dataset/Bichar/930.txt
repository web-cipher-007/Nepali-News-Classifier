सहकारी धन्दा "सहकारीको काम अथाह पैसा बटुलेर जहाज कम्पनी चलाउने घरजग्गा व्यवसाय गर्ने होइन  ""
	ओरियन्टल कोअपरेटिभमा एक व्यक्तिको  करोड रुपैयाँ बचत रहेछ  सञ्चालकले मनपरी गरेर त्यो सहकारी डुबिसकेको समाचार जब आयो उनी दौडिँदै त्यहाँ पुगेछन्  बुझ्दा महिनाको  हजार मात्र भुक्तानी दिने जानकारी पाएछन्  उनले हिसाब निकालेछन् त्यही पाराले त सावाँ मात्र उठाउन  हजार महिना अर्थात्  सय वर्ष लाग्ने रहेछ  
	पुस्तौंपुस्ताका लागि बचत गरेजस्तो पो भयो हरेस खाँदै उनी भन्छन् उठाइदिने हिम्मतिलो कोही भए बरु डेढ करोड उसैलाई दिन्थें  
	ठूला भवनमा आकर्षक कार्यालय  बैंकभन्दा गतिलो सान  महँगो ब्याज  यस्ता कुराले लोभिएर वा सरकारको खानतलासीबाट जोगिएर सहकारीको ढुकुटी भर्ने धेरैको अहिले यही हबिगत छ  सुरक्षा उपाय केही नभएका ठाउँमा करोडकरोड पैसा राख्ने हामी उपभोक्ता पनि मूर्खै हौं  के आधारमा विश्वास गर्ने सहकारीलाई जसले करोडौं रुपैयाँ इमानदारपूर्वक फिर्ता गर्छ भनेर  
	सहकारी त कुनै समुदाय विशेषबाट बचत गरी उनीहरूकै हितमा लगानी गर्ने मान्यताको संस्था  
	हो  यसले ऋण लिन वा बचत गर्न आउनेलाई सदस्य बनाउने होइन  सदस्यबाट मात्र ऋण बचतको काम गर्न पाउनुपर्ने हो  तर धेरैका हकमा उल्टो भइरहेको छ  अप्रत्यासित धेरै ब्याज र अनेक उपहारका प्रलोभन देखाएर पैसा उठाउने कर्मचारी घरघर दौडाउँछन्  अनि त्यो रकम सञ्चालकले आफूखुसी मात्र होइन आफ्नै ब्यापारधन्दामा लगाउँछन्  त्यस्ता लुटेरालाई सहकारी होइन सर्वहारी सबैथोक खाने भन्नु उचित हुन्छ  अनि उनीहरू आफ्ना धन्दाबाट फलिफाप होउन्जेल सहकारी दुहुन्छन् टाट पल्टिँदै गएपछि बूढो गाईलाई जंगलमा छाडेजस्तो पारिदिन्छन्   
	हेर्दै जानुस् अधिकांश सहकारीको हालत एक दिन त्यस्तै हुन्छ  अनि मानो रोपेर मुरी कमाउने  
	आसमा मुख बाएर बसेका धेरैले टाउको ठोक्दै रुनुको विकल्प रहँदैन   
	कुनै चियापसलमा एक घन्टा बस्नुस्  कुनै न कुनै सहकारीका कर्मचारी पैसा उठाउन आइपुग्छन्  पसलेले पासबुकका खातबाट छानेर एउटा झिक्छन् र रुपैयाँ दिएर पठाउँछन्  एकछिनमा अर्को आउँछ र त्यसरी नै लान्छ  दिनभर दुःख गरेर कमाएको नाफा सहकारीपिच्छे राख्दै जानेहरूले बेलैमा सोच्नुस् त्यो र्फकने ग्यारेन्टी छ त  छ भने  
	कसरी  सहकारीलाई यसरी बचतकर्ता खोज्दै डुल्ने अधिकार हुँदैन  अवैध काम गरिरहेको त्यो संस्थाले ब्याजसमेत जोडेर तपाईंको रकम मागेकै बेला सजिलै फिर्ता दिन्छ भन्नेमा पत्यार लाग्छ  
	जहाज र हाउजिङमा लगानी गरेर त्यत्रो फुर्ती लाउने ओरियन्टल र गुण त डुबिसके  अरू धेरै सहकारी यस्ता छन् जसले घरजग्गामा पैसा खन्याएका छन्  त्यसमा मन्दी आएर ब्याज तिर्नै नसक्ने भएपछि कुम्लो बोकेर कुलेलम ठोक्ने अवस्थामा पुगेका छन्  त्यो सबै सर्वसाधारणको पैसा हो  दुःख गरेर आर्जेको सम्पत्ति हो   
	तपाईं अचेल बैंकमा खाता खोल्न जानुस् अनेक थरी कागजात बुझाउनुपर्छ  आफ्नो पति वा पत्नी विवाहित भए बुवा आमासम्मको नागरिकता घर छ भने आफ्नै छैन भने घरबेटीको बिजुलीखानेपानीको बिल आदि नभई खातै  
	खुल्दैन  राजधानीका अधिकांश घरबेटी कर  
	तिर्दैनन्  त्यही भएर उनीहरू सरकारी दस्ताबेजमा आफ्नामा कोही डेरा बस्छन् भन्ने देखाउन  
	डराउँछन्  डेरा बस्नेलाई बिजुलीपानीको बिल र सिफारिस दिँदैनन्  त्यही भएर जसले पायो त्यसले बैंकमा खाता खोल्न गाह्रो छ अब  पुराना खातावाललाई पनि बैंकहरूले त्यस्ता कागजात मागिरेका छन्  कुनैकुनैले पत्रिकामै सूचनासमेत निकालेका छन्   
	त्यस्ता बैंकभन्दा धेरै पैसा त अहिले हचुवा वित्त निकाय अर्थात् सहकारीमा छ  उनीहरूले कतिका धन लिएका छन् कतिका धनीपुर्जा  बटुवातालका ती संस्था आज यहाँ छन् भोलि कहाँ पुगेपछि के  
	गर्नुहुन्छ  उठाउने आधार के छ  तपाईंको रकमको सुरक्षण कहाँ राखिएको छ  कसलाई उजुरी  
	गर्नुहुन्छ  उसले उठाइदिने आधार के छ   
	सहकारीको काम अथाह पैसा बटुलेर जहाज कम्पनी चलाउने घरजग्गा व्यवसाय गर्ने होइन  सम्बन्धित समुदायलाई सेवा पुग्ने काम गर्नुपर्यो  र लाभ पनि समुदायमै जानुपर्यो  कुनै राम्रा सहकारी छन् भने बरु गतिला विद्युत् आयोजना खोलून्  त्यसले देशको अँध्यारो हटाउने छ  कुनै सहकारी यस्ता पनि आऊन् जसले राजधानीमा मेट्रो रेल चलाऊन्  पूर्वाधारमा लगानी गरेका र सेवामूलक काममा हात हालेका संस्थालाई भाग्ने ठाउँ हुँदैन  तिनलाई पत्याउन पनि सकिन्छ  सर्वसाधारणको ठूलो रकम बटुलेर अपारदर्शी र अदृश्य व्यापार गर्नेहरू सहकारी नै होइनन्  सहरमा खुलेका  
	 प्रतिशतभन्दा बढी यस्तै छन्  ती लुटको नियतबाट चलेका छन्   
	वास्तवमा युनिटी र हर्बोभन्दा ठूला रोग हुन् बैंकिङ शैलीमा चलेका सहकारी  ती एकदुई थिए  यी त सयौं छन्  स्थानीय बासिन्दाले खोलेर उनीहरू नै सञ्चालक भएका केही नभाग्लान् भिन्दै कुरा बाँकी सबै कुलेलम ठोक्ने दिन कुरिरहेका छन्  अधिकांश सहकारी कि बन्द हुन्छन् कि भाग्छन्  पैसा तिर्न नसकेर बेहाल पार्छन्  त्यसैले बेलैमा सचेत हुनुपर्छ   
	किन  किनकि सहकारीले चेक दिएर बैंकजस्तो कारोबार गर्न पाउँदैनन्  तर गरिरहेका छन्  त्यसैले जसले फाली चोर्छ उसले मौका परेका दिन हलो पनि बाँकी राख्दैन भन्दा के फरक पर्छ  कुनै टाउकाले पैसाको व्यापार गर्नु सहकारिता होइन पैसालाई सिर्जनशील काममा लगाएर साझेदारहरूबीच समान लाभको अवस्था सिर्जना गर्नु यसको मर्म हो  गाउँमा कति सहकारी छन् जसले लघु उद्यम कृषि साना व्यापारजस्ता विषयमा समुदायलाई लाभान्वित गराएका छन्  सहरमा पनि अति कम यस्ता सहकारी छन् जुन ढुक्क हुने समुदायले चलाएका छन्  तिनको हितमै काम गरिरहेका छन्  त्यस्ताको प्रवर्द्धन गर्दै बैंक शैलीकालाई कडा नियन्त्रण र नियमन गर्नैपर्छ  नत्र ती सर्वहारी नै भइरहनेछन्  
"
