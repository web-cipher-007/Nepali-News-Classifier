"कुरा विज्ञापनको मुद्दा समाजको" पुस  गते शुक्रबार  कान्तिपुर पत्रिकाको दोस्रो पृष्ठको एउटा विज्ञापनले सहज रूपमा ध्यान खिच्यो  शीर्षक थियो हार्दिक  बधाई "
	 पुस  गते शुक्रबार  कान्तिपुर पत्रिकाको दोस्रो पृष्ठको एउटा विज्ञापनले सहज रूपमा ध्यान खिच्यो  शीर्षक थियो हार्दिक बधाई  रेग्मी थरका महानुभावले काठमाडौं विश्वविद्यालयको चान्सलर पदक पाउनुभएको रहेछ  यो बधाई दिने व्यक्तिहरू रेग्मीजीको मावलीतर्फका नाताको हुनुहुँदो रहेछ  नाताका व्यक्तिहरूको थरको कारणले मेरो ध्यान खिचेको थियो  विज्ञापनमा निकै थरहरू छन् जुन यसनिम्ति उल्लेखनीय छन् कि समाज कसरी स्वाभाविक रूपमा समावेशी बन्दै गएको छ  त्यहाँ श्रेष्ठ खनाल बजिमय मास्के सैजुं कार्की बस्नेत र अन्तमा चौधरी थर उल्लेख छ  मावलीतर्फका यी थर र नाताहरू अडकल र अन्दाजको भरमा उल्लेख गरेको पक्कै हैन  माथि शिरमै लेखिएको छ चान्सलर पदक स्वर्ण पदक प्राप्त गर्नुभएकोमा मावलीतर्फबाट हार्दिक बधाई र शुभकामना व्यक्त गर्दछौं  तल अनि सिलसिलेवार रूपमा दाज्यू अर्थात मामा भाइ दिदी बहिनी भनेर उल्लेख गरिएको छ  हिन्दुहरूको वर्णाश्रममा चार जात रहेको छ  जातका आधारमा ठूलोसानो बनाइएको छ छूतअछूत गरिएको छ पानी चल्नेनचल्ने जस्ता विभेदकारी व्यवस्था अझै चालु छ  हिन्दुहरूको मात्र हैन बौद्ध परम्परा मान्नेहरू पनि यस रोगबाट मुक्त छैनन्  हुँदाहुँदा जनजातिहरू प्रकृतिको पूजक भए पनि दलितहरूसँगको छुवाछूतलाई उहाँहरूले पनि व्यवहारमा स्वीकार गरिरहनुभएको छ  कतिपय जनजातिभित्रै पनि वर्गहरूको सिर्जना भएको र बिहावारी गर्दा त्यसको हेक्का गर्ने गरिएको पाइन्छ  दलितभित्रै पनि ठूलोसानोको भेद छ  नेवार समुदाय पनि यसको अपवाद छैन  नेवारमा बूढापाकाले अझै पनि गाली गर्दा कुजात भनेको सुन्न पाइन्छ  आखिर यो भेदभावको शृङखला जसले जहिले सुरु गरे पनि यसलाई भत्काउन जरुरी छ अत्यावश्यक छ  मानवमानव बीचको यो भेदभावको पर्खाललाई अतितमा शासकीय प्रबन्धबाट ठड्याइएको थियो  अपवादजन्य अवस्थामा शासकहरूले हुकुमको भरमा आफन्तको उद्धार गर्दा खास थर जातका व्यक्तिहरू पानी नचल्नेबाट पानी नचल्नेमा परिणत भए भनेको सुन्न पाइन्छ  त्यसैगरी राजनीतिक कोपभाजनमा पर्दा पानी चल्नेहरू नचल्नेमा परिणत हुन्थे  तर आधुनिक नेपालमा शताब्दीऔं लगाएर बनाएको यस्तो भेदभावयुक्त मान्यता केही दशकभित्रै गल्र्यामगुर्लुम भएर लड्दैछ   सालको क्रान्तिपछि आएको परिवर्तनको आँधीलाई कसैले थुन्न सक्तैनथ्यो प्रवाहलाई रोक्न सकिन्नथ्यो  जातपात उचनीच छुवाछूत र अन्धविश्वासका पर्खालहरू क्रमशः भत्कँदैछन् र यो दु्रतगतिमा अगाडि बढिरहेछ  वास्तविक अर्थमा अग्रगमन भनेकै यही हो  आफ्नो कूल मर्यादा प्रथा बाबुबाजेदेखि चलिआएको संस्कृति धर्मजस्ता विभिन्न नामले जतिसम्म धान्न सकिन्थ्यो धानियो त्यो नै बढी भयो  यसलाई समाप्त नपारी भएकै छैन  जति नेपालीहरूबीच शिक्षा फैलिँदैछ जातपातको संस्कृति उति खुम्चिँदैछ  जति सहरीकरण बढ्दैछ जातपातभन्दा बढी अवसरहरूमा तन्नेरीहरूको ध्यान जाँदैछ  जातपातजातिपातीजस्ता कुराहरू बेमानी वा अर्थहीन हँुदैछन्  यसलाई बुझेर नै राजनीतिक रूपले यथास्थितिवादको संरक्षण गर्ने पञ्चायत व्यवस्था होस् वा बहुदलीय व्यवस्था जसले पनि यो प्रथा कायम राख्न चाहेको छैन  यद्यपि यो कुरा भने उल्लेखनीय छ कि किन  साल भदौ  गते छुवाछूत वा जातका आधारमा दण्ड नदिने व्यवस्था गरिए पनि व्यवहारमा त्यसको कार्यान्वयनमा सुस्तता आइरह्यो  किनभने कुरा प्रस्टै छ त्यसले प्राथमिकता नै पाएन  त्यो केवल नारामा सीमित रह्यो   सालको जनआन्दोलनले आआफ्नो वर्ग क्षेत्र भाषा लैंगिक लगायतका विषयमा रहेको चाहनामात्रै सतहमा ल्याएन कि त्यसको लगत्तै विदेशमा जान राहदानी पाउने प्रक्रियामा सरलीकरण गरेर आम मानिसको राहदानी पाउने अघोषित हकै सृष्टि हुनपुग्यो  लाखौं मानिस जति विदेश जानथाले देशदेशावर देखे तिनले जातजाति र छुवाछूत जस्ताको अर्थ खोज्न थाले  यो कुरा सहरमा मात्र सीमित रहेन  गाउँबाट सोझै जेट चढेर गएका तन्नेरीहरू फकर्ंंदा अलग पहिचानका भइसकेका हुन्थ्ो  यसरी विगतको दुई दशकमा समाजमा आएको उथलपुथलमा यो वर्गको ठूलो हात रहेको छ  अर्कातिर माओवादीले चलाएको सशस्त्र युद्धमा महिला दलित जनजातिको जसरी उपयोग भयो त्यसले पनि पूर्व संस्कारमाथि ठूलो दबाब पर्नगयो  तर यी सबै कुरा नेपालका लागि सकारात्मक भए पनि राजनीतिक तहको सोच भने अग्रगामी हुनसकेन  समाजलाई  वटा कोठामा बन्द गर्ने र त्यसलाई निरन्तरता दिइरहनुपर्छ भन्ने नाजायज बहस हुनथाल्यो  आम जनता हिजोको रुढीवाद अन्धविश्वास छुवाछूतको विरुद्ध उत्रन कम्मर कसेका बेला राजनीतिक सामाजिक र प्राज्ञिक जनहरूले त्यसमा सकारात्मक तवरले थप ऊर्जा प्रदान गर्नुपर्नेमा राजनीतिक वा अन्य लाभका लागि नेपाली समाजलाई विखण्डन गर्नेतर्फ केही व्यक्तिहरू लागिपरे  आम जनता आपसी सद्भाव एकता र प्रगतितर्फ उन्मुख हुने नेतृत्व भने निहित स्वार्थका लागि विभाजित पारिरहन चाहने आजको वास्तविकता र यथार्थ भनेको यही भएको छ  यसमा थप मलजल समानताको लागि सघाउन आएका केही विदेशी संस्थाहरूबाट पनि हुनगएको छ  तथ्याङ्कले यो पुष्टि गरेको छ कि मुलुकमा कसैको दबदबा कायम राख्ने हैसियत छैन  सबैभन्दा ठूलो संख्यामा रहेका भनिएका खस जातिसमेत अल्पसंख्यक हुन्  नेपालीहरूको बसोबासको मेलो हेर्ने हो भने पनि अधिकांश बस्ती गाउँ मिलिजुली नै बसेका छन्  राजनीतिक सहभागितामा भएको कमजोरीलाई विगतको संविधानसभाको निर्वाचनदेखि सच्याइएको छ  तर त्यसलाई कोठाहरूमा राखेर कोटा प्रदान गर्ने पद्धतिबाट अलग रहेर निष्कर्षमा आउँदा दिनमा पनि संविधानसभाको प्रतिनिधित्व जारी रहने तर एकै श्रेणीका प्रतिनिधि कसरी बनाउने हो त्यसमा धारणा विकसित गर्न विलम्ब गर्नुहुन्न  यसमा विशेष गरेर समाजशास्त्री लगायतले निर्वाचन पद्धतिबारे नेपालका लागि उपयुक्त बाटो देखाउन जरुरी छ  निश्चित बाटो बनाउन सकिएन भने त्यसको परिणाम अनपेक्षित हुनेछ  जनजातिले बिहे गरेको खस केटीबाट वा त्यसको उल्टो खस केटा र जनजातिबाट जन्मेकाहरू भविष्यमा के हुनेछन्  के तिनलाई मावली वा घरकाले हेला गर्न सकिन्छ  त्यसरी नै मधेस र पहाड बीचको बिहावारी आउने दिनमा बढ्दै जानेछ  त्यसको लक्षण पनि देखा परिसकेको छ  यतिन्जेल धेरैजसो पहाडबाट अवसरको खोजीमा मधेस झर्ने चलन थियो  तर अब पहाडमा पनि अवसर बढ्दैछ  तराईबाट माथि बसोबास सर्ने कुरामा पनि शंका नलिँदा हुन्छ  जति यो मात्रा बढ्नेछ मधेसपहाडको सम्बन्ध अझ नजिकिँदै जानेछ  यस अवस्थामा के एकले अर्कालाई निषेध वा इन्कार गर्न सकिन्छ  अहिलेको समस्या भनेको दलितसँंगको सम्बन्धमा देखापरेको छ  जति समाचार आइरहेका छन् ती उत्साहजनक पक्कै छैनन्  दलित भने सबै जातजातिको अझै पनि हेपाहा प्रवृत्तिको सिकार भएका छन्  यसलाई राज्यले शिक्षा स्वास्थ्य रोजगारी लगायत सबै क्षेत्रमा विशेष कार्यक्रम ल्याएर उकास्नैपर्छ  अवसरमाथि दलितहरूको जति बढी प्रभुत्व हुन्छ त्यति नै उनीहरूको पनि मान्यता बढ्ने हो  जति उनीहरूको मान्यता बढ्छ भेदभावमा पनि स्वतः कमी आउँछ  रेग्मीजीले चान्सलर पदक पाउनुभएकोमा मावलीतर्फका नातेदारहरूले दिएको बधाईमा हाम्रो पनि साथ छँदैछ  त्यसभन्दा पनि बढी यो परिवारमा रहेको समावेशितालाई नमन नगरी रहन सकिएन  त्यो परिवार सबैका लागि अनुकरणीय छ  नयाँ नेपालको एकता र भविष्य यस्तै समावेशिता सौहार्दता र मेलमिलापमा छ  
	 
	 
"
