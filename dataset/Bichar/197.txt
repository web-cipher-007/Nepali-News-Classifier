समायोजनको अड्कोकात्तिक  गतेको सातबुँदे सहमति अनुसारका प्रतिबद्धताहरू कार्यान्वयन प्रक्रिया अवरुद्ध भएको छ "
	चैत  गते माओवादी लडाकुको रेखदेख समायोजन र पुनस्र्थापनासम्बन्धी विशेष समिति बैठक अनिणिर्त नै रह्यो  उक्त बैठकको महत्ता समायोजन कार्ययोजना पारित गर्नमै सीमित रह्यो  तर राष्ट्रिय सेनामा समायोजित हुने लडाकुको मापदण्ड दर्जा तालिम अवधि साथै छनोट समिति गठनको प्रक्रिया भने थाँती नै रह्यो  सारांशमा समायोजन समितिको विभिन्न चरणमा बसेका बैठकहरूको उपलब्धिमूलक निर्णयहरू र कात्तिक  गतेको सातबुँदे सहमति अनुसारका प्रतिबद्धताहरू कार्यान्वयन प्रक्रिया अवरुद्ध भएको छ  यसले गर्दा चैत मसान्तभित्रै समायोजन कार्यविधिलाई अन्तिम रूप दिई शिविरहरू खाली गर्ने आफैले तोकेको म्याद गुजि्रने सम्भावना बढेको छ  यस अनिश्चित र अन्योलले गर्दा जनता फेरि निराश अनि विवश भएका छन्  
	विशेष समितिमा प्रतिनिधित्व गरेका तीन प्रमुख राजनीतिक दलहरू बीचको तीव्र मतभेद र विश्वसनीयताको कमीले गर्दा असहजता र तनाव बढ्नु अनि शालिन र संयमताको सट्टा भावनात्मक संवेगबाट नकारात्मक परिस्थिति सिर्जना गर्नुबाट पनि संशय बढेको छ  उदाहरणस्वरुप यसै हप्ताको सुरुमा बसेको विशेष समितिको बैठकलाई लिन सकिन्छ  उक्त बैठकको छलफलका क्रममा देखापरेका असमझदारीहरू प्रधानमन्त्रीको निजी सचिवालयको प्रेस विज्ञप्तिबाट छताछुल्ल भयो  उक्त विज्ञप्ति विशेष समितिमा प्रतिनिधित्व गरेका नेकपा एमालेका सदस्यहरूको प्रधानमनत्रीसितको मतभेद र मतान्तरको प्रतिवादस्वरुप जारी गरिएको थियो  उक्त विज्ञप्तिमा एमाले सदस्यहरूको असहमति तथा प्रधानमन्त्री बाबुराम भट्टराई सातबुँदे सहमतिप्रति प्रतिबद्ध रहनुपर्छ भन्ने जिकिरलाई गोयवल्स शैलीमा प्रचार गरी प्रधानमन्त्रीको छवि धमिल्याउन खोजेको आरोप लगाइएको थियो  उक्त आरोपको खण्डन गर्दै एमाले अध्यक्ष झलनाथ खनाल स्वयं आफैंले त्यसलाई निकृष्ट र गैरजिम्मेवारीको पराकाष्ठा भनी प्रतिवाद गरे  
	वामपन्थी दलहरूबीच एकले अर्कालाई दुत्कार्नुपर्दा गलत सूचना प्रवाहित गर्न माहिर नाजी प्रोपोगान्डाका माहिर महारथी गोयवल्सको नाम उच्चारण गर्न छुट्नु कुसंस्कार नै ठहर्छ  यसैले विशेष समिति बैठकमा उठेका केही प्राविधिक पक्ष बारेको मतभेद स्पष्ट गर्न प्रधानमन्त्रीको निजी सचिवालयले नै विज्ञप्ति जारी गर्नुपर्यो  हुन त मन्त्रिपरिषदकै निर्णयद्वारा स्थापित विशेष समिति सचिवालयले आधिकारिक तवरबाटै मतभेदबारे जानकारी गराउन सक्थ्यो  तर प्रधानमन्त्री स्वयंको अग्रसरताबाट आफ्नै निजी सचिवालय प्रयोग गरी वक्तव्य प्रकाशित गरी कटुता पोख्नु उनको अहंकारको प्रदर्शन र राज्यशक्तिको अनुपयुक्त प्रयोग भएको छ  यसको प्रतिफल प्रधानमन्त्रीको हैसियतले विभिन्न दलहरूबीच समन्वयनकारी भूमिकालाई अघि बढाउनुको सट्टा अनाहकमा मतभेदलाई प्रश्रय दिई भट्टराईमात्र माओवादीकै रुपमा प्रस्तुत भएका छन्   
	उनको अस्थिर मनस्थिति चैत  गतेको बैठकमा गल्ती सुधार गरेर परिस्थितिलाई सल्टाउन खोज्नुबाट पनि स्पष्ट हुन्छ  
	शान्ति प्रक्रियालाई सार्थक गति दिन गत कात्तिक  गते तीन प्रमुख राजनीतिक दलहरू र मधेसी मोर्चासमेतले हस्ताक्षर गरी सातबुँदे सहमति शान्तिका लागि भएको हुँदा उक्त सहमतिको बुँदा  अनुसार विगतको सहमतिको कार्यान्वयन र विश्वासको वातावरण सिर्जना गर्ने र त्यसअनुरुप मंसिर  गतेभित्र कब्जा सम्पत्ति फिर्ता साथै क्षतिपूर्ति दिने कार्य कब्जा सम्पत्ति फिर्ता भएनभएको अनुगमन गर्ने प्रतिबद्धता शिथिल हुँदा चैत  गते काठमाडौंमा घोडेजात्रा पर्वका दिन नेपालको शान्ति यात्राको साइत फेरि जुरेको थियो  उक्त दिन माओवादी दलका अध्यक्ष प्रचण्डका साथै उपाध्यक्ष र मुलुकका प्रधानमन्त्री बाबुराम भट्टराई शान्ति प्रक्रिया तथा संविधान लेखनकार्यबारे सहमतिको वातावरण तयार गर्न नेपाली कांग्रेसका अति प्रभावशाली दुई प्रतिनिधिहरूसित गम्भीर साउतीमा जुटेका थिए  शान्ति प्रक्रियालाई निष्कर्षमा पुर्याई जेठ  गतेभित्रै संविधान लेख्ने कार्य सम्पन्न गर्ने सोही वार्ता निणर्ायकसिद्ध  
	भयो  परस्परको मतभेद र गतिरोध हटाई शान्ति प्रक्रिया र संविधान लेखनकार्यलाई गतिशील बनाउन हौस्याउने कार्य भने हाम्रा छिमेकी मित्रराष्ट्र भारतबाटै सम्पन्न भएको थियो  माओवादी र नेपाली कांग्रेसका आफ्ना अति विश्वसनीय व्यक्तिहरूको संलग्नताबाट शान्ति प्रक्रिया अघि बढाउन प्रोत्साहित गरेपछिका विभिन्न चरणमा बसेका विशेष समितिको बैठकद्वारा सातबुँदे सहमतिको परिधिभित्रै रहेर समायोजनका कतिपय विषयहरूमा समझदारी कायम गरेका थिए  त्यसमध्ये गम्भीर प्रकृतिको अपराध र मानवअधिकार हनन गरेका फौजदारी अभियोग लागेर प्रमाणित भएका र भगौडा सुरक्षाकर्मीहरूलाई समायोजन नगर्ने विषयमा सहमति भएको छ  समायोजन नै रोजेका  लडाकुमध्ये  जनामात्र छनोट प्रक्रियामा सामेल गराउने निर्णयअनुसार स्वेच्छिक अवकाश तथा पुनस्र्थापनाको विकल्प रोज्न अवसर दिने मोटामोटी निर्णय पनि त्यही बैठकमा तय भएको थियो  यी निर्णयको कार्यान्वयन पक्ष भने अझै टुंगो लागेको छैन  
	शान्ति प्रक्रिया अन्तर्गत लडाकुको समायोजन र सम्बर्द्धन नै प्राथमिकतामा राखेका माओवादी दल नै अहिले सरकारको नेतृत्वमा रहेको छ  विशेष समितिको अध्यक्षता पनि माओवादीकै उपाध्यक्ष बाबुराम भट्टराईले प्रधानमन्त्रीका हैसियतमा गरेका छन्  विशेष समितिमा उनको भूमिका आफ्नो दलीय हितको प्रवर्द्धन गर्नुका साथै अन्य सहभागी दलहरूको रायसल्लाह र सर्वसम्मति अनुसारका निर्णयहरूको कार्यान्वयन गर्ने जिम्मेवारी विशेष समितिको अध्यक्षका नाताले सरकार प्रमुखको हुनेछ  
	विशेष समितिमा सबै सहभागी दलहरूको भूमिका समान हुन्छ  त्यहाँ प्रत्येक निर्णय सहमतिको आधारमा हुन्छ  सबै सहभागी दलका प्रतिनिधिहरूको संयुक्त प्रयास र समझदारी नै सहमतिको आधारभूत प्रक्रिया हुन्छ  त्यसैले राष्ट्रिय सेनामा माओवादी छापामारहरूको समायोजन कार्य राजनीतिक मुद्दा भएपछि त्यो दलीयभन्दा राष्ट्रिय दायित्व भएको छ  उक्त दायित्व निर्वाह गर्ने अंग सरकार भए पनि त्यसमा दलीय सहमति अत्यावश्यक हुन्छ र सरकार उक्त सहमति कार्यान्वयन गर्ने अंगमात्र हुन्छ  तसर्थ विशेष समिति निणर्ायक हुन्छ  विशेष समितिको निर्णय कार्यान्वयन गर्ने दायित्वमात्र सरकार प्रमुखको हुन्छ  जसले मन्त्रिपरिषद अन्तर्गतको सैन्य संस्थामार्फत समायोजन कार्य तामेली गर्छ  
	समायोजन कार्य सम्पादन गर्न स्थापना गरिने महानिर्देशनालयको खाका र तारतम्यबारे अझै निर्णय हुन बाँकी छ  अर्काे अहम् विषय छनोट प्रक्रिया कसरी निर्धारण गर्ने माओवादीको प्रतिनिधित्व हुने कि नहुने आवश्यक योग्यता अनुसारको मापदण्ड पूरा गरेपछि मात्र दर्जा निर्धारण गरिने भनाइ सातबुँदे सहमतिलाई अक्षरशः पालना गरिनुपर्ने जिकिर ठहर्छ  हुन त समायोजन कार्य रिकुटे भर्ती प्रक्रिया अवश्य होइन यो नयाँ भर्तीभन्दा नितान्त फरक अनियमित प्रसंग पनि होइन  तर सातबुँदे सहमतिमा उल्लिखित समायोजनको मापदण्ड व्यक्तिगत भन्ने वाक्यबाट छनोट प्रक्रियामा शिक्षा उमेर वैवाहिक स्थिति र साधारण चोटपटक र खत लागेको विषयमा केही लचकताबाहेक अन्य सहुलियतबाट माओवादी छापामारहरू वञ्चित भएका छन्  अब यो प्रतिबद्धताबाट पछि हट्नु माओवादी दललाई अप्ठेरो परेको छ  कारण माओवादीप्रति अन्य दलहरूको शंकाको स्थिति अझै फेरिएको छैन  स्वभावले नै प्रतिस्पर्धात्मक हुने दलीय राजनीतिमा दलबीचको सम्बन्ध सामान्यीकरण हुन नसक्दा एकअर्काप्रतिको व्यवहार शंकारहित हुनसकेको छैन  त्यसैले विशेष समितिको आइतबार बसेको बैठकमा प्रधानमन्त्रीले कार्यतालिका पारित गर्ने त्यसबाहेक समायोजनको विधि प्रक्रिया र मापदण्ड सरकार अथवा सेनालाई तय गर्न जिम्मेवारी दिने प्रस्तावको नेपाली कांग्रेस र एमालेका प्रतिनिधिहरूले विरोध गरेका थिए  उक्त प्रस्ताव स्वीकृत भए प्रधानमन्त्रीले सेनालाई प्रभावमा लिई आफ्नो मनसाय पूरा गर्नसक्ने शंका कांग्रेस र एमालेका प्रतिनिधिहरूले गरेका छन्  यो शंका निवारण गर्ने दायित्व माओवादी दल त्यसमाथि विशेष समितिको अध्यक्षता गरिरहेका प्रधानमन्त्री भट्टराईको हुनुपर्नेमा उल्टै आफ्नो विज्ञप्तिद्वारा एमालेप्रति समायोजन प्रक्रियालाई नै भाँड्न खोजेको गम्भीर आरोप लगाएपछि विश्वसनीयतामा नै ह्रास आएको छ  
	नेपाली कांग्रेस र एमालेका प्रतिनिधिहरूले प्रधानमन्त्रीको प्रस्ताव र आचरणप्रति शंका गर्नुपर्ने स्पष्ट कारण छ  गत माघ  गते सेनाप्रमुख छत्रमान सिंह गुरुङले ननपेपरका रुपमा आफैले प्रधानमन्त्रीलाई बुझाएको प्रस्ताव विशेष समितिको बैठकमा बाबुराम भट्टराईले मेरो आफ्नै भनी प्रस्तुत गरेको सातबुँदे सहमति विपरीतको उक्त दस्तावेजबाट सबै आशंकित भएका थिए  अहिले प्रधानमन्त्रीले समायोजन विशेष समिति सचिवालयले तयार गरेको कार्यतालिका बाहेकका अन्य कार्य सेनाको जिम्मा लगाउने प्रस्ताव सेनापतिले बुझाएको ननपेपरमै आधारित हुनसक्ने प्रवल सम्भावना रहेको अन्य दलका प्रतिनिधिहरूले बुझेका छन्  त्यसैले सातबुँदे सहमतिभन्दा तल माथि स्वीकार्य हुनसक्तैन भनी अन्य दलहरूले दृढता व्यक्त गरेका छन्  
	बुधबारको विशेष समिति बैठकले विद्यमान अवस्थालाई चिर्ने प्रयत्न गरे पनि विवादित विषयमा सहमति जुटाउन सकेन  चैत मसान्तभित्र समायोजनमा जाने  छापामार बाहेकका  जना छुट्याउन र तिनीहरूको व्यवस्थापन गर्न पुनर्वर्गीकरण यथाशीघ्र थालिनुपर्ने भएको छ  यथार्थमा एक राज्य दुई सेनाको विडम्बनापूर्ण अवस्थाबाट सबै नेपाली मुक्त हुन चाहन्छन्  त्यसैले विपक्षी राजनीतिक दलहरूले यो अराजक र असहज परिस्थितिलाई सर्वस्वीकृत प्रतिबद्धता अनुरुपको सातबुँदे सहमतिकै आधारमा सहज व्यवस्थापन गर्न चाहेका छन्  तर व्यवहारमा कात्तिक  पछिको समयको अन्तरालमा माओवादी आफ्नो प्रतिबद्धताबाट पुनः हच्केको प्रतीत हुन्छ  चैत  गतेकै माओवादी र कांग्रेस नेताहरू बीचको विस्तृत छलफलपछि चैत  सम्म आइपुग्दा विशेष समितिमा केही सकारात्मक सहमति भएका थिए  जसमध्ये चैत मसान्तभित्र शिविर खाली गर्नुका साथै त्यहाँ भएका हतियार र लडाकु राज्यलाई सुम्पिने निर्णय गरिएको थियो  विद्यमान परिस्थितिमा के यो सम्भव होला  
	 
	
"
