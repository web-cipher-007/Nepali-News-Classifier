 जनस्वास्थ्यमाथि खेलवाड"सुदूरपश्चिममा हालका वर्षमा निजी क्षेत्रका मेडिकल पोलिक्लिनिक र फार्मेसी खुल्ने क्रम बढ्दो छ  कतिपय सरकारको नीतिनियम पालना गरी खुलेका छन् भने अधिकांश अवैध रूपमा सञ्चालनमा छन्  ""
	सुदूरपश्चिममा हालका वर्षमा निजी क्षेत्रका मेडिकल पोलिक्लिनिक र फार्मेसी खुल्ने क्रम बढ्दो छ  कतिपय सरकारको नीतिनियम पालना गरी खुलेका छन् भने अधिकांश अवैध रूपमा सञ्चालनमा छन्  अवैध मेडिकल र क्लिनिक सञ्चालन गर्ने क्रम दुर्गम गाउँबस्तीसँगै कैलाली र कञ्चनपुरजस्ता सुगम तराई क्षेत्रका सहरबजारमा पनि छ  यसको प्रभावकारी अनुगमन हुन सकिरहेको छैन  डाक्टरको प्रेस्त्रिप्सन मुताविक औषधि बेच्न पाउने हैसियत मात्र रहेका मेडिकल स्टोरमा गम्भीर र संवेदनशील रोगको उपचार भइरहेको छ  झोले डाक्टरले ग्रामीण बासिन्दालाई उपचारका नाममा दोहन गरिरहेका छन्  अवैध गर्भपतन गराउँदा महिलाले ज्यानै गुमाउनुपरेको छ  नक्कली र म्याद सकिएका औषधि कतिपय ठाउँमा प्रयोग भइरेका छन्  तर सरकारी निकाय भने यसप्रकारका बेथिति नियन्त्रणमा चुपचाप देखिन्छ  औषधि व्यवस्था विभागबाट हुने नियमित अनुगमन प्रभावकारी छैन  औषधि व्यवसायी संघ पनि यो बेथितिप्रति मौन छ  जिल्लास्थित अनुगमन संयन्त्र तैं चुप मै चुपको अवस्थामा छ  जनताको स्वास्थ्यमाथि भइरहेको खेलवाडको अवस्थाबारे कञ्चनपुरका भवानी भट्ट बैतडीबाट खगेन्द्र अवस्थी बाजुराका अर्जुन शाह डोटीबाट मोहन शाही डडेलधुराका डीआर पन्त टीकापुरबाट गणेश चौधरी र धनगढीका मोहन बुढाऐर लेख्छन्ः  
	महेन्द्रनगर करिब दुई वर्षअघि कञ्चनपुरको झलारीस्थित एक निजी क्लिनिकमा अवैध गर्भपतन गराउँदा एक महिलाको ज्यान गयो  भारतीय नागरिकले सञ्चालन गरेको उक्त क्लिनिकमा  महिनाभन्दा बढीको गर्भपतन गराउँदा पाठेघरसमेत काटिएपछि महिलाको ज्यान गएको हो   
	उक्त घटनापछि मेडिकल बन्द गरेर भारतीय नागरिक फरार भए  पछिल्लो समयमा महेन्द्रनगरमा रहेका केही निजी मेडिकलले पनि अवैध गर्भपतन गराइरहेको समाचार छ   
	अवैध गर्भपतनसँगै बजार क्षेत्रमा छ्यापछ्याप्ती खुलेका निजी मेडिकलमा मापडण्डविपरीत विशेषज्ञ डाक्टरबिनै जटिल बिरामीको समेत उपचार भइरहेको छ  ती मेडिकलले जिल्लामै नभएका डाक्टरको बोर्ड झुन्ड्याएर बिरामी आकषिर्त गर्ने र स्वास्थ्यसम्बन्धी सामान्य तालिमसमेत नलिएकाले नै उपचार गर्ने गरेका छन्   
	निजी मेडिकलले विशेषज्ञ डाक्टरले लेखेको औषधि मात्रै बिक्री गर्नुपर्ने हो जिल्ला जनस्वास्थ्य प्रमुख बलबहादुर महतले भने तर यहाँका मेडिकलमा मापदण्डविपरीत बिरामी जाँच्नेदेखि जटिल बिरामीको उपचारसमेत गरिरहेका छन्  उनले जिल्लाका अधिकांश मेडिकल तथा पोलिक्लिनिक मापदण्डअनुसारै नखोलिएको बताए  औषधि व्यवस्था विभागबाट तालिम लिएको व्यक्तिले औषधि बिक्रीका लागि मेडिकल खोल्न सक्ने व्यवस्था छ   
	निजी मेडिकल तथा अस्पताल सञ्चालन निर्देशिकामा पोलिक्लिनिक सञ्चालनका लागि कम्तीमा पनि दुई वा सोभन्दा बढी विशेषज्ञ सेवा दिनुपर्ने हुन्छ  त्यसका लागि विशेषज्ञ डाक्टर पनि उपलब्ध हुनुपर्छ  सेवाअनुसार भौतिक पूर्वाधार हुनुपर्छ  निर्देशिकाअनुसार  शय्यासम्मको पोलिक्लिनिक सञ्चालनका लागि जिल्लाबाट र त्यसभन्दा बढी क्षमताको पोलिक्लिनिक सञ्चालनका लागि क्षेत्रीय स्वास्थ्य निर्देशनालय हुँदै विभाग र मन्त्रालयबाट अनुमति चाहिन्छ   
	कञ्चनपुरमा मापदण्डअनुसार सञ्चालन भएका पोलिक्लिनिक एउटा पनि छैनन् जनस्वास्थ्य अधिकृत महतले भने कतिपय पोलिक्लिनिकमा त विशेषज्ञ डाक्टर नै छैनन्  जनस्वास्थ्य कार्यालयका अनुसार कञ्चनपुरमा आधा दर्जनभन्दा बढी पोलिक्लिनिकले अनुमति लिएका छन्  उनले निजी मेडिकलले लापरबाही गरे पनि कारबाहीका लागि हालसम्म लिखित वा मौखिक उजुरी नपरेको बताए   
	औषधि व्यवसायी संघ कञ्चनपुरका अध्यक्ष घनश्याम कलौनी पनि निजीस्तरमा सञ्चालित मेडिकल मापदण्डअनुसार सञ्चालन हुन नसकेको बताउँछन्  उनले  प्रतिशत सेवा दिइरहेका निजी मेडिकलमध्ये कतिपयले मापदण्डविपरीत काम गरिरहे पनि त्यसको अनुगमन र कारबाही हुन नसक्दा यो क्षेत्र छाडा बन्दै गएको बताए  औषधि व्यवस्था विभागबाट तालिम लिएकाले क ख र ग श्रेणीका आधारमा औषधि बेच्न मेडिकलले अनुमति पाउने र त्यसै आधारमा औषधि बिक्री गर्न पाउने व्यवस्था भएको उनले बताए  तर यसरी मापदण्डअनुसार सञ्चालन भएका मेडिकल नै छैनन् उनले भने   
	जनस्वास्थ्य अधिकृत महतले निजीस्तरमा सञ्चालित मेडिकल तथा पोलिक्लिनिकको अनुगमनका लागि यसै साता अनुगमन समिति गठन गरिएको बताए  जनस्वाथ्य अधिकृतको संयोजकत्वमा जिल्ला प्रशासन नेपाल परिवार नियोजन संघ महाकाली अञ्चल अस्पताल लगायतका प्रतिनिधि रहेको अनुगमन समिति गठन गरिएको उनले जानकारी दिए   दिनभित्रै निजी मेडिकल मापदण्डअनुसार सञ्चालन भए नभएको अनुगमन गरी कारबाहीका लागि विभागमा सिफारिस गरिन्छ उनले भने   
	अनुगमन नै हुँदैन गत फागुनमा बैतडीको कैलपालमा एक निजी औषधि पसलेविरुद्ध गैरकानुनी गर्भपतन गराएको भन्दै अख्तियारमा उजुरी पर्यो  स्थानीय प्रशासन र स्वास्थ्य कार्यालयले जाँचबुझ गरी प्रतिवेदन बुझायो  दुई वर्षअघि रोडिदेवलमा पनि अर्की महिलाको गर्भपतन गराउँदा ज्यान गयो  सिगासमा एक महिलाको गर्भ तुहिएर ज्यान गयो  दुवैजना गाउँमा मापदण्ड र योग्यता नपुगेका मेडिकल पसलेबाट असुरक्षित तरिकाले गर्भपतन गराउन खोज्दा मृत्युको मुखमा पुगे   
	पछिल्लो समय गाउँमा औषधि पसल थपिए पनि गुणस्तरबारे अनभिज्ञ छन्  ग्रामीण भेगमा औषधि पसलको अनुगमन हुने गरेको छैन  यसले गाउँमा अंगभंगदेखि मृत्युसम्मका घटना हुँदै आएका छन्  ठूला घटना बाहिर आए पनि अधिकांश गाउँमै मिलेमतो र लेनदेनमा टुंगिन्छन्   
	गाउँपिच्छे औषधि पसल खुले पनि कुनै निकायसँग यकिन तथ्यांक छैन  जिल्ला स्वास्थ्य प्रमुख डा गुणराज अवस्थीले भने एक्लैले अनुगमन र कारबाही गर्ने अधिकार नहुँदा छानबिन गर्न सकिएको छैन  
	सरकारी स्वास्थ्य संस्थामा जानुको सट्टा निजी औषधि पसल जाने चलन पनि बढेको छ  चाँडो निको हुने भन्दै पसलबाट किनेर औषधि ल्याउने गरेको उनीहरू बताउँछन्  भारतबाट कडाखाले एन्टिबायोटिक ल्याएर तुरुन्तै प्रभाव देखिने भएकाले निजी पसलको औषधि किन्ने बढेको गोकुलेश्वरका प्रेम नाथले बताए  महिला स्वास्थ्य स्वयंसेविकाको झोलामा अत्यावश्यक औषधि भए पनि पसलबाट ल्याएर प्रयोग गर्नेको संख्या उत्तिकै रहेको स्वास्थ्य कार्यालयले जनायो   
	नियमन निकायले सदरमुकाम र राजमार्ग छेउका मुख्य बजारमा एकाध पटक अनुगमन गरेको देखाए पनि गाउँ जान सकेका छैनन्  सहायक प्रमुख जिल्ला अधिकारीको संयोजकत्वमा बजार अनुगमन समितिले हेर्ने जिम्मेवारी भए पनि जिल्लास्तरीय बजार अनुगमन टोली गाउँसम्म पुग्न सकेका छैनन्   
	स्वास्थ्यमा गम्भीर लापरबाही बाजुरामा जताततै खुलेका मेडिकलका सञ्चालकले डाक्टरको पे्रस्त्रिप्सन बाहेक चलाउन नपाइने औषधि सर्वसाधारणलाई खुलेआम प्रयोग गरिरहेको पाइएको छ  तत्काल सन्चो हुने नाममा जथाभावी औषधि प्रयोगले स्वास्थ्यमा गम्भीर असर परिरहेको चिकित्सकले औंल्याए   
	ग्रामीण क्षेत्रमा औषधि पसल चलाएकाले औषधिबारे थाहै नपाउने बिरामीलाई जोखिमयुक्त औषधि चलाउने गरेको पाइएको हो  सामान्य अवस्थामा चलाउन नहुने सेफट्रयाकजोनलगायत शक्तिशाली एन्टिबायोटिकसमेत उनीहरूले जोसुकैलाई चलाउने गरेको स्वास्थ्यकर्मीहरूले बताए  अन्य औषधिले निको नभएको अवस्थामा मात्रै चिकित्सकले बिरामीलाई यो औषधि प्रयोग गर्न सिफारिस गर्ने नियम छ  गाउँमा मेडिकल खोलेर बसेकाले भने सुरुमै एकै पटक  ग्रामसम्म सेफट्रयाकजोन दिइएको पाइएको छ जिल्ला जनस्वास्थ्य अधिकृत ज्ञानेन्द्र दवाडीले भने   
	निजी मेडिकलको नियमित अनुगमन गर्ने काम औषधि व्यवस्था विभाग नेपालगन्ज शाखाको हो  शाखाले नियमित अनुगमन गर्न नसकेको स्विकारेको छ  जिल्लामा  जनाले औषधि बिक्रीका लागि अनुमतिपत्र लिएको शाखाले जनाएको छ   
	विदेशीबाट पनि अवैध मेडिकल सञ्चालन डोटी अस्पतालबाट फिर्ता गरिएकी गिरीचौकीकी सरस्वती अधिकारी नाम परिवर्तन को कालिकास्थान मौवामा खोलिएको निजी मेडिकलले अवैध गर्भपतन गरायो  श्रीमान् भारत गएका उनको परपुरुषसँगको सम्बन्धबाट गर्भ बसेको थियो  त्यसैमा गाउँमा खोलिएको मेडिकलले अवैध रूपमा गर्भपतन गरेपछि सरस्वतीको निरन्तर रक्तस्राव भयो  कुरा गाउँभर फैलियो  सरस्वतीका श्रीमान् भारतबाट घर आएर गर्भपतन गराउने मेडिकलविरुद्ध उजुरी गरे  उजुरीपछि जिल्ला अदालतले गत जेठ  गते मेडिकल सञ्चालक राम एकवाल यादवलाई दुई वर्षको जेल फैसला गर्यो   
	यो निजी मेडिकलमा भइरहेको मनोमानी र विकृतिको उदाहरण हो  सुदूरपश्चिमका पहाडी जिल्लामा निजी मेडिकल मनोमानी रूपले सञ्चालनमा छन्  कतिपय दर्ता भएर सञ्चालित छन् भने कतिपय बिनादर्ता  दर्ता भएकाले पनि बेच्न नमिल्ने औषधि राखेका छन् भने कतिपयले अवैध रूपमा आफैं चेकजाँच गरेर औषधि दिने गरेका छन्   
	सीएमए योग्यता भएकाले सञ्चालन गरेको मेडिकलमा केके औषधि राख्न मिल्छ भनेर सरकारले वर्गीकरण गरेको छ जिल्ला अस्पताल डोटीकी एमजीडीबी डाक्टर सृजना गौचनले भनिन् तर बेच्न नमिल्ने औषधि पनि खुला बेचिएको पाइन्छ यसमा विशेष सजग रहनुपर्ने हो  
	मुटुको भल्भसम्बन्धी भिरङ्गी तथा बाथरोगीलाई दिने संवेदनशील पेन्डुरा सुई पनि मेडिकलले लगाउँदै आएको पाइन्छ  त्यो सुई सबैले लगाउन मिल्दैन लगाउनै परे रिस्क व्यवस्थापन गर्न सक्ने साधन तथा उपकरण भएकाले मात्र लगाउन सक्छन् एक गैरसरकारी संस्थामा कार्यरत स्वास्थ्य सहायकले भने तर कुनै साधन नभएका सामान्य मेडिकलमा पनि त्यो सुई दिएको पाइयो   
	क्लिनिकमा एकैचोटि निको पार्न एन्टिबायोटिक औषधि चलाइदिने र बढी पावरको औषधि दिने गरेका छन्  सर्वसाधारणको अज्ञानताको फाइदा उठाउँदै रगतको मात्रा कम भएका बिरामीको प्लाज्माको भोलुम बढाउन प्रयोग गरिने हेमासिल इन्जेक्सन कम्जोरी महसुस तथा ताकत नभएका बिरामीलाई पनि दिइने गरिएको छ   
	औषधि व्यवस्था विभागबाट डोटीका  वटा मेडिकलले मात्र अनुमतिपत्र लिएका छन्  जब कि मेडिकल एसोसिएसन डोटीका संयोजक हिक्मत चोपडाका अनुसार डोटीमा मात्रै  भन्दा बढी निजी मेडिकल छन्  अवैध रूपमा गाउँगाउँमा मेडिकल सञ्चालन भइरहेको चोपडा स्विकार्छन्  मेल्लेख बासुदेवी दिपायल र लडागडामा बंगलादेशका बंगाली नागरिकले अवैध रूपमा वर्षौंदेखि मेडिकल चलाएका छन्  तीमध्ये केहीले देखाउनका लागि अन्य व्यक्तिका नाममा लाइसेन्स बनाएका छन्  त्योबाहेक  जनाले सीएमए संघको सिफारिसमा क्लिनिक चलाएका छन्  यस्ता क्लिनिकले प्राथमिक उपचार गरेर अस्पतालमा रिफर गर्नुपर्ने काम भए पनि खुलेआम औषधि बिक्री गरीरहेको मेडिकल एशोसियसनका संयोजक चोपडाले बताए   
	फितलो अनुगमन 
	 महिनाअघि डडेलधुरा भुमेश्वरकी धना बिष्टले बैतडीबझाङ सीमाको खोड्पेस्थित एक मेडिकलबाट गर्भपतन गर्ने औषधि प्रयोग गर्दा ज्यान गुमाउनुपर्यो  अत्यधिक रक्तस्रावपछि डडेलधुरास्थित चिरन्जीवी पोलिक्लिनिकमा उपचारका लागि ल्याइएकी उनको कोहलपुर लैजाँदै गर्दा बाटैमा ज्यान गयो  सिद्धपुरकी  वषर्ीय कलावतीले पनि मेडिकलबाट दिएको औषधि प्रयोग गर्दा दुई महिनाअघि ज्यान गुमाइन्  बेलापुरका  वषर्ीय धर्म बिष्टले मेडिकलको औषधिमा भर पर्दा दायाँ खुट्टा सधैंका लागि गुमाउनुपर्यो  
	यी प्रतिनिधि घटनासँगै अनधिकृत रूपमा गरिने उपचारका कारण ज्यान गुमाउने र दीर्घरोगी हुनेको संख्यामा वृद्धि हुन थालेको छ  गाउँगाउँ र टोलटोलमा औषधि बिक्रीको प्रमाणपत्रका आधारमा उपचार गर्ने क्रम बढेपछि सर्वसाधारणको जनस्वास्थ्यमा गम्भीर असर पर्न थालेको हो  
	तीन महिनासम्म लगातार विभिन्न मेडिकलबाट औषधि प्रयोग गरें स्थानीय धर्म बिष्टले भने हिंड्दा काठको टुक्रा खुट्टामा पसेको हो अन्तिममा खुट्टा नै काट्नुपर्ने अवस्था आयो  खोड्पे र बेलापुरका मेडिकलपछि उनले डडेलधुरास्थित सरकारी अस्पतालमा समेत उपचार गरे  भने निको नहुने देेखेपछि दिल्ली गएर खुट्टा काट्नुपर्ने भयो  खोड्पे मेडिकलमा गर्भपतन गर्ने औषधि प्रयोग गरेपछि समस्यामा परेकी धनाको मुद्दामा चिकित्सकसमेतले एक साता प्रहरी हिरासतमा बस्नुपर्यो  अरूले गरेको गलत कामको सजाय मैले पाउनुपर्यो डा टीका भण्डारीले भने अन्तिम अवस्थामा क्लिनिकमा पुगेकी हुन् मैले नेपालगन्ज मेडिकल कलेजमा रिफर मात्र गरेको हुँ   
	जसले जे गर्दा पनि हुने अवस्था सिर्जना भएको छ डडेलधुरामा रहेको चिरञ्जीवी पोलिक्लिनिकका डा टीका भण्डारीले भने लाइफ थ्रेटिङ रहेका बिरामीको पनि सामान्य मेडिकल हलमा ग्यारेन्टी दिँदै उपचार गरिदिने प्रवृत्तिले जनस्वास्थ्यमाथि गम्भीर खेलवाड हुने गरेको छ  सरकारी स्वास्थ्य संस्थामा स्वास्थ्यकर्मी नहुनु आवश्यक साधनस्रोत र औषधि नहुनुजस्ता समस्याले बिरामी मेडिकलको भर पर्नुपर्ने बाध्यतामा छन् स्वास्थ्यकर्मी संघ डडेलधुराका सचिव पुष्कर पनेरुले भने स्वास्थ्य क्षेत्रप्रति जिम्मेवार निकाय गम्भीर हुन नसक्दा समस्या बढ्दै गएको छ  औषधि व्यवस्था विभागले पटकपटक अनुगमन र निरीक्षण गरे पनि समस्या समाधान हुनुभन्दा झन् जटिल बन्दै जान थालेको स्वास्थ्यकर्मीले बताएका छन्  
	परिवार र बालबालिकासहित अनुगमन गर्ने नाममा आन्तरिक पर्यटकजस्तै घुम्ने र जानेबाहेक औषधि व्यवस्था विभागका अधिकारीले यस्ता क्रियाकलाप नियन्त्रण गर्न कुनै पहल नगरेको स्वास्थ्यकर्मीको आरोप छ  वर्षमा तीनपटकसम्म अनुगमन हुने गरेको छ औषधि व्यवसायी संघका अञ्चल प्रमुख ईश्वरीप्रसाद जोशीले भने कारबाही भएका घटना त छैनन्् तर नसिहत दिने काम भएको छ   
	मेडिकल स्टोरबाटै सेवा 
	कैलाली मुनवाका खुसीराम चौधरी एक महिनासम्म टीकापुरको सञ्जय मेडिसिन स्टोरमा उपचारका लागि गए तर उनका खुट्टामा लागेको घाउ निको भएन  घाउ निको नभएपछि उनी उपचारका लागि मंगलबार टीकापुर अस्पतालमा आए   
	मेडिकल स्टोरमा उधारोमा पनि औषधोपचार सुविधा पाइने अस्पतालमा पालो कुर्नुपर्ने डाक्टरको क्वालिटी थाहा नभएर अहेव पनि डाक्टर हुन् भन्ने मानसिकता रहिरहनुलगायत कारणले सर्वसाधारण अस्पतालभन्दा निजी मेडिकलबाट उपचार सेवा लिने गरेका टीकापुर अस्पतालमा कार्यरत डाक्टर रामकुमार दासले बताए  
	उनका अनुसार सम्बन्धित निकायले सर्वसाधारणलाई औषधोपचार विषयमा चेतना नदिंदा यस्तो समस्या रहिरहेको छ   
	नेपालगन्ज र काठमाडौंबाट डाक्टर आउने प्रचार गरी कैलालीका मेडिकल सञ्चालकले बिरामी आकषिर्त गर्ने गरेका छन्  डाक्टरबाट जाँच हुने प्रचारप्रसार गरी डाक्टर नहुँदा पनि आएका बिरामीलाई झुक्याएर कतिपय मेडिकल सञ्चालकले आफैं चेकजाँच गरी औषधोपचार गर्ने गरेका छन्   
	मुस्किलले एकजना डाक्टर रहने यहाँका मेडिकलले  सै घन्टा डाक्टरबाट चेकजाँच गरी औषधोपचार गरिने भनी प्रचारप्रसार पनि गर्ने गरेका छन्  नेपालगन्जका अनुभवी डाक्टरबाट बिरामीको चेकजाँच गर्ने भनी प्रचार गरेर जनतालाई अन्योलमा पारेर असुल्ने गरेका स्वास्थ्यसँग सम्बन्धित व्यक्तिहरू बताउँछन्  
	टीकापुर अस्पतालमा तीन डाक्टर दरबन्दी भए पनि  मात्र कार्यरत छन्  डाक्टर कहींकतै गएका बेला डाक्टरविहीन हुने हुँदा स्थानीय औषधोपचारका लागि सरकारी अस्पतालभन्दा डाक्टरको बोर्ड राखेका मेडिकलमा नै आकषिर्त हुने गरेका छन्   
	सरकारी अनुगमन नहुँदा यहाँका मेडिकल सञ्चालकले आफैं चेकजाँच गरेर बिरामीको औषधोपचार गर्ने प्रवृत्ति बढ्दै गएको छ  केही वर्षअघि टीकापुरमा खोलिएको लालरत्न अस्पताल सरकारी अनुगमनपछि बन्द भएको थियो   
	अवैध मेडिकल छ्यापछ्याप्ती 
	धेरै चिसो र घाम लाग्ने ठाउँमा औषधि राख्नु हुँदैन भन्ने औषधिकै बट्टामा लेखिएको जानकारीको धनगढीका मेडिकल पसलमा बेवास्ता गरेको देखिन्छ  भीषण गर्मीमा समेत चिसोमा राख्नुपर्ने औषधि बिहानैदेखि घाम लाग्ने र्याकमा राखेको भेटिन्छ  
	औषधिको गुणस्तर ह्रास हुन नदिन  देखि  डिग्रीको तापक्रममा औषधिको स्टोर वा राख्नुपर्ने प्रावधान औषधि व्यवस्था विभागको नियमावली तथा निर्देशिकामा छ  धनगढी अत्तरियाका अस्पताल रोड वा अन्य स्थानमा रहेका मेडिकल पसलले औषधिको स्टोर नियमानुअसार पालन गरेको पाइँदैन   
	जिल्ला जनस्वास्थ्यका सिनियर अहेव कुम्भराज शर्माले मेडिकलभित्र क्लिनिक सञ्चालन पनि अवैध भएको बताए  तर धनगढीमा प्रायः सबै मेडिकलअगाडि विभिन्न स्वास्थ्य उपचार तथा सेवा उपलब्ध छ भनेर ठूलठूला होर्डिङ बोर्ड झुन्ड्याएर क्लिनिक सञ्चालन गरिरहेको अवस्था छ   
	मेडिकल पसलले डाक्टरको प्रेस्त्रिप्सनमा औषधि बेच्ने अनुमति मात्रै पाएको हुन्छ शर्माले भने त्यसो नगरेको फेला पर्ने मेडिकल तथा फार्मेसी पसललाई नियमावली र निर्देशिकाअनुसार अनुगमन तथा कारबाही गर्नका लागि प्रशासन जनस्वास्थ्य र औषधि विभागसहित अन्य सरोकारको एक प्रभावकारी सयन्त्र बनाउनुपर्छ  समान्य रूपमा मेडिकल र फार्मेसीको अनुगमन गर्ने जिम्मा औषधि व्यवस्था विभागको भए पनि कानुनी कारबाहीका लागि दायरा उल्लेख हुन नसक्दा प्रभावकारी हुन नसकेको उनले बताए   
	केही मेडिकलले अवैधानिक ढंगले गर्भवतनसमेत गराउने गरेका छन् जसका कारण कैयौं महिलाको ज्यान गएका घटना कहिलेकाहीं सार्वजनिक हुने गरेको छ  तर पछि विभिन्न पक्षको संलग्नतामा यस्ता मुद्दा लुक्ने गरेका छन्  त्यस्तै रोगको निदान नगरेरै मेडिकल पसलले दिने औषधिको प्रभावले बिरामी समस्यामा परेर सरकारी अस्पताल आउने घटना पनि गाउँमा प्रशस्त हुने गरेका छन्  मेडिकल पसलमा प्रतिबन्धित औषधिसमेत बिक्रीवितरण हुने गरेको छ  अझ सहरभन्दा पनि गाउँमा अवैध मेडिकल पसल च्याउजस्तै उम्रेका छन्  उनीहरूले जथाभावी दिने सेवाले कैयौं बिरामीको ज्यानसमेत जाने गरेको छ   
	 
"
