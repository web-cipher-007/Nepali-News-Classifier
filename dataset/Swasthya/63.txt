बेला घमौराकोपेसाले मेडिकल रिप्रेजेन्टेटिभ विवेक चिसो याम सकिनासाथ आत्तिइरहेका छन्  गर्मी ठाउँहरूमा उनले नियमित रूपमा जानुपर्ने हुन्छ  उनी गर्मीबाट डराउँदैनन् तर गर्मीमा उनलाई प्रायः छालाको समस्या उत्पन्न हुन्छ  "
	पेसाले मेडिकल रिप्रेजेन्टेटिभ विवेक चिसो याम सकिनासाथ आत्तिइरहेका छन्  गर्मी ठाउँहरूमा उनले नियमित रूपमा जानुपर्ने हुन्छ  उनी गर्मीबाट डराउँदैनन् तर गर्मीमा उनलाई प्रायः छालाको समस्या उत्पन्न हुन्छ  त्यसैले आत्तिन्छन्   
	गर्मी यामको सुरुवातसँगै जीउभरि बिमिरा आउने समस्यासँग जुध्न थाल्ने विवेकको जस्तै समस्या भएकाहरू कम छैनन्  अझ गर्मी याममा दिनहँु घरबाहिर काम गर्नुपर्नेहरूलाई त घमौराले हैरानै बनाउँछ   
	राजधानी लगायत अलि चिसो ठाउँमा घमौराले त्यति नसताए पनि मधेसको तीव्र गर्मीको सामना गर्नेहरूका लागि गर्मीयाम प्रमुख समस्या हो  सामान्यतः बिमिरा कपडाले छोपिएको छाला र दुई छाला आपसमा घर्षण हुने ठाउँमा बढी उत्पन्न हुन्छ  बिमिरा शरीरको त्यो ठाउँमा बढी हुन्छ जहाँ छालाले छालालाई छुन्छ अर्थात् काखी वक्षस्थल आदि ठाउँमा धुलिखेल अस्पतालका छाला रोग तथा सौन्दर्य विशेषज्ञ डा धर्मेन्द्र कर्ण भन्छन् यो स्थितिलाई छाला सुख्खा र चिसो राखेर नियन्त्रण  
	गर्न सकिन्छ   
	पसिना ग्रन्थीको मुख थुनिँदा शरीरमा ससाना राता बिमिरा निस्किने गर्छन्  यिनैलाई घमौरा भनिन्छ  बिमिरा चिलाउँछ पोल्छ  यति मात्र नभई बिमिराबाट कहिलेकाहीँ पिप समेत आउने गर्छ  चिकित्सकीय भाषामा घमौरा एक प्रकारको छाला सम्बन्धी रोग हो  गर्मी र वषर्ायाममा बढी हुने यो समस्या वातावरणमा बढी गर्मी भएकाले र शरीर राम्ररी सफा नभएकाले हुन्छ  सामान्यतः गर्मी र आद्र मौसमको अवस्थामा बिमिरा आउने गर्छ  तर चिसो मौसममा समेत बढी लुगाफाटो लगाउने व्यक्तिलाई बिमिराले सताउन सक्छ   
	गर्मीमा शरीरमा बढी पसिना आउँछ  त्यसैले घाममा काम गर्नेहरू महिला बालबालिकालाई घमौराको समस्या बढी हुन्छ  छालाले शरीरको फोहोर पदार्थलाई पसिनाको माध्यमले बाहिर निकाल्न सघाउँछ  कुनै बाहिरी कारणले पसिनाको ग्रन्थी बन्द हुँदा समेत बिमिरा घाउ आदि हुन्छ   
	बढी पसिना निस्किँदा छालामा स्ट्रेप्टोकोकस इपिडर्मिस जीवाणुको संख्या बढ्न थाल्छ यसले पसिना ग्रन्थीको नलीको मुखलाई थुन्छ डा कर्ण भन्छन् पसिना राम्ररी निस्कन नपाएपछि पसिना नली सुन्निन्छ  यही कारण पसिना नलीको मुख नजिक बिमिरा आउने गर्छ   
	घाममा बढी बस्दा आगो नजिक काम गर्दा सोडा वा साबुन बनाउने स्थानमा काम गर्दा समेत बिमिराले सताउँछ  यस्तो बेला घमौरा निक्लेको शरीरको भागलाई सफा राख्ने र घमौरा नाशक पाउडर लगाउने गरे फाइदा मिल्छ  गर्मी याममा कडा घाम र तातो हावाले छालालाई धेरै नोक्सान पुर्याउँछ  बढी पसिनाले समेत समस्यामा पार्ने गर्छ  तराईको अति उच्च गर्मीमा बस्नेहरूको काखी र तिघ्राको कापमा संक्रमण समेत उत्पन्न हुने गर्छ   
	त्यसैले गर्मी याममा मौसम अनुसारकै पातला सुतीका लुगा लगाउनुपर्ने डा कर्णको सुझाव छ  यो याममा छाला सम्बन्धी समस्याको एउटा मुख्य कारण मौसम अनुकुल लुगा नलगाउनु पनि हो  उनका अनुसार यो याममा महिलाहरूले सिन्थेटिक साडी जस्ता लुगाफाटा लगाउनु हुन्न  यस्ता लुगाले पसिना सोस्दैनन् र छालाको समस्या झन् बढ्छ  गर्मी  
	मौसममा सुतीका कपडा अत्यन्त उपयोगी हुन्छन्   
	गर्मी याममा शरीरको धेरैजसो भाग छोपिने सुतीका कपडा लगाउनुपर्छ  लामो बाहुला भएको सर्ट र प्यान्ट लगाउनु उत्तम हुन्छ  टाइट जिन्स वा सिन्थेटिक लुगा लगाए घमौरा हुने सम्भावना निकै हुन्छ  गर्मी मौसममा कुनै सामान्य काम गर्दा समेत पसिनाले निथ्रुक्क होइने हुनाले शरीरमा घमौराबिमिरा जस्ता समस्या हुने गर्छन्  घमौरा भएको बेला दिनहँु दुईतीन पटक नुहाउनुपर्छ  शरीरको आद्रता कायम राख्न छोटोछोटो अन्तरालमा पानी खाइरहनुपर्छ  घमौरा भएकाहरूले साबुन सकेसम्म कम प्रयोग गर्नुपर्छ  साबुनको प्रयोगले घमौरो बढ्ने गरेको छ   
	बढी पसिना आउने अंगहरूमा डी ओडोरेन्ट स्प्रे गरेर वा पाउडर लगाएर केही क्षणका लागि प|ेस हुन खोजिए पनि पछि त्यही ठाउँमा बढी घमौरा आउने सम्भावना हुने डा कर्ण बताउँछन्  गर्मी याममा खुकुलो लुगा लगाउनुपर्ने उल्लेख गर्दै उनी कस्सिएको लुगा लगाउँदा समस्या झन् बढ्ने बताउँछन्   
	कर्णका अनुसार घमौराबाट बच्न कालामिन लोसन दिनमा दुईतीन पल्ट लगाउनुपर्छ  लोसनसँगै मोइस्चराइजर समेत लगाउन सकिन्छ  कालामिन लोसन बजारमा विभिन्न नाममा पाइन्छ  घमौरालाई प्लास्टिकको थैलोमा बरफ राखेर सेक्दा पनि केही आराम पाइन्छ  यति गर्दा समेत फाइदा नभए छाला रोग विशेषज्ञकहाँ जानुपर्छ उनी भन्छन्   
	तिघ्राको कापमा घमौरा आउनुको अर्को कारण सस्तो अन्तःवस्त्र पनि हुन सक्छ  सस्तो भित्री वस्त्रको निर्माणमा शुद्घ सुतीको सट्टा सिन्थेटिक पदार्थ उपयोग गरिएको हुन्छ  त्यसैले यस्ता वस्त्र लगाउनाले घमौरा निस्किन्छ  महिला वा पुरुष जसले पनि भित्री वस्त्र सुतीकै लगाउनुपर्छ डा कर्ण भन्छन्  
	समयमै घमौराको उपचार नगरिए छालामा खटिरा वा दाग रहन सक्छ  जीउभरि घमौरा भएकाहरूमा पसिना बग्ने प्रणाली सक्रिय नहुनाले शरीरको तापक्रम कम हुन पाउँदैन  यसैले घमौरा भएकाहरूलाई तराईमा लु लाग्ने सम्भावना बढी हुन्छ   
	पसिनाले शरीरमा आद्रता बढाउने भएकोले ब्याक्टेरिया र फंगल संक्रमण हुने सम्भावना बढ्छ  पसिना निस्किएर जीउ चिलाउँछ र छाला अलिकति दरफरिँदा पनि बिमिरा हुने सम्भावना वृद्घ िहुन्छ   
	 
	 
	 
	 
	 
	 
	 
	
"
