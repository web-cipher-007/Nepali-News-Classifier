चिकित्सकको सिफारिस बिना धमाधम औषधिगाउँगाउँमा खुलेका अधिकांश निजी मेडिकल सञ्चालकले सर्वसाधारण बिरामीलाई चिकित्सक सिफारिसबिना प्रयोग गर्न नपाउने औषधि खुलेआम बिक्रीवितरण गरिरहेका छन्  "
	गाउँगाउँमा खुलेका अधिकांश निजी मेडिकल सञ्चालकले सर्वसाधारण बिरामीलाई चिकित्सक सिफारिसबिना प्रयोग गर्न नपाउने औषधि खुलेआम बिक्रीवितरण गरिरहेका छन्   
	तत्काल सञ्चो हुने नाममा जथाभावी औषधि प्रयोगले बिरामीको स्वास्थ्यमा गम्भीर असर परिरहेको चिकित्सकले औंल्याएका छन्  सर्वसाधारणको बसोबास हुने ग्रामीण क्षेत्रमा मेडिकल सञ्चालकले खासै जानकारी नभएका बिरामीलाई जोखिमयुक्त औषधि दिने गरेको पाइएको हो  सामान्य अवस्थामा चलाउन नहुने सेफट्रयाकजोनलगायत शक्तिशाली एन्टिबायोटिकसमेत उनीहरूले जोसुकै बिरामीलाई चलाउने गरेको स्वास्थ्यकर्मीले बताए  
	अरूले निको नभएको अवस्थामा मात्रै चिकित्सकले बिरामीलाई यो औषधि प्रयोग गर्न सिफारिस गर्ने नियम छ  गाउँमा मेडिकल खोलेर बसेकाले भने सुरुमै  ग्रामसम्म सेफट्रयाकजोन दिएको पाइएको छ जिल्ला अस्पतालका एक सिनिएर अहेवले भने   
	यो एकपटक तीन ग्राम दिँदा बिरामीको ज्यानै जोखिममा पर्न सक्ने सम्भावना हुने जनस्वास्थ्य अधिकृत ज्ञानेन्द्र दवाडी बताउँछन्  सेफट्रयाकजोन चलाएको बिरामीलाई अर्कोपटक यही औषधि चलाउँदा निको नभए विकल्प हुन्न उनले भने औषधिले ज्यान जोगाउनेमात्रै होइन मात्रा नमिले ज्यानै लान्छ   
	यस्तै ग्रामीण क्षेत्रका अधिकांश मेडिकल सञ्चालकले मोटो रकम लिएर गुपचुपमा गर्भपतन गराउने चक्कीसमेत बेच्ने गरेको पाइएको छ  यसले अत्यधिक रक्तस्राव भएर महिलाको ज्यानै जान सक्ने जोखिम हुने जिल्ला अस्पतालका सिनियर अहेव दीपक शाहले बताए  गर्भपतन गराउनेे अधिकार सूचीकृत चिकित्सक वा स्टाफ नर्सलाई मात्रै हुन्छ  
	चिकित्सकको सिफारिसबिना औषधि प्रयोग गरेर सिकिस्त भएका बाजुराका धेरै जना अछामको बयलपाटा आउने गरेको अस्पतालका कर्मचारी तिलकमान बोहराले बताए  कतैबाट रोकतोकसमेत नभएकाले पनि मेडिकल सञ्चालकले चिकित्सकको सिफारिसबिना प्रयोग गर्न नहुने औषधि चलाएका हुन सक्छन् दवाडीले भने  
	गाउँका सर्वसाधारण औषधि सेवन गरेलगत्तै सञ्चो होस् भन्ने चाहना हुने भएकाले उपचारका लागि नजिकका निजी मेडिकलमा जान्छन्  बिरामीको त्यही मनोविज्ञानलाई अहेव सीएमएसरहका ती बिक्रेताले दिनै नमिल्ने औषधि चलाइरहेका छन्  
	निजी मेडिकलको नियमित अनुगमन गर्ने काम औषधि व्यवस्था विभाग नेपालगन्ज शाखाको हो  शाखा प्रमुख नीलु श्रेष्ठले नियमित रूपमा अनुगमन गर्न नसकेको स्विकारिन्  उनीहरूलाई चिकित्सकको सिफारिसअनुसार औषधि बिक्रीको मात्रै अनुमति हुन्छ स्वास्थ्य परीक्षणको अनुमति हुन्न उनले भनिन्  
	 
	 
	 
"
