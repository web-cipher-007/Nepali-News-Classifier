बिर्सिएका औषधि सानो छँदा अमला खाएर पानी पिउँदा गुलियो हुन्छ भनेर खुब अमला खाइन्थ्यो   वर्षअघि  पैसामा पोल्टाभरि अमला आउँथ्यो  सुकेको अमलाको तितौरा साथीहरूसँग बाँडेर खाँदाको स्वाद नै बोग्लै हुन्थ्यो "सानो छँदा अमला खाएर पानी पिउँदा गुलियो हुन्छ भनेर खुब अमला खाइन्थ्यो   वर्षअघि  पैसामा पोल्टाभरि अमला आउँथ्यो  सुकेको अमलाको तितौरा साथीहरूसँग बाँडेर खाँदाको स्वाद नै बोग्लै हुन्थ्यो 

अहिले चाहिँ बालबालिका र किशोरकिशोरीहरू अमला खानु बेइज्जत नै सम्झिन्छन्  विभिन्न किसिमका चकलेट मुखभरि हालेर चाहिँ हिँड्छन्  दाँत र स्वास्थ्य बिग्रेको पत्तै पाउँदैनन् 

स्वास्थ्यकर्मीहरूले पनि बालबालिका गर्भवती र भर्खर बिरामीबाट तग्रिन लागेकाहरूलाई भिटामिन सी खानुपर्छ भन्दै औषधि लेखिदिन्छन्  तर कसैले पनि अमला खानु भनी सल्लाह दिँदैनन्  अमला औषधि हो भनेर थाहा पाएर वा नपाएर हजुरआमाले हामीलाई अमला ख्वाउने गर्नुहुन्थ्यो 

पिरो र नुनमा मोलेको अमला खाँदा जुन स्वाद आउँथ्यो त्यो जिब्रोमा अझै बसेको छ  मलाई याद छ हजुरआमाले छिमेकका गर्भवती महिलालाई अमलाको तितौरा बनाएर दिनुहुन्थ्यो 

बच्चा राम्रो हुन्छ भन्दै दिइने त्यो अमलाले गर्भवतीको शरीरको रोगसँग लड्ने शक्ति बढाउने हुनाले सायद हजुरआमाले त्यो उपहार दिनुभएको होला 

मलाई खुब मनपर्ने हुनाले नाङलोमा सुकाएको तितौरा हजुरआमाको आँखा छलेर आफ्नो घाँगरको गोजीमा हाल्थेँ  हजुरआमा भने कौसीमा सुकाएको तितौरा चराले खायो भनेर फतफताउनु हुन्थ्यो  म चाहिँ मेरो चोरी पत्ता लागेन भनेर खुसी हुँदै गोजीको अमलाको तितौराको रस लिन्थेँ 

तर अहिले जाबो अमलाको तितौरा पनि के खाने भनेर औषधिले महत्त्वपूर्ण भरिपूर्ण अमलालाई बेवास्ता गरिन्छ  आयुर्वेदमा अमलाको प्रयोगबारे उल्लेख गरिएको छ  अमला एक बहुउपयोगी फल हो 

यसको प्रयोग धार्मिक औषधि तथा खाद्यवस्तुको रूपमा गरिन्छ  धार्मिक दृष्टिकोणले यो पवित्र फल मानिन्छ  भगवान विष्णुको मनपर्ने फलमा अमला पर्ने हुनाले विष्णुको पूजामा नैवेद्यको रूपमा पनि हिन्दुहरूले चढाउने गर्छन् 

कब्जियत रोक्नका लागि प्रयोग गरिने त्रिफलामा अमला रहेको हुन्छ तर त्रिफलाको विज्ञापन राम्राराम्रा हिरोहिरोइनले गर्दैनन्  त्यसैले त्रिफलाको महत्त्व कसैले बुझ्दैनन्  कब्जियत हटाउन महँगो औषधिहरूको प्रयोग गरेर खुसी हुने हाम्रो चलन छ  नजिकको तीर्थ हेला भनेको यही हो 

सानो छँदा चरी अमिलोको अमिल चरी पातलाई भोज गर्दा भाँडाकुटीमा राखिन्थ्यो र चपाएर कहिले दाल कहिले तरकारी सम्झेर खाइन्थ्यो  त्यसबेला मुखमा अमिलो रस दिने अमिल चरी एउटा औषधि हो भिटामिन सीले युक्त भनेर कहाँ पो थाहा थियो र  अहिलेका कतिपय बालबालिकालाई अमिल चरीको नाम पनि थाहा छैन 

तर शरीरबाट भिटामिन नष्ट गर्ने अनेक थरीका चकलेट र चिसो पेय पदार्थहरूको नामचाहिँ कण्ठ छ  अमिल चरीलाई पुदिनाजस्तै पिसेर गोलभेँडाको अचार बनाउन सकिन्छ 

अमिल चरी भिटामिन सीका कारण अमिलो हुन्छ  भिटामिन सीले शरीरमा रोगसँग लड्ने शक्ति दिन्छ  तर कुनै पनि स्वास्थ्यकर्मीले तपाईंलाई भिटामिन सीको कमी भए चरी अमिलो खानुस् भनी सल्लाह दिँदैनन् 

भिटामिन सीको क्याप्सुल लेखिदिइहाल्छन्  किनभने यसले व्यापारीलाई फाइदा पुर्याउँछ पैसा व्यक्तिको खल्तीबाट जान्छ 

विभिन्न बिरुवाको बारेमा जानकारी राख्नेहरूले चरी अमिलोलाई पानीमा उमालेर मुखमा कुल्ला गर्दा मुखको घाउ निको हुने बताउँछन्  युरोपतिर चरी अमिलोलाई सलादमा हालेर पनि खान्छन्  चरी अमिलोमा वाक्क लाग्न कम गर्ने गुण पाइन्छ 

गिँजाबाट रगत आउने घाउखटिरा भएर पाक्ने दुख्ने र सुनिने भएमा चरी अमिलोको बोट सफा गरी चपाएर कुल्ला गर्नाले निको हुने बूढापाकाहरू बताउँछन्  यसलाई गाईवस्तुको लागि घाँसको रूपमा अन्य घाँससँग मिसाएर खुवाउने गरिन्छ जसले गर्दा दूधको उत्पादन धेरै हुन्छ 

चरी अमिलो सफा गरी चटनी वा अचार बनाई खाएमा दिसा सफा हन्छ 

भिटामिन सी शरीरले आफैं उत्पादन गर्न सक्दैन र हेरक दिन रोगसँग लड्न नयाँ कोषहरू बनाउन भिटामिन सी आवश्यक पर्छ 

फलामको भाँडामा कालो दालतरकारी पकाएर त्यसमा अमलाको धुलो हालेर खाँदा अमलामा रहेको भिटामिन सीले खानेकुरा रहेको लौहतत्त्वलाई शोषी रक्तअल्पता हुन दिँदैन  आफ्नो आँगनमा रहेको अमलाजस्ता औषधिलाई चिनेर प्रयोग गर्न नचाहने हामी बुद्धिमान् हुन सक्दैनौं 
"
