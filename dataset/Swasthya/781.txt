उपचारसँगै चेतना नबढाए रोकथाम मुस्किल  विशेषज्ञजाजरकोटमा खटिएका विशेषज्ञहरूले त्यहाँ फैलिएको संक्रमण रोक्न चिकित्सकीय उपचारमात्र पर्याप्त नहुने उल्लेख गर्दै सफाइलगायत स्वास्थ्य चेतना नबढाइए रोकथाम मुस्किल हुने बताएका छन्  "
	जाजरकोटमा खटिएका विशेषज्ञहरूले त्यहाँ फैलिएको संक्रमण रोक्न चिकित्सकीय उपचारमात्र पर्याप्त नहुने उल्लेख गर्दै सफाइलगायत स्वास्थ्य चेतना नबढाइए रोकथाम मुस्किल हुने बताएका छन्  उनीहरूले हाल संक्रमण देखिएका गाविसका बहुसंख्यक सर्वसाधारणमा स्वास्थ्य चेतनाको स्तर एकदमै न्यून रहेको जनाएका छन्  स्थानीयको सरसफाइ र स्वच्छतामा बढाउनु अपरिहार्य छ जाजरकोटको पैंक गाविसमा तीन सातादेखि उपचारमा संलग्न डा दीपक पुनले बुधबार टेलिफोनमा भने पानी उमालेर खाने झिंगा भन्केको कुरा नखाने सरसफाइमा ध्यान दिने रुघाखोकी लाग्दा अलगै बस्नेजस्ता सामान्य स्वास्थ्य जानकारीहरू दिनु आवश्यक छ  
	हाल जाजरकोटका विभिन्न ठाउँमा उपचारमा संलग्न रहेका चिकित्सकहरूका अनुसार त्यहाँ रुघाखोकी ज्वरो आउने टाउको जीउ दुख्नेलगायत समस्या बढी मात्रामा देखिएको छ   
	यहाँ साबुन पानीले नियमित रूपमा हात धुनुपर्ने जस्ता सरसफाइको सामान्य जानकारी उपचारभन्दा पनि बढी आवश्यक छ पजारु गाविसमा तीन दिनदेखि स्वास्थ्य शिविर चलाउँदै आएका डा प्रणिलमान सिंह प्रधानले भने   
	करिब  वर्षअघि यसै क्षेत्रमा देखिएको हैजा र झाडापखालाको महामारीपछि सरसफाइमा केही सुधार देखिए पनि श्वास प्रश्वाससम्बन्धी संक्रमणबाट बच्ने चेतना भने निकै कम रहेको डा प्रधानले बताए  स्वास्थ्य जनचेतना नबढाइएसम्म आम रूपमा देखिने यस्ता समस्या नियन्त्रण गर्न मुस्किल हुने उल्लेख गर्दै हाल जाजरकोटमै रहेका मध्यपश्चिम क्षेत्रीय स्वास्थ्य निर्देशनालयका निर्देशक डा राजेन्द्र पन्तले भने अहिलेको समस्या चिकित्सकीय मात्र नभएर सामाजिक आर्थिक र जागरणको समस्यासमेत हो  अहिलेको संक्रमणलाई दृष्टिगत गर्दै रेडियोमार्फत चेतना बढाउने प्रयास भइरहेको उनले जनाए  इपिडिमियोलजी तथा रोग नियन्त्रण महाशाखा निर्देशक डा बाबुराम मरासिनीले जाजरकोटलगायत क्षेत्रहरूलाई लक्षित गरेर सरकारले छुट्टै स्वास्थ्य जागरण अभियान नै चलाउनु आवश्यक भएको बताए   
"
