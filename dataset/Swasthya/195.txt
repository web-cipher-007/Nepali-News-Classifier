स्वाईन फ्लु देखियो"उपत्यकालगायत मुलुकका केही क्षेत्रमा कडा ज्वरो र रुघाखोकी लागेर अस्पताल गएका बिरामीमा स्वाइन फ्लु भेटिएको छ  लामो समय ज्वरो आउने घाँटी दुख्ने टाउको र जीउ पूरै दुख्नेजस्ता लक्षण लिएर शुक्रराज ट्रपिकल तथा सरुवा रोग अस्पताल गएकामध्ये केहीमा स्वाइन फ्लू एचवानएनवान पीडीएम प्रमाणित भएको हो ""
	उपत्यकालगायत मुलुकका केही क्षेत्रमा कडा ज्वरो र रुघाखोकी लागेर अस्पताल गएका बिरामीमा स्वाइन फ्लु भेटिएको छ  लामो समय ज्वरो आउने घाँटी दुख्ने टाउको र जीउ पूरै दुख्नेजस्ता लक्षण लिएर शुक्रराज ट्रपिकल तथा सरुवा रोग अस्पताल गएकामध्ये केहीमा स्वाइन फ्लू एचवानएनवान पीडीएम प्रमाणित भएको हो  स्वाइन फ्लु लक्षण देखिए पनि बेलैमा उपचार सुरु भए डराउनु नपर्ने चिकित्सकले बताएका छन्   
	हामीकहाँ उपचार गराउने ललितपुरलगायत ठाउँबाट आएका केही बिरामीको ल्याब रिपोर्टमा स्वाइन फ्लुको संक्रमण भएको उल्लेख थियो सरुवा रोग अस्पतालका डा शेरबहादुर पुनले भने रोगको किटान रैपिड किटबाट नभएर पोलमर चेन रियाक्सन पीसीआर मार्फत गरिएको थियो  पुनका अनुसार मुलुकमा हाल इन्फ्लुएन्जा बी र एकै व्यक्तिमा इन्फ्लुएन्जा ए स्वाइन फ्लु र बीको संयुक्त संक्रमणसमेत देखिएको छ  जीउ पूरै दुख्ने सय डिग्रीभन्दा बढीको ज्वरो सातदेखि  दिनसम्म आउने घाँटी दुख्नेलगायत लक्षण देखिएको उनले बताए  
	स्वास्थ्य मन्त्रालयका अनुसार यस्तै लक्षणले अस्पताल गएकामध्ये चितवन सिन्धुली र खोटाङबाट संकलित केही नमुनामा स्वाइन फ्लु भेटिएको हो  राष्ट्रिय जनस्वास्थ्य प्रयोगशाला टेकुका निर्देशक डा गीता शाक्यले प्रयोगशाला परीक्षणमा केही बिरामीमा स्वाइन फ्लु देखिएको मंगलबार कान्तिपुरलाई बताइन्   
	स्वाइन फ्लु संक्रमणले बालबालिका कुपोषित र रोग प्रतिरोधात्मक क्षमता कम भएकाहरूलाई जोखिम हुन्छ  यसैगरी बूढापाका मधुमेह उच्च रक्तचाप दमलगायत जटिलता भएका बिरामीलाई यसले बढी असर गर्छ  तर बेलैमा चिकित्सकले पहिचान गरी उपचार सुरु गरे जोखिम न्यून गर्न सकिन्छ  यसअघि यस्तै संक्रमण  मा देखिए पनि  र  मा यो देखिएन  यसवर्ष देशका विभिन्न भागमा भाइरल ज्वरोले झन्डै एक दर्जनको मृत्यु भएका समाचार आए पनि खास कारण के थियो भन्ने प्रमाणित भएको छैन  तीमध्ये स्वाइन फ्लुले पनि केहीको ज्यान गएको हुन सक्छ एक चिकित्सकले भने   
	विश्व स्वास्थ्य संगठन डब्लूएचओ को गत शुक्रबार जारी प्रतिवेदनअनुसार दक्षिण एसियामा इन्फ्लुएन्जाको क्रियाकलापमा वृद्घि भएको छ जसअनुसार भारतमा स्वाइन फ्लु इन्फ्लुएन्जा बी र नेपालमा इन्फ्लुएन्जा बीको भाइरस देखिएको छ   
	त्रिवि शिक्षण अस्पताल मेडिसिन विभागका प्रमुख डा शशि शर्माले सरकारले स्वाइन फ्लु देखिएको जानकारी सार्वजनिक गर्नुपर्ने बताइन्   
	डा पुनले यस पटक देखिएको स्वाइन फ्लु संक्रमणलाई सरकारले संवेदनशील ठान्नुपर्ने बताए  उनको अनुभवमा यसपल्ट इन्फ्लुएन्जाको ज्वरो लम्बिएको देखिएको छ  ज्वरो निको भए पनि प्रभावितहरूमा टाउको दुखिराख्ने समस्या रहेको समेत देखिएको छ  ज्वरो सातदेखि दस दिनसम्मको सट्टा  दिनसम्म गएको छ उनले भने   
	 के हो स्वाइन फ्लु  
	साधारण फ्लु रुघाखोकी र स्वाइन फ्लुको प्रारम्भिक लक्षण मिल्दोजुल्दो हुन्छ  फ्लु इन्फ्लुएन्जा भाइरस संक्रमणले हुन्छ  यो सामान्यतया मौसममा बदली हुँदा देखिन्छ  यसको लक्षणमा सामान्य रुघाखोकी तीव्र ज्वरो हातखुट्टा कम्मरमा दुखाइ चिसोसँगै ज्वरो आउने थकान महसुस हुने आदि हुन्छ   
	सामान्य फ्लुमा रुघाखोकी हुन्छ भने स्वाइन फ्लुमा ज्वरो हातखुट्टा कम्मरलगायत सम्पूर्ण शरीरमा दुखाइ टाउको दुख्ने घाँटी दुख्ने बढी थकान आदि अलि कडा लक्षण देखिन्छ  केही  
	स्वाइन फ्लुका रोगीमा भने पखालासमेत देखिएको छ  संक्रमितलाई स्वाइन फ्लुले थप जटिलता ल्याउन सक्छ   
	सामान्य फ्लु छिट्टै निको हुन्छ भने स्वाइन फ्लु निको हुन समय लाग्छ  स्वाइन फ्लुमा बिरामीलाई बढी अप्ठ्यारो हुन्छ ऊ राम्ररी सास फेर्न सक्दैन  सास लिनमा समस्या छातीमा दुखाइ वा दबाब अनुभव बान्ता वाकवाकी लाग्नु स्वाइन फ्लुका लक्षण हुन्   
	संक्रमित व्यक्ति खोक्दा वा हाच्छिउँ गर्दा स्वाइन फ्लु फैलिन्छ  यस्तै स्वाइनको संक्रमण ती वस्तुलाई हात लगाउँदासमेत हुन्छ जो संक्रमित व्यक्तिले छुन्छ  तर स्वाइन फ्लु लागे पनि चिकित्सककहाँ पुगेर उपचार सुरु गरे जोखिम न्यून हुन्छ  तातो झोलकुरा खाने र आराम गर्दा छिटो निको हुने अनुभव पनि चिकित्सकको छ  
	 
	स्वाइन फ्लु श्वासप्रश्वाससम्बन्धी रोग हो जसले सुँगुरहरूका साथै मानिसलाई समेत संक्रमित गर्छ खासगरी ती व्यक्तिहरू जो सुँगुरको सम्पर्कमा रहन्छन्   
	हाछ्युँ र खोकीबाट व्यक्ति व्यक्तिमा संक्रमण फैलिन्छ   
	भाइरस इन्फ्लुएन्जा ए का प्रकारहरू 
	एचवानएनवान एचवानएनटु 
	एचथ्रीएनवान एचथ्रीएनटु र एचटुएनथ्री  
	 
	जब फ्लु मानिसमा फैलिन्छ 
	भाइरसहरूले उपचारमा कठिनाइ हुने गरी आफ्नो स्वरूप बदल्न सक्छन्  
	 
	नयाँ प्रकारका भाइरस बन्छन् 
	जब बेग्लाबेग्लै भाइरसका जिनहरू मिसिन सुरु हुन्छ 
	 
	लक्षण देखिन लाग्ने समय  
	 देखि  दिन 
	 
	स्वाइन फ्लुको शंका लागे  
	चिकित्सकलाई देखाएरै उपचार गर्नुपर्छ पोषिलो झोल कुरा खाएर आराम गर्दा छिटो निको हुन सक्छ 
	 
	 
	 
	 
	 
	 
	 
	
"
