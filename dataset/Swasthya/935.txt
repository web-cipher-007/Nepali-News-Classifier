कलेजोको सिरोसिसमा सतर्कता   कलेजो पेटको माथिल्लो दाहिने भागमा करङको पछाडि हुन्छ  कलेजोले गर्ने काम र स्वस्थ जीवनमा यसको भूमिकाको व्याख्या गर्न यस लेखले पर्याप्त हुँदैन तर अहिलेलाई यति बुझौं कि कलेजोबिना जीवन र कुनै पनि शारीरिक प्रक्रिया सम्भव हुँदैन "कलेजो पेटको माथिल्लो दाहिने भागमा करङको पछाडि हुन्छ  कलेजोले गर्ने काम र स्वस्थ जीवनमा यसको भूमिकाको व्याख्या गर्न यस लेखले पर्याप्त हुँदैन तर अहिलेलाई यति बुझौं कि कलेजोबिना जीवन र कुनै पनि शारीरिक प्रक्रिया सम्भव हुँदैन 

सायद यही कारणले होला प्रकृतिले पनि कलेजोलाई अनौठो रिजर्व क्षमता दिएको छ  करिब  प्रतिशत मात्र कलेजोले काम गर्दासम्म पनि यो बिग्रिएको केही लक्षण देखिँदैन 

कुनै पनि दीर्घकालीन कलेजोको रोग अथवा क्षतिले सिरोसिस गराउन सक्छ  लामो समयसम्म कलेजोलाई क्षति हुँदै आए कलेजोमा बिस्तारै खतहरू बस्दै जान्छन्  यी खत जम्मा हुँदै जाँदा पछि गएर कलेजो कडा हुन जान्छ र यसको काम गर्ने क्षमता कम हुँदै जान्छ 

यो अवस्थालाई सिरोसिस भनिन्छ  एकपटक सिरोसिस भइसकेपछि कलेजो पहिलेको जस्तो सामान्य अवस्थामा आउन सक्दैन  आफ्नो रिजर्व क्षमताभन्दा बढी क्षति भए कलेजो फेलका लक्षण र सिरोसिसका विभिन्न जटिलता देखा पर्न थाल्छन् 

सिरोसिसका कारण 
 लामो समयसम्म प्रचुर मात्रामा रक्सिको सेवन दैनिक  ग्रामभन्दा बढी कम्तीमा  वर्षसम्म सेवन गरे  
 दीर्घकालीन हेपाटाइटिस बी र सी  
 ननअल्कोहोलिक फ्याट्टी लिभर कलेजोमा बोसो जम्ने समस्या  
 अटो इम्युन हेपाटाइटिस  
 विल्सन डिजिज आदि 

सिरोसिसका लक्षण 
सुरुको अवस्थामा सिरोसिसका बिरामीमा लक्षण देखा नपर्न सक्छ  चाँडै थकान महसुस हुने गोडाको मासु फर्कने सबैभन्दा बढी देखिने यसका लक्षण हुन् 

रोग बिस्तारै बढ्दै जाँदा अनुहार कालो हुँदै जाने आँखा पहेलो हुने गोडा सुन्निँदै जानेजस्ता समस्या देखा पर्न थाल्छ र पछि गएर पेटमा पानी जमेर फुल्न सक्छ  पेटमा पानी जम्मा हुने अवस्थालाई जलग्रह भनिन्छ 

यी लक्षणसँगै अरू जटिल अवस्था पनि सिर्जना हुन सक्छन्  यस्ता अवस्थामा बिरामीलाई अस्पतालमा भर्ना गरेर उपचार गर्नुपर्ने हुन सक्छ 

रगत बान्ता हुने कालो दिसा हुने बेसुरको कुरा गर्ने वा अचेत हुने पेट दुखिराख्ने र ज्वरो आउने पिसाब नहुने सास फेर्न गाह्रो हुने संकेत देखा परे बिरामीलाई तुरुन्त विशेषज्ञसँग परामर्श गर्नुपर्छ 

रोगीले ध्यान दिनुपर्ने कुरा 
सुरुको अवस्थामा सिरोसिसका लक्षण देखिँदैन र यसको निदान पनि कहिलेकाहीं गाह्रो हुन सक्छ  तर सम्बन्धित चिकित्सकबाट जाँच र केही परीक्षणपछि यस समस्याको निदान हुन सक्छ  यस प्रक्रियामा सिरोसिस हुनुको कारण पत्ता लगाउन र यसबाट हुन सक्ने जटिलताका लागि पनि जाँच गर्न जरुरी हुन्छ 

कलेजोको कुनै पनि दीर्घकालीन रोगले सिरोसिस गराउन सक्छ  सिरोसिस भइसकेपछि पनि त्यसको कारणलाई निष्क्रिय पार्न सके कलेजोलाई फेल हुनबाट रोक्न सकिन्छ 

सिरोसिस भएको कलेजोलाई कुनै पनि प्रकारको क्षतिबाट जोगाउन अत्यन्त जरुरी हुन्छ  त्यसैले जथाभावी औषधि सेवन नगर्न मदिरापान नगर्न खाना र पानीको सरसफाइमा ध्यान दिन आवश्यक हुन्छ  बिरामीले खानपिनमा विशेष ध्यान दिनुपर्छ  सिरोसिसका बिरामीको स्वास्थमा पोषणको ठूलो भूमिका देखिन्छ 

रोगका कारणले गर्दा यस्ता बिरामीमा खानाको रुचि कम हुन्छ र पोसिलो खाना नदिइए सिरोसिसका बिरामी चाँडै कुपोषणको सिकार हुन पुग्छन्  साथै अरू संक्रमणबाट लड्ने क्षमता कम हुन जान्छ  विभिन्न प्रकारका जटिलता राम्रो पोषण नहुनकै कारणबाट उत्पन्न हुन सक्छ्न 

कम्तीमा पनि खानामा  ग्राम प्रोटिन  किलो क्यालोरीको पोषण हुन अनिवार्य हुन्छ  दूधजन्य र गेडागुढीका परिकार माछा मासु प्रोटिनका राम्रा स्रोत हुन् 

आकर्षक र स्वादिलो तरिकाले खाना बनाएर थोरैथोरै गरेर दिनको धेरैपटक खुवाउने गरेर नरुचेका बिरामीलाई पर्याप्त मात्रामा पोसिलो खाना दिन सकिन्छ  गोडा सुन्निएका तथा जलग्रह भएका बिरामीलाई नुनको परिमाण थोरै दिनुपर्ने हुन्छ र सकेको खण्डमा खाना पकाउँदा नुनको प्रयोग गर्दै नगरे बेस हुन्छ 

पानीबाट सर्ने हेपाटाइटिस ई र ए तथा अरू संक्रमण सिरोसिसका बिरामीमा भए ज्यानकै खतरा पनि हुन सक्छ  पानीको सरसफाइ ज्यादै जरुरी विषय हो  सबैभन्दा सुरक्षित तरिका पानी उमालेर पिउनमा नै देखिन्छ 

कलेजोको सिरोसिस सुरुको अवस्थामै पत्ता लागे र समयमा सतर्कता अपनाएर सही चिकित्सा पद्धतिमा लागे सम्भावित जटिल स्थितिबाट बच्न सकिन्छ 

डा श्रेष्ठ अल्का अस्पताल लिभर क्लिनिकमा कार्यरत कलेजो रोग विशेषज्ञ हुन् 
"
