शाकाहारी संसारअंग्रेजी वर्ष  को अन्तिम साँझ  दरबारमार्गस्थित रेस्टुराँ मोती महल डिलक्समा खुट्टो टेक्ने ठाउँ थिएन  बाहिर पनि पालो पर्खेर बस्नेको लर्को थियो  साना बच्चादेखि बूढाबूढीसम्म झुम्मिएका थिए "
	अंग्रेजी वर्ष  को अन्तिम साँझ  दरबारमार्गस्थित रेस्टुराँ मोती महल डिलक्समा खुट्टो टेक्ने ठाउँ थिएन  बाहिर पनि पालो पर्खेर बस्नेको लर्को थियो  साना बच्चादेखि बूढाबूढीसम्म झुम्मिएका थिए  न्यु इयर्स इभजस्तो उत्सवमा यति धैर्यताका साथ उनीहरू कस्तो परिकारको प्रतीक्षा गरिरहेका थिए त  जिज्ञासा स्वाभाविक हो  तर जवाफले अचम्मित तुल्याउन सक्छ  किनभने त्यो भीड कुनै मांसाहारी होइन शुद्ध शाकाहारी परिकारको स्वाद लिन जम्मा भएको थियो  ग्राहक व्यवस्थापनमा व्यस्त रेस्टुराँका प्रबन्धक गोकुल सुवेदी भन्दै थिए दुई दिनअगाडि बुकिङ गरेका ग्राहकलाई पनि सेवा दिन हम्मेहम्मे परेको छ  
	सोही दिन महाराजगन्जस्थित शुद्ध शाकाहारी रेस्टुराँ बोधी गार्डेन पुग्दा भरिभराउ ग्राहक देखिन्थे  कोही साथीसँग त कोही परिवारसँग शाकाहारी भोजनको स्वाद लिँदै नयाँ वर्षको स्वागत गरिरहेका थिए  मोती महलनजिकैको अर्को शुद्ध शाकाहारी रेस्टुराँ लिटिल इटली र बत्तीसपुतलीको होटल मिराज लड्र्समा रहेको ब्लु कोरियान्डर रेस्टुराँ पनि शाकाहारी खान्कीका पारखीले भरिएको थियो  उसो त नयाँ वर्ष आगमनको उत्सव भएर मात्र होइन अन्य सामान्य दिनमा पनि शाकाहारी रेस्टुराँमा ग्राहकको भीड हुन्छ जो आफूलाई मन परेको शाकाहारी परिकारका लागि महँगो मूल्य तिर्न आनाकानी गर्दैनन्  
	काठमाडौँ उपत्यकामा ठूला लगानीका शुद्ध शाकाहारी होटल तथा रेस्टुराँ बढ्नु र त्यहाँ ग्राहकको भीड लाग्नुले मीठो भनेकै मासु भन्ने सोचमा आएको परिवर्तनलाई प्रतिविम्बित गर्छ  खास गरी हाम्रै गाउँघरतिर पाइने अन्न र सागपातबाट भिन्नभिन्न स्वादका परिकार तयार हुन थालेपछि शाकाहारी परिकार मासुको खरो विकल्पका रूपमा देखिएको हो  स्वास्थ्यलाई फाइदा पुर्याउने उत्तिकै स्वादिष्ट र तुलनात्मक रूपमा सस्तो पनि भएपछि शाकाहारी परिकारको क्रेज बढेको शाकाहारी परिकारका सेफ सुबोध पाण्डेको अनुभव छ  
	बत्तीसपुतलीको पाँचतारे होटल द्वारिकाज र मांसाहारी परिकारको ब्रान्डका रूपमा स्थापित बाजेको सेकुवाको आडैमा रहेको होटल मिराज लड्र्समा शुद्ध शाकाहारी रेस्टुराँ सञ्चालन गर्नु आफैँमा चुनौतीपूर्ण थियो  मासुका परिकारबिना रेस्टुराँ चल्दैनन् भन्ने सोच भएकाले ब्लु कोरियान्डरलाई पनि घाटाको डर नदेखाइएको होइन  तर यथार्थ त्यस्तो छैन  स्थापनादेखि नै व्यापार उकालो लागिरहेको यसका बिक्री तथा बजार प्रमुख विजेन्द्रभक्त भुजु सुनाउँछन्  मोती महल गत साउनदेखि शाकाहारी रेस्टुराँमा परिणत भएको हो  विदेशी र सहरिया मध्यम तथा उच्च वर्गको अखडा मानिने दरबारमार्गमा शाकाहारी रेस्टुराँको कमी थियो  यद्यपि अझ पनि रेस्टुराँ छिरेपछि अधिकांशको रोजाइमा मासुकै परिकार पर्ने भएकाले धेरैले डुब्ने चिन्ता व्यक्त गरेको प्रबन्धक सुवेदी सम्झन्छन्  तर छोटै अवधिमा मोती महल दरबारमार्गकै व्यस्त रेस्टुराँमा गनिन थालेको छ  
	बोधी गार्डेनको कथा अझ रोचक छ  हजारौँ नेपाली कामको खोजीमा मलेसिया पुगेका छन् तर जुईं गों भने मलेसियाबाट नेपालमा आई यो शुद्ध शाकाहारी रेस्टुराँ सञ्चालन गरेर मनग्ये आर्जन गरिरहेकी छन्  भाइ गों बुनिङसँग मिलेर करिब एक दशकअघि उनले यो रेस्टुराँ सञ्चालनमा ल्याएकी थिइन्  स्थापनाको केही वर्ष रेस्टुराँ टिकाउनै धौधौ पर्यो  भेज भन्नासाथ मान्छेहरू तर्किएर हिँड्थे मुन्टो बटार्थे  तर बिस्तारै उनले ग्राहकको ध्यान तान्दै गइन्  नेपालमा शाकाहारी भनेको सागपात मात्र हो भन्ने सोच रहेछ गों भन्छिन् त्यो बिस्तारै हटाउँदै लग्यौँ  अहिले त हामीलाई ग्राहकको कमी छैन  
	शाकाहारी खाना मात्र सर्भ गर्ने क्याटरिङ खोलिसकेकी उनी छिट्टै रेस्टुराँको शाखा खोल्ने तयारीमा छन्  उनको रेस्टुराँमा नेपालमै पाइने भटमास फापर मकै गहुँजस्ता अन्न र काउली बन्दा आलुलगायतका तरकारीलाई भिन्नभिन्न स्वादमा ढालेर बनाइएका परिकारले ग्राहकलाई तानिरहेका छन्  जसमा लक्की रोल ब्ल्याक ब्युटी फ्राइड जिन्जर गोल्डेन क्रिस्पी लक्की स्लाइस हाम्रोनी डिलाइटलगायत परिकार निकै लोकपि्रय छन्  शाकाहारी खाद्यान्नबाट नयाँ र स्वादिलो परिकार बनाई ग्राहकलाई लत लगाउने आवश्यकता रहेको उनको धारणा छ  
	 """"पूरा पढन क्लिक गर्नुहोस्
"
