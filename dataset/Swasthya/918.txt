हङकङ फ्लुको सन्त्रासमा मुलुकहङकङ फ्लुले हाम्रो मुलुकलाई चपेटामा पार्दै गइरहेकै छ  मौसमी रुघाखोकी उत्पन्न गर्ने इन्फ्लुएन्जाए एचएन भाइरस लाई नै बोलचालमा हङकङ फ्लु भन्ने गरिएको हो "हङकङ फ्लुले हाम्रो मुलुकलाई चपेटामा पार्दै गइरहेकै छ  मौसमी रुघाखोकी उत्पन्न गर्ने इन्फ्लुएन्जाए एचएन भाइरस लाई नै बोलचालमा हङकङ फ्लु भन्ने गरिएको हो  यही संक्रमणले सबैभन्दा बढी असर देखाइरहेको राष्ट्रिय जनस्वास्थ्य प्रयोगशालाका निर्देशक डा गीता शाक्य बताउँछिन्  गत वर्ष भने स्वाइन फ्लु सबैभन्दा बढी फैलेको थियो 

रुघाखोकी माथिल्लो सासनलीको भाइरल संक्रमण हो  दुई सयभन्दा बढी प्रकारका भाइरसले गर्दा यस्तो संक्रमण हुन्छ  हरेकपटक शरीरमा नयाँ प्रकारको भाइरसले आक्रमण गरेपछि रुघाखोकीले सताउने गर्छ 

इपिडिमियोलजी तथा रोग नियन्त्रण महाशाखाका निर्देशक डा बाबुराम मरासिनीका अनुसार हङकङ फ्लु मुलुकभरि नै फैलेको छ र विस्तार क्रम उस्तै छ 

सन्  मा फैलेको इन्फुएन्जाए एचएन भाइरसको प्रकोपले कम्तीमा  लाख व्यक्तिको मृत्यु भएको थियो  यो रुघाखोकी हङकङबाट सुरु भएकोले यसलाई बोलचालमा हङकङ फ्लु भनिएको हो  हाल यसविरुद्घ रोग प्रतिरोधक क्षमता विकसित भइसकेकाले यो त्यति खतरनाक मानिँदैन 

हङकङ फ्लुले यसपटक कोहीकोही आईसीयूमा भर्ना हुन बाध्य भएका पनि छन् शुक्रराज ट्रोपिकल तथा सरुवा रोग अस्पतालका डा शेरबहादुर पुन भन्छन् यसमा सामान्य रुघाखोकीभन्दा बढी जटिलता देखिएको छ 

सामान्य रुघाखोकी सातआठ दिनमा निको हुन्छ र ज्वरो पनि बढी आउने हुन्न  तर हङकङ फ्लुले संक्रमितमा कडा ज्वरो र खोकीसँगै जटिलता पाइएको छ 

प्रभावितहरू निमोनिया भएर आईसीयूसम्म पुग्नुपर्ने स्थिति ल्याएको यो संक्रमण सबै उमेर समूहमा देखिएको डा पुन बताउँछन्  स्वस्थ व्यक्तिलाई पनि यसले समस्या पार्छ  हाल देखिएको हङकङ फ्लुका लक्षण आठदस दिनसम्म देखिन्छ  केहीमा निको भए पनि  सातापछि रुघाखोकी फर्कने डा पुन बताउँछन् 

रुघाखोकीले बढी सताउने व्यक्तिले भने इन्फ्लुएन्जा भ्याक्सिनसमेत लगाउनुपर्ने विज्ञहरू औंल्याउँछन्  एलर्जी मधुमेह छाती सासको समस्या अंग प्रत्यारोपण लगायत शरीरमा रोग प्रतिरोधक क्षमता कम भएकाले रुघाको मौसममा न्युमोकोक्कल भ्याक्सिन लगाउँदा राहत हुन्छ 

रुघाखोकी सामान्य घरेलु प्रक्रियाले निको नभए  डिग्रीभन्दा बढी ज्वरो आए जीउ काम्नु टाउको फुट्ने गरी दुख्नु घाँटी बांगिनु वाक्वाकी लाग्नु सास फेर्न असजिलो हुनु छाती दुख्नुजस्ता समस्या देखिए चिकित्सकको सल्लाह लिनुपर्छ 

खोकी र हाच्छिउँबाट फैलिन्छ रुघाखोकी 
हङकङ फ्लु मौसमी रुघाखोकी नै हो  रुघाखोकी मुख्यत हावाको माध्यमले फैलेर एक व्यक्तिबाट अर्कोमा सर्छ  रुघाखोकी भएका व्यक्तिले खोक्दा वा नाकलाई छोएर अर्को व्यक्तिलाई छोए रुघाखोकी सर्न सक्छ 

रुघाखोकीको भाइरस कलम पुस्तक किबोर्ड ढोकाको हयान्डल कप आदिमा घन्टौंसम्म बाँचिरहन्छ  त्यसैले यस्ता वस्तुहरूबाट यस्तो संक्रमण फैलिन्छ  खोक्नु र हाच्छिउँ गर्नु वास्तवमा यो संक्रमण फैलिनुको प्रमुख कारण हो 

 
बचाउ


	 रुघा लागेकाहरूको नजिक नजाऔं
	 हाच्छिउँ गर्दा वा खोक्दा नाकमुख ढाक्ने गरौं
	 हात साबुनपानीले धोइराखौं
	 साबुनपानीले हात नधोएसम्म नाक आँखा र मुख नछोऔं
	 घर अफिसका ढोकाका हयान्डल किबोर्ड मेच सफा गरौं
	 आफूलाई रुघाखोकीको लक्षण देखिए अरूलाई नसर्ने उपाय गरौं
	 शरीरमा पानी र लवणको कमी हुन नदिन निरन्तर पानीतरल पदार्थ खाऔं
	 कुनै शारीरिक असामान्यता देखिए चिकित्सकीय सहायता लिऔं


 
के नगर्ने 


	 हात मिलाउन वा अँगालो हाल्नबाट जोगिऔं
	 जताततै नथुकौं
	 चिकित्सकको सल्लाहबिना औषधि नलिऔँ
	 सामान्य रुघालाई पनि हेलचेक्रयाइँ नठानौँ

"
