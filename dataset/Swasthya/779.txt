माया गरौँ खुट्टालाई"रजनी टलक्क टल्किने काला चुच्चा जुत्ता लगाउन मन पराउँथिन्  मन पराउँथिन् किनभने त्यो रुचिले यी  वर्षेलाई यति बेला तत्काल कुनै पनि किसिमका जुत्ता लगाउन नहुने अवस्थामा पुर्‍याइदिएको छ  ""
	रजनी टलक्क टल्किने काला चुच्चा जुत्ता लगाउन मन पराउँथिन्  मन पराउँथिन् किनभने त्यो रुचिले यी  वर्षेलाई यति बेला तत्काल कुनै पनि किसिमका जुत्ता लगाउन नहुने अवस्थामा पुर्याइदिएको छ  खुट्टाका औँलाको माथिल्लो भागमा घाउ निस्केर उनलाई हैरान बनाएको छ   
	यो रोग उनी आफैंले निम्त्याएकी हुन्  त्यो पनि जानीजानी  बेसाइज जुत्ता लाउने गर्नाले उनी यस्तो समस्यामा परेकी हुन्  हाडजोर्नी विशेषज्ञहरू यो समस्यालाई हयामर टो भन्ने गर्छन्  अर्थात् खुट्टाका औंलाहरू हतौडाजस्तै हुनु  यस्तो समस्या गलत अर्थात् साना चुच्चा जुत्ताचप्पल लगाउनाले हुने गर्छ  मांसपेशीको असन्तुलन र बाथले गर्दा समेत हुन सक्छ   
	विज्ञहरूको सुझाव छ जुत्ताचप्पल किन्ने बेला फेसनभन्दा आकारमा उपयुक्तचाहिँ छान्ने गर्नुपर्छ  अनुपयुक्त जुत्ताचप्पलले विभिन्न शारीरिक समस्या मात्रै निम्याउँदैनन् हिँडाइमा पनि परिवर्तन ल्याउने गर्छन्  
	पन्जा चुच्चो भएका जुत्ता लगाउनाले खुट्टाका औंला पनि सीधा हुन पाउँदैनन् किनकि जुत्ताको पन्जा नै निकै साँघुरो हुन्छ नेपाल मेडिकल कलेजका हाडजोर्नी विशेषज्ञ डा अनिल मिश्र भन्छन् सीधा हुन नपाएका औंला समय क्रमसँगै तलतर्फ मोडिँदै जान्छन्  हुँदाहुँदा खुट्टाका औँलाहरू अंग्रेजीको जे अक्षरजस्तै देखिन थाल्छन्  
	हयाम्मर टोको समस्या सामान्यतः एकभन्दा बढी खुट्टाका औंलामा हुन सक्छ  हयाम्मर टो भइसकेपछि औँला मोडिने गर्नाले जुत्ता लगाउँदा औंलाको माथिल्लो र तल्लो भागमा घाउ हुन थाल्छ  मिश्र सुझाउँछन् यस्ता पीडितले जतिसक्दो छिटो चौडा र खुकुला जुत्ताचप्पल लगाउन थालिहाल्नुपर्छ  
	हयाम्मर टो साँघुरा जुत्ताचप्पलका कारण मात्र हुने गर्छ भन्ने चाहिँ होइन  गाउँघरमा खाली खुट्टा हिँड्नेहरूलाई समेत यो समस्याले दुःख दिन सक्छ  कतिपय केसमा त औँलाको शल्यक्रिया पनि आवश्यक हुने गर्छ   
	अमेरिकन पेडियाटि्रक मेडिकल एसोसिएसनको तथ्यपत्र अनुसार हयाम्मर टो शल्यक्रियामा औँलालाई पूर्ववत् स्वरूपमा ल्याउन कहिलेकाहीँ औँलाको हाडको एउटा भाग हटाउनुपर्ने वा औंलाको जोर्नीलाई मिलाउनुपर्ने हुन सक्छ  कुनै कुनै अवस्थामा औंलालाई एकनास मिलाउन औंला प्रत्यारोपण नै पनि गर्नुपर्ने हुन सक्छ   
	अनफिट जुत्ताचप्पल र हाइहिलले समेत हयाम्मर टो हुन सक्छ डा मिश्र भन्छन् बढ्दो उमेरका बालबालिकाले साना जुत्ताचप्पल लगाइराख्ने गर्दा पनि यस्तो समस्या निम्तिन सक्छ  कसैकसैमा चाहिँ यस्तो समस्या जन्मजात पनि हुन सक्छ   
	उपयुक्त आकारप्रकारका जुत्ताचप्पल लगाउने गरे हयाम्मर टो हुनबाट जोगिन सक्ने उल्लेख गर्दै विज्ञहरू सकेसम्म हाइहिल लगाउनबाट बच्न सुझाव दिन्छन्   
	हयाम्मर टोको समस्या हटाउन व्यायाम पनि उपयोगी हुन सक्छ  तपाईंको खुट्टाको औंला स्थिर अवस्थामा छैन भने चिकित्सकको सल्लाह अनुसार बिस्तारै तन्काउने व्यायाम गर्न सक्नुहुन्छ डा मिश्र भन्छन् तर हयामर टोले गर्दा औंला बांग्यएर एउटा आकारमा ढलिसकेको छ भने शल्यक्रिया मात्र विकल्प हुन्छ  समयमै अन्य उपचार गरे शल्यक्रियाको चरणसम्म पुग्नु नपर्ने पनि हुन्छ   
	उनका अनुसार जुत्ताचप्पल फिट किन्न चाहनेले साँझपख मात्र बजार डुल्नुपर्छ  बेलुकातिर हाम्रा खुट्टा  प्रतिशतसम्म बढी फैलिएका हुन्छन् उनी भन्छन् त्यसैले यस्तो समय किनिएका जुत्ताचप्पल अधिकांशतः फिट नै हुन्छन्  
	 
	 
	लक्षण 
	 खुट्टाका औँलाहरूको बीचको जोर्नी बांगिनु  
	 औंला सीधा पार्न नसक्नु 
	 औंलाको माथिल्लो भागमा घाउ हुनु 
	 हिँड्दा वा जुत्ता लगाउँदा दुख्नु 
	 
	कतिखेर जचाउने 
	 खुट्टाका औँलामा ठुल्ठूला फोका वा घाउ देखिए 
	 हिँड्दा कठिनाइ हुने गरे  
	 औँलामा पीडा निकै हुन थाले  
	 
"
