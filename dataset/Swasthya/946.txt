"अन्धविश्वास धर्म र स्वास्थ्य ""रसुवामा बोक्सोको आरोपमा एक  वर्षे व्यक्तिको हत्या भएको खबर एकाबिहानै पढ्नुपर्दा विह्वल छ मेरो मन ""रसुवामा बोक्सोको आरोपमा एक  वर्षे व्यक्तिको हत्या भएको खबर एकाबिहानै पढ्नुपर्दा विह्वल छ मेरो मन वर्षदिन अघिका दुई घटनाहरू सम्झन्छु कसैको स्वास्थ्योपचारको बहानामा नवलपरासीमा एक निर्दोष बालकको विभत्स हत्या गरिएको खबर एकाबिहानै अखबारको प्रथम पृष्ठमा देख्दा एक किसिमको हीनताबोध झैं भएको थियो

त्यस्तै भारतको झारखण्डमा बोक्सीको आरोपमा पाँच महिलाको हत्या भएको खबर सञ्चार माध्यममा छाएको थियो यी सब देख्दा आफैंलाई प्रश्न गर्न मन लाग्छ हामी कुन युगमा छौं कस्तो संस्कृतिको अनुशरण गर्न खोज्दैछौं यस्तै प्रवृत्ति र कुसंस्कार कायम रहिरहने हो भने अब कतातिर लागौंला हामी

आफू चिकित्सा पेसामा आबद्ध भएकोले हुनसक्छ या धर्म अनि अध्यात्मको स्वास्थ्यमा रहने प्रभावबारे अध्ययन गर्न उत्सुक भएर पनि होला यी समाचारहरूले मलाई भित्रैदेखि केही सोच्न बाध्य बनाएको छ

शारीरिक मानसिक सामाजिक सँगसँगै आध्यात्मिक पाटोसमेत स्वास्थ्यको एक महत्त्वपूर्ण अवयव रहेको कुरा अहिले विश्व स्वास्थ्य संगठनले नै स्वीकार गरिसकेको छ

अझ प्रतिदिन शतम् जीवेम शरद भन्दै सयवर्षे जीवनको परिकल्पना गर्दै वेदका ऋचा प्रतिध्वनित गर्ने आयुर्वेदलाई शिक्षाको महत्त्वपूर्ण आयाम ठान्ने योगलाई अत्यावश्यक दैनिक कर्म मान्ने अनि जडीबुटीहरूको माध्यमबाट स्वास्थ्यलाभ गर्न आह्वान गर्ने हाम्रा पुर्खा ऋषिमुनिहरूले धर्म र अध्यात्मलाई मानव स्वास्थ्यको अभिन्न अंगका रूपमा स्वीकार गरिसकेको हाम्रो पूर्वीय संस्कृतिको इतिहासले नै पुष्टि गरिसकेको छ

त्यत्तिमात्र होइन हाम्रो परम पवित्र ग्रन्थ श्रीमद्भगवद्गीताले समेत सत्त्व रज एवं तमो गुणको व्याख्या गर्दा आहार विहार अनि रहनसहनले स्वास्थ्यमा पार्ने प्रभावबारे विशद् वर्णन गरेको छ जसलाई अहिले पश्चिमा राष्ट्रहरूमा भएका शोधकार्यहरूले समेत प्रमाणित गरिसकेका छन्

मलाई लाग्दैन आजको सभ्य समाजमा कुनै पनि धर्मले कसैको रोग निदानका लागि बलि चढाउने रगत बगाउने भूत भगाउने बोक्सी धपाउने जस्ता निकृष्ट उपायहरूको पक्षपोषण गर्छ वास्तवमा धर्मको आडमा चल्नेचलाइने कुनै पनि कुरीति विसंगति या संस्कृतिका नाममा निरन्तर चलिआएका कुनै पनि कुप्रथा फगत अन्धविश्वास बाहेक केही पनि होइनन्

आजका विकसित तथा समृद्ध युरोपेली मुलुकहरू समेत मध्ययुगमा अन्धविश्वासको जालोमा जकडिएका थिए त्यहाँ पनि विशेषगरी मानसिक रोगीहरूलाई बोक्सी धपाउने नाममा ज्युँदै जलाउने भूत भगाउन तिनको टाउकोमा प्वाल पार्ने चरम यातना दिने गरिन्थ्यो

धर्मको आडमा गरिने यस्ता अत्याचारप्रति राज्य भने सधैं आँखा चिम्लेर बस्थ्यो तर चेतनास्तरको अभिवृद्धि हुँदै जाने क्रममा नयाँनयाँ प्रविधिको विकास भयो त्यहाँ मनोवैज्ञानिक उपचार पद्धति औषधीहरूको रासायनिक परीक्षण अनि समुदायमा आधारित उपचार आदिका कारण मनोरोगीहरू राष्ट्र निर्माणको अभियानमा सामेल हुने भए

ती देशहरू विकासको दिशामा अघिअघि बढ्दै गए अनि धर्मका नाममा चलिआएका असभ्य क्रियाप्रतिक्रिया एकादेशका कथा बन्न पुगे

तर हामी भने अहिले पनि कसैको ज्यान लिएर अरु कसैलाई रोगबाट बचाउने दुष्प्रयास गर्दैछौं कस्तो उदेकलाग्दो कुरा उता पश्चिमी समाज आज मृत्युशैयामा पुगेका बिरामीहरूको समेत आध्यात्मिक विश्वासमा आँच आउन नदिन स्वास्थ्यलाई धर्म अनि अध्यात्मसँग अन्योन्याश्रित रूपमा गाँस्ने उपाय खोजिरहेको छ

यता जीवन्त पूर्वीय संस्कृतिका अनुयायी हामी भने अझै पनि बोक्सी भूत आदि अन्धविश्वासमा रुमल्लिएर धर्मकै नाममा भइरहने त्यस्ता जघन्य कृत्यमा आँखा चिम्लिने गर्छौं

धर्मले कसैको हत्याको लाइसेन्स कदापि दिन सक्दैन यस्ता अन्धविश्वासहरूमा नियन्त्रण गर्न चेतनास्तरमा अभिवृद्धिका दिशामा पाइला नचाल्ने हो भने हाम्रो सनातन धर्मसमेत कुनै लहडी संन्यासी अनि गँजेडी बाबाको तालमा अझै संकुचित हुँदै जाने झनै बदनामी कमाउने अनि अन्तत पहिचानविहीन असभ्य अविकसित  अकर्मण्य जमातबाहेक केही रहने छैन हाम्रो अस्तित्व

याद राखौं हाम्रो धर्म अनि हाम्रा ईश्वर देवीदेवताहरू कसैको रगतको आहालमा पौडिएर अरु कसैलाई सुस्वास्थ्य अनि दीर्घजीवन दिन उद्यत कदापि छैनन्

रुखबिरुवादेखि पशुपन्छीसम्मलाई पूजा गर्न प्रेरित गर्ने प्रकृतिप्रेमी हाम्रो संस्कृतिले कसरी नरबलि या रक्तभोग स्वीकार गर्न सक्ला त यो निचताको पराकाष्ठा बाहेक अरु केही होइन वास्तवमा शरीरमाध्यं खलु धर्मसाधनम् भनी उद्घोष गर्ने हाम्रो अध्यात्म हरदम स्वास्थ्यको अभिन्न अंग थियो छ अनि रहिरहनेछ

रिसाल धुलिखेल अस्पतालका मानसिक रोग विशेषज्ञ हुन्
"
