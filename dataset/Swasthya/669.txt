स्किजोफ्रेनियासँगको जीवनविश्व मानसिक स्वास्थ्य संघले हरेक वर्ष  अक्टोबरलाई विश्व मानसिक स्वास्थ्य दिवसको रूपमा मनाउने गर्छ "
	विश्व मानसिक स्वास्थ्य संघले हरेक वर्ष  अक्टोबरलाई विश्व मानसिक स्वास्थ्य दिवसको रूपमा मनाउने गर्छ  यस वर्ष स्किजोफ्रेनियासँगको जीवन लिभिङ विद स्किजोफ्रेनिया नाराका साथ विश्वभरि विभिन्न कार्यक्रम आयोजना गरी यो दिवस मनाइँदैछ  विश्व स्वास्थ्य संघले हरेक वर्ष यसलाई मनाउनुको मुख्य कारण मानसिक स्वास्थ्यप्रति जनमानसमा रहेको परम्परागत भ्रम कम गरी यसबारे सकारात्मक चेतना अभिवृद्धि गर्ने र समस्त विश्वभरमा मानसिक स्वास्थ्यलाई ग्राह्यता प्रदान गर्नु पनि हो   
	विश्व स्वास्थ्य संगठनले सन्  मै स्वास्थ्य भनेको शारीरिक मानसिक तथा सामाजिक तवरले स्वास्थ्य रहनु हो भनेर परिभाषित गरे पनि हालसम्म नेपाल लगायत अधिकांश मुलुकहरूमा मानसिक स्वास्थ्यबारे आआफ्नै किसिमका परम्परागत रुढिवादी धारणाहरू रहेका र यसको उपचार विधि पनि परम्परागत ढंगले भइराखेको देखिन्छ  
	अझै पनि हाम्रो देशमा मानसिक स्वास्थ्यप्रति जनमानसमा मिथ्या तथा गलत धारणाहरू विद्यमान छन्  मानसिक रोग भन्ने बित्तिकै पागलपन मात्र ठान्ने प्रवृत्ति ब्याप्त छ  मानसिक रोगहरू भूतप्रेत वा दैवी शक्तिको कारणले हुन्छ भन्नेमा विश्वास राखिन्छ  आधुनिक चिकित्सा प्रणालीद्वारा यसको उपचार सम्भव छ भन्ने थाहा नभई परम्परागत औषधी प्रणालीमा विश्वास भएर धामी झाँक्रीको शरणमा जाने अथवा घरमै नजरबन्द गरेर एउटै कोठामा वर्षौंसम्म बाँधेर राख्ने गरेको पनि पाइएको छ  यसको ज्वलन्त उदाहरण गत असोज  गते कान्तिपुरमा सुदीप कैनीले लेख्नुभएको उपचार नपाउँदा दुई वर्षदेखि कोठामै शीर्षकको समाचारलाई लिन सकिन्छ  गोरखा बुर्कोटकी  वर्षीया अम्बिका थापा मगर आर्थिक अभावमा उपचार नपाउँदा दुई वर्षदेखि घरको कोठामा थुनिएर बस्न बाध्य भएको विवरण त्यसमा उल्लेख थियो  बाबु दिलबहादुरका पाँच सन्तान छोरीमध्ये अम्बिका माइली हुन्  बाँकीमध्ये दुईजनाको विवाह भइसकेको र अन्य दुई छोरी क्याम्पसमा पढ्दै रहेछन्  
	अम्बिकाले एसएलसी प्रथम श्रेणीमा उत्तीर्ण गरी  कक्षामा पढ्दै गर्दा गत  सालदेखि असामान्य व्यवहार देखाउन थालेकी थिइन्  दिलबहादुरका अनुसार पत्नीको निधन आर्थिक अवस्था कमजोर एक्लैले परिवार र घरधन्दा धान्नुपर्ने आदि कारणले गर्दा छोरी अम्बिकाको उपचार गर्न उनी असमर्थ थिए  बिरामीमा रोगको लक्षण बढ्दै गएपछि दुई वर्षदेखि घरको कोठामै थुनेर राखिएको थियो  
	कोठामै दिसापिसाब गर्ने गुन्द्री ओढेर खाली भुइँमा सुत्ने घरि हाँस्ने घरि रुने नांगै बस्ने जता मन लाग्यो जाने भएकाले कोठामै थुनेर राखेको र खानेकुरा झ्यालबाट दिने गरिएको समाचार प्रकाशित भएपछि त्रिवि शिक्षण अस्पताल इमरजेन्सी विभागका चिकित्सक अजयसिंह थापाको विशेष सक्रियतामा अम्बिका थापालाई गोरखाबाट एम्बुलेन्समा राखेर असोज  गते काठमाडौं ल्याइयो  उनलाई अहिले शिक्षण अस्पतालको मानसिक स्वास्थ्य विभागको वार्डमा भर्ना गरेर निःशुल्क उपचार गरिंदैछ  परीक्षणपश्चात् उनको रोगको डाइगनोसिस स्किजोफ्रेनिया गरिएको छ   
	स्किजोफ्रोनिया एक प्रकारको जटिल मानसिक रोग हो जसले मानिसको वैचारिक स्थितिमा गडबडी उत्पन्न गरेर मानसिक असन्तुलन ल्याउँछ  आधुनिक विज्ञानले स्किजोफ्रोनियालाई मस्तिष्कमा जीव रसायनको गडबडीको कारण हुने गरेको मान्छ  विश्व मानसिक स्वास्थ्य महांघका अनुसार हाल विश्व जनसंख्याको करिब  देखि  प्रतिशत मानिसहरू स्किजोफ्रेनियाबाट पीडित भएको अनुमान छ  यस अनुसार हाल विश्वमा कम्तीमा  करोड  लाख मानिसहरू यो रोगबाट पीडित रहेको अनुमान छ  यो प्रायः  देखि  वर्षका युवकयुवतीमा सुरु हुने गरेको पाइन्छ  यो प्रायः विस्तारै सुरु हुन्छ र दीर्घ समस्याको रूपमा धेरै लामो समयसम्म रहन्छ  
	अरु बिरामीजस्तै स्किजोफ्रेनिया सुरु हुनलाग्दा विभिन्न लक्षणहरू देखिन सक्छन्  यो रोगीपिच्छे फरकफरक लक्षण हुनसक्ने मानसिक रोग हो  यसका प्रमुख लक्षणहरूमा व्यक्तिको कार्यशैली प्रकृति वा व्यक्तित्वमा परिवर्तन देखिनु सोचाइ स्पष्ट र तर्कसंगत नभई खण्डित हुनु दृष्टि श्रवण स्पर्श गन्ध र स्वादका चेतनाहरू पनि वास्तविक नभई फरक खालको अनुभूति वा मिथ्याभास हुनु अर्थहीन तथा दिशाहीन क्रियाकलापहरू देखिनु सरसफाइमा वास्ता नगर्नु रेडियो टेलिफोनहरूमा आफ्नै कुरा गरेजस्तै लाग्नु अरुले मेरै कुरा गरेका छन् मतिर इसारा गरेका छन् जस्ता अनावश्यक शंका गर्नु एक्लै बोल्ने हाँस्ने रुने गर्नु आदि यो रोगका लक्षणहरू हुन्   
	स्किजोफ्रोनिया एक दीर्घ मानसिक असन्तुलन भएकाले नियमित रूपमा औषधी सेवन गर्नु अति आवश्यक हुन्छ  सन्  को दशकपछि आविष्कार भएका आधुनिक असरदार औषधीको प्रयोगले प्रायःजसो बिरामीले उपचारबाट निश्चित लाभ हासिल गर्न सक्छन्  करिब  प्रतिशतमा भने उपचारले खास असर ल्याउँदैन  औषधीको प्रयोग बन्द गर्दा रोग पुनः र्फकने सम्भावना धेरै बढ्छ  उपचार प्रायः लामो समयसम्म गर्नुपर्छ  उपचारपछि बिरामीको लक्षण कम भएर गएपछि धेरैजसो उनीहरूले आफ्नो जिम्मेवारी बहन गर्दै सामान्य जीवन बिताउन सफल हुन्छन् भन्ने हामी सबैले बुझ्नु जरुरी छ  
	स्किजोफ्रेनियाका बिरामीको औषधी उपचारबाट विसेक हुँदै गएपछि उसको जीवन समायोजनका अन्य पक्षहरूमा पनि सहयोग चाहिन्छ  बिरामीको कारणले पढाइ वा काम व्यवसाय छुटेको काम गर्ने उत्साहमा कमी आर्थिक समस्या बढ्दै गएको परिवारका अन्य सदस्यहरूमा समेत तनाव उत्पन्न हुने भएकाले औषधीका साथै मनोवैज्ञानिक र मनोसामाजिक उपचार पद्धतिको प्रयोग अति जरुरी हुन्छ  अनुसन्धानले देखाएको छ औषधी सेवन मात्रको उपचार गर्दा पुनः बल्झिने दर  प्रतिश्त पाइएको छ भने औषधी सेवनका साथै मनोवैज्ञानिक परामर्श पारिवारिक परामर्श र सामाजिक क्षमता वृद्धिको तालिम दिँदा समस्या पुनः बल्झिने दर  प्रतिशतमा झरेको पाइएको देखिन्छ  
	जनसंख्याको न्युनतम एक प्रतिशतलाई यो रोग लागेको मान्दा नेपालमा साढे दुई लाखभन्दा बढी स्किजोफ्रेनियाका बिरामी हुनसक्ने अनुमान छ  अम्बिका थापा र उनका परिवारलाई खाली सहानुभूति दिएर हुँदैन  समाजको एउटा महत्त्वपूर्ण अंगको रूपमा रहेका यी बिरामीहरूप्रति सामाजिक दृष्टिकोणमा सकारात्मक परिवर्तन ल्याउन जरुरी छ  राज्यले पनि यी अशक्त बिरामीहरूप्रतिको दायित्वबोध गरी समाजमा तिनलाई आत्मनिर्भर भई चल्नसक्ने बनाउन तिनीहरूलाई शिक्षा दिने पेसागत तालिम दिने र कुनै पेसामा लाग्न सहयोग गरिदिने व्यवस्था गर्न जरुरी हुन्छ  
	डा ओझा त्रिवि शिक्षण अस्पताल मानसिक विभागका प्रमुख हुन्  
	 
	
"
