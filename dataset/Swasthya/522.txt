चिरफार नगरी पनि पाठेघरको अप्रेसनचिरफार नगरी पाठेघरको अप्रेसन  सुन्दा अनौठो लाग्ला तर अब अनौठो मानिरहनुपरेन  चिकित्सामा नयाँ प्रविधिको सुरुवात भएसँगै धुलिखेल अस्पतालले चिरफार नगरी पाठेघरको अप्रेसन थालेको छ "
	चिरफार नगरी पाठेघरको अप्रेसन  सुन्दा अनौठो लाग्ला तर अब अनौठो मानिरहनुपरेन  चिकित्सामा नयाँ प्रविधिको सुरुवात भएसँगै धुलिखेल अस्पतालले चिरफार नगरी पाठेघरको अप्रेसन थालेको छ  
	अस्पतालले ल्याप्रोस्कोपी प्रविधिको मद्दतबाट पाठेघर निकाल्ने शल्यक्रिया प्रविधि प्रयोग गरी चिरफारबिना नै पाठेघरको अप्रेसन थालेको हो  यस्तो सेवा काठमाडौंका महँगा केही निजी अस्पतालमा भए पनि राजधानी बाहिर पहिलो हुने अस्पतालको दाबी छ   
	चिकित्सा क्षेत्रमा नेपालका लागि यो नयाँ प्रविधि हो अस्पतालका स्त्री तथा प्रसूति रोग विशेषज्ञ डा सुमनराज ताम्राकारले भने त्यो प्रविधि प्रयोग गरी गरेका सबै अप्रेसनमा सफलता मिलिसकेको छ  उनका अनुसार अस्पतालले हालसम्म  जनाको उपचार यो विधिबाट गरिसकेको छ   
	चिरफार नगरी पाठेघरको अप्रेसन गर्दा बिरामीलाई कम पीडा महसुस हुने अप्रेसन गरेको पर्सिपल्टै घर पठाउन सकिने संक्रमणको सम्भावना कम हुने र बिरामी छिट्टै आफ्नो नियमित काममा फर्किन सक्ने उनले बताए  विकसित देशमा पहिलेदेखि नै यो प्रविधिको प्रयोग व्यापक रूपमा हुँदै आइरहेको छ  अमेरिका बेलायत फ्रान्सलगायतका युरोपेली देशमा त्यसको प्रयोग उल्लेख्य छ   
	बिरामीको नाइटो नजिकै र तल्लो पेटको दायाँबायाँ प्वाल बनाइन्छ   
	नाइटो नजिकै पारिएको प्वालबाट दूरबिन बत्ती र पेट फुलाउने ग्याँस कार्बनडाइअक्साइड भित्र पठाइन्छ  अन्य दुई प्वालबाट ससाना कैंची चिम्टालगायत सामान पेटभित्र छिराई भीडीओ मोनिटरमा हेरेर योनीबाट पाठेघर निकालिन्छ  
	पछिल्लो केही समययता पाठेघरका बिरामी यो विधिबाट उपचार गर्न आकषिर्त भइरहेका छन्  चिरफार नगरी अप्रेसन गरेकाले पीडा कम महसुस गरें एक जना बिरामी कुन्ती थापाले भनिन् अप्रेसन गरेको एकै दिनमा ठीक भएजस्तो अनुभूति गरिरहेको छु  यो विधि निकै राम्रो लाग्यो  
	सबै बिरामीलाई यो उपचार पद्धति उपयुक्त छैन   
	श्वासप्रश्वास मुटु रोग दम पेटको जटिल चिरफार गरी अप्रेसन गरिसकेका रक्तसञ्चार प्रणाली असन्तुलन गर्भवती र पाठेघरको आकार निकै ठूलो भएका बिरामीलाई एलएभीएच ल्याप्रोस्कोपी असिस्टेड भजाइनल हिस्टेरेक्टोमी प्रविधिबाट उपचार गर्न नसकिने डा ताम्राकार बताउँछन्   
	सरकारले क्षेत्रीय र जिल्ला अस्पतालसम्म यो सेवा पुर्याउन सके पाठेघरका बिरामीको उपचार सहज हुन सक्छ डा ताम्राकारले भने यो उपचार पद्धतिले बिरामी र डाक्टरबीच विश्वसनीयता अझै बढाउँछ   
	महिला बन्ध्याकरण जालो पाठेघर र तल्लो पेटको अन्यत्र गाँजिएको त्यान्द्रो हटाउन डिम्बाशयमा पलाएको साधारणखाले डल्लो हटाउन डिम्बवाहिनीमा रहेको गर्भ निकाल्न तल्लो पेटमा रगत जमी सिर्जना हुने समस्या इन्डोमेटि्रओसिस पाठेघरमा पलाएको मासुको डल्लो निकाल्नसमेत यो प्रविधिको प्रयोगबाट उपचार हुँदै आइरहेको छ  
	 
	 
	 
	
"
