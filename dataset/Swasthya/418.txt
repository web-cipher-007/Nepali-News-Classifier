कान्तिमा रिपोर्ट आउनै ढिलादुईवर्षे बिरामी बच्चालाई बोकेर कलैयाबाट आठ दिनअघि महाराजगन्जस्थित कान्ति बाल अस्पताल आइपुगेका मोहम्मद दम्पतीले अझै उपचार गराउन सकेका छैनन्  बच्चाको घाँटीको भित्री भागमा गिर्खा देखिने र ज्वरो आउने समस्या भएपछि उनीहरूको परिवार कान्ति आइपुगेको हो "
	दुईवर्षे बिरामी बच्चालाई बोकेर कलैयाबाट आठ दिनअघि महाराजगन्जस्थित कान्ति बाल अस्पताल आइपुगेका मोहम्मद दम्पतीले अझै उपचार गराउन सकेका छैनन्  बच्चाको घाँटीको भित्री भागमा गिर्खा देखिने र ज्वरो आउने समस्या भएपछि उनीहरूको परिवार कान्ति आइपुगेको हो  तर रगत जाँचको रिपोर्ट समयमै नआएकाले दुईवर्षे बालक रुस्तमले आठ दिनसम्म उपचार पाउन सकेका छैनन्   
	केहीकेहीबाहेक अधिकांश रगत जाँचको रिपोर्ट एक दिनभित्रै आइसक्नुपर्छ  ब्लड कल्चर गर्दा मात्रै सबैभन्दा लामो समय  घन्टा लाग्छ  तर कान्तिमा तुरुन्तै जाँच गराउनुपर्ने रगतको समेत रिपोर्ट आउन चार दिन लाग्ने गरेको छ  कलैयाबाट आएका मोहम्मदको परिवारले बच्चासहित अस्पतालकै बाहिर रहेको कुर्सीमै रात बिताउनुपरेको छ  न त अस्पतालले बच्चाको भर्ना गरिदिन्छ न त रिपोर्ट नै दिन्छ बच्चाका बाबु अली मोहम्मदले भने अझै एउटा रगत जाँच गराउनु भनेको छ त्यसको रिपोर्ट दस दिनपछि मात्र आउँछ रे  
	काठमाडौंमा कोही आफन्त नभएकाले अस्पतालकै बाहिर बस्न बाध्य भएको उनीहरू बताउँछन्  उनका अनुसार लामो समय बस्नका लागि खर्च छैन  घर जाँदै र र्फकंदै गर्दा झनै थप खर्च हुन्छ  एकै दिनमा बिहान र बेलुका परिवारले खाना खाएको चार सयभन्दा बढी रकम खर्च भइरहेको छ  यस्तो पाराले कसरी धान्नु  उनले भने चाँडै बच्चाको उपचार भए घर फर्किन्थ्यौं  बच्चाको बिचल्ली भइसक्यो चाँडो उपचार गराइदेउ भनेर पटकपटक आग्रह गरेको उनले बताए  रिपोर्ट नआई उपचार हुँदैन भन्दै फर्काइदिन्छन् उनले भने   
	अर्का धादिङ महादेवबेंसीबाट आएका नारायण ढुंगानाको पनि उस्तै समस्या छ  छोरालाई पेट दुख्ने समस्या भएपछि बुधबार अस्पताल आइपुगे पनि उपचार गराउन पाएनन्  छोराको रगत जाँच गर्न दिए पनि रिपोर्ट लिनका लागि उनलाई छ दिनपछि सोमबार मात्र बोलाएको छ  दुई घन्टा लाइन बसेर बच्चाको रगत जाँच गर्न दिएका थियौं  रिपोर्ट आउन छ दिन लाग्ने रहेछ उनले भने यो अस्पतालमा एकैपटक आएर उपचार गराउन नसकिने रहेछ   
	मंगलबार अस्पतालको इमर्जेन्सीमा बच्चालाई भर्ना गरे पनि बुधबार बेलुकासम्म रगत दिसा पिसाब जाँचको रिपोर्ट नआएको बताउँछिन् सर्लाहीबाट आएकी योगमाया आले  इमर्जेन्सी कक्षमा उपचार गराउने बिरामीको एकदुई घन्टाभित्र रगतलगायत अन्य जाँचको रिपोर्ट आइसक्नुपर्छ  दुई दिनसम्म पनि आएको छैन उनले भनिन्   
	बिरामी बच्चा बोकेर कान्ति बाल अस्पताल आइपुग्ने अधिकांशले यस्तै समस्या भोग्दै आएका छन्  अस्पतालमा सोझै गएर बच्चालाई जाँच गराउन सजिलो छैन  बिहान आठ बजेदेखि लाइन बसेर टिकट काट्ने त्यसपछि बच्चाको तौल गर्ने लाइन चिकित्सकलाई देखाउने लाइन चिकित्सकको सल्लाहअनुसार दिसा पिसाब र रगत जाँच गराउनका लागि लाइन बस्नुपर्ने बाध्यता छ  एउटा बच्चालाई चिकित्सकसँग भेट गराउनका लागि मात्रै दिनभर लाग्ने गरेको बच्चाका अभिभावकहरू गुनासो गर्छन्   
	अस्पतालका निर्देशक आरपी बिच्छाका अनुसार सोमबार र बिहीबार एउटै डाक्टर बस्ने नियम भएकाले सोमबार जाँच गराउन आएका बिरामीलाई चार दिनपछि बिहीबार मात्र रिपोर्ट लिन आउनु भनिएको हो  बिरामीको चापले गर्दा कहिलेकाहीं तोकिएको समयभन्दा  दिन ढिलो हुनु स्वाभाविक हो उनले भने कुनैकुनै जाँच गर्नका लागि तीनदेखि चार दिनसम्म लाग्न सक्छ  सामान्य अवस्थामा भने समयमै रिपोर्ट दिइरहेका छौं  
	मुलुकभरबाट बालबालिका यहीं आउने भएकाले अस्पतालमा बिरामीको चाप अत्यधिक भएको उनले बताए  अस्पतालमा दैनिक  सय  जना बहिरंग कक्षमार्फत आउने गरेका छन् भने  जना आकस्मिक उपचारका लागि आउने गर्छन्  हाल अस्पतालमा  बेड र त्यसैको व्यवस्थापनका लागि मात्रै जनशक्ति भएकाले अस्पतालको भीड थेग्नै नसकिएको उनले जानकारी दिए  मुलुकभरबाट बिरामी आउने भएकाले कान्तिलाई खपिनसक्नु भएको छ उनले कान्तिपुरसित भने पाँच सय बेड बनाउने र आवश्यक जनशक्ति थप गर्नका लागि स्वास्थ्य मन्त्रालयमा प्रस्ताव गरिरहेका छौं तर मन्त्रालयबाट कुनै काम हुन सकेको छैन   
	अस्पतालमा पछिल्लो समयमा बच्चाको सघन कक्ष पीआईसीयू मा  बेड थपिएको इमर्जेन्सीका लागि छुट्टै ल्याबको व्यवस्था गरिएको छ  तर पहिलेकै जनशक्तिले थपिएको ठाउँमा समेत सेवा पुर्याउनुपर्ने भएकाले समयमै उपचार गराउन नसकिएको हो   
	अस्पतालमा घन्टौं लाइन बस्नुपर्ने समस्या समाधानका लागि ट्रायस सिस्टम राख्ने निर्णय गरिएको उनले जानकारी दिए  यस व्यवस्थाअन्तर्गत बिरामी आउनेबित्तिकै स्टाफ नर्सले बच्चाको अवस्था हेरेर तत्काल उपचार गराउनुपर्ने बच्चाका लागि रातो कार्ड दुई घन्टापछिका लागि हरियो कार्ड र विस्तारै उपचार गराउन मिल्नेका लागि पहेंलो कार्ड वितरण गर्नेछन्  र त्यसैअनुसार सम्बन्धित उपचार कक्षमा पठाउनेछन्  अबको एक महिनाभित्र यस्तो व्यवस्था गर्ने तयारी गरिरहेका छौं जसले भीड व्यवस्थापन गर्न सहयोग हुनेछ उनले भने   
	सरकारले कम्तीमा प्रत्येक अञ्चलमा बालबालिकाका लागि सरकारी अस्पतालको व्यवस्थापन गर्न सके बिरामीले छिटो उपचार पाउने उनी बताउँछन्   
	 
	 
	
"
