अब कलेजो प्रत्यारोपणखर्चिलो र जटिल प्रक्रिया भए पनि कलेजो प्रत्यारोपण नेपालमा अत्यावश्यक भइसकेको छ "केही वर्षअघि सुरु भएको मृगौला प्रत्यारोपण स्थापित भइसकेकाले कलेजो प्रत्यारोपण पनि सजिलै स्थापित गर्न सकिने आशा पलाएको छ  यसको अर्थ पक्कै यो होइन कि कलेजो र मृगौला प्रत्यारोपण उस्ताउस्तै हुन्  अंग प्रत्यारोपण भएकाले केही कुरा समान भए पनि मृगौलाभन्दा कलेजो प्रत्यारोपण निकै जटिल र खर्चिलो प्रक्रिया हो 

कलेजो रोगसम्बन्धी चाहिने प्राय सबै खाले परीक्षण सुविधा मुलुकमै उपलब्ध हुनाले अहिले कलेजो रोगको पहिचान धेरै हुनथालेको छ  धेरै लामो समयसम्म रक्सी सेवन तथा भाइरल हेपाटाइटिस बी र सी भएका बिरामीका संख्या बढिरहेकाले कलेजो रोगीको संख्या उल्लेख्य छ  यकिन तथ्याङ्क नभए पनि वीर शिक्षणसँंगै काठमाडौंका ठूला अस्पतालमा मात्र आउने बिरामीको संख्या हेर्दा वर्षेनि एक हजारभन्दा बढी कलेजो रोगका बिरामी हुने गरेको आँकलन गर्न सकिन्छ  तर ती सबै बिरामीलाई कलेजो प्रत्यारोपण नै चाहिन्छ भन्नेचाहिँ होइन  कलेजोका बिरामीमध्ये पनि रोगको स्थिति कारण बिरामीको अवस्था हेरेर प्रत्यारोपण चाहिने वा नचाहिने निर्णय गरिन्छ  शिक्षण अस्पतालको मात्रै तथ्यांक हेर्ने हो भने वर्षेनि  जनालाई कलेजो प्रत्यारोपणले फाइदा पुग्ने स्थिति छ  पुरै देशको सन्दर्भमा कलेजो प्रत्यारोपण चाहिने बिरामी अत्यधिक छन् 

हाम्रो देशमा अंग प्रत्यारोपण बाहेक अन्य खालका महँंगा शल्यचिकित्सा भइराखेका छन्  यसले कलेजो प्रत्यारोपण सुरु भए धेरै बिरामीले यो सेवा धान्न सक्ने देखाउँछ  देशभित्रै यो सेवा भए खर्च गर्नसक्ने तर विदेश जान भने नसक्ने बिरामीको संख्या धेरै छ  प्रमुख गन्तव्य भारत भएकैले त्यहाँका केही निजी अस्पताल बिरामीलाई आकर्षित गर्न बेलाबखतमा नेपाल आउँछन् र कतिपयले एजेन्ट राख्नुका साथै सम्पर्क केन्द्र खोलेका छन् 

मुलुकमा हाल कलेजो प्रत्यारोपण अभावका कारण धेरै बिरामीको मृत्यु हुने गरेको छ  रोगले सताएका बिरामीको जीवनसमेत अति कष्टकर हुन्छ  बारम्बार अस्पताल भर्ना हुनुका साथै निरन्तर विभिन्न समस्या झेल्नुपर्ने हुनाले खर्चसमेत धेरै हुने स्थिति आउँछ  भारतमा कलेजो प्रत्यारोपणका लागि  देखि  लाख रुपियाँ खर्च लाग्न सक्छ  कलेजो प्रत्यारोपण सेवा नेपालभित्रै सुरु गराउनसके तुलनात्मक रूपमा कम खर्च हुन्छ  तर यसो गर्दासमेत कलेजो प्रत्यारोपण मुलुकमा उपलब्ध जुनसुकै चिकित्सा सेवाभन्दा महंँगो हुन्छ  सरसर्ती हेर्दा यो सेवा दिँदा अस्पतालसँंगै देशलाई नै घाटा पर्ने देखिन्छ  तर यो सेवाले दीर्घकालीन रूपमा अस्पतालको स्तर वृद्धिसंँगै सम्पूर्ण स्वास्थ्य सेवालाई नै टेवा पुर्याउँछ 

कलेजो प्रत्यारोपण सफल बनाउन चाहिने अन्य विशेषज्ञ सेवासमेत त्यही रूपमा विकसित हुन जरुरी हुन्छ जस्तै एनेस्थेसिया क्रिटिकल केयर सर्भिस इन्टरभेन्सनल रेडियोलजी पैथोलोजी हेपाटोलजी आदि  यी सबै सेवा समग्र विकास हुने भएकोले अन्य सेवा पनि स्वत विकसित हुनथाल्छ  अन्तत मुलुकमै विश्वस्तरीय स्वास्थ्यसेवा उपलब्ध हुनथाल्छ  दक्षिण एसियामा हालसम्म भारतमा मात्रै यो सेवा सफल रूपमा स्थापित छ  पाकिस्तान र बंगलादेशमा पनि कुनैकुनै केन्द्रले यो सेवा सुरु गरे पनि त्यति सफल भइसकेको छैन 

कलेजो प्रत्यारोपण सेवा बालकदेखि वृद्ध जोसुकैलाई आवश्यक पर्न सक्छ  धेरै जटिल र कठिन प्रक्रिया भएकोले एकदमै वृद्ध उमेरका लागि यो सेवा प्राय दिइँदैन  तर हरेक ठाउँमा भने एकै उमेरको हदबन्दी लागु हुँदैन 

बालकमा जन्मजात हुने खराबी आदिले गर्दा कलेजो प्रत्यारोपण चाहिन सक्छ  वयस्कमा अन्य धेरै कारणसँंगै मुख्य रूपमा लामो समयसम्म मदिरा सेवन दीर्घकालीन हेपाटाइटिस बी र सीले गर्दा हुने कलेजोको सिरोसिसका लागि प्रत्यारोपण आवश्यक हुनसक्छ 

कलेजो प्रत्यारोपणलाई सफल कार्यक्रमको रूपमा स्थापित गर्न सरकारसँंगै सेवा दिने अस्पतालले धेरै कुरामा विचार पुर्याउनु आवश्यक हुन्छ  केही समय ढिला सुरु हुनमा कुनै बेफाइदा छैन हतारमा सेवा सुरु गर्दा बीचमै रोकिन सक्ने सम्भावनासमेत हुन्छ  कलेजो प्रत्यारोपण सेवा सुरु गरेर विभिन्न कारणले बीचैमा रोकिएको विश्वभर थुप्रै उदाहरण छन्  कलेजो प्रत्यारोपणको सफलता अन्य विशेषज्ञता जस्तै क्रिटिकल केयर हेपाटोलजी पल्मोलजी कार्डियोलजी ट्रान्सप्लान्ट एनेस्थेसिया इन्फेक्सस डिजिज इम्युनोलजीको आधुनिकता र उपलब्ध सेवामा भर पर्छ  यी सेवा  सै घन्टा उपलब्ध हुन जरुरी हुन्छ  त्यस्तै कलेजो प्रत्यारोपणका कतिपय कुरा कार्डिक सर्जरीको निरन्तर सेवा दिइरहेको अस्पतालमा सफल हुनसक्ने प्रबल सम्भावना हुन्छ  हाल मुलुकमा मृगौला प्रत्यारोपण सेवा सफल कार्यक्रमको रूपमा स्थापित भैसकेको छ  मृगौलाभन्दा कलेजो प्रत्यारोपण जटिल भए पनि यी दुईबीच धेरै कुरामा समानता छ  यसैले मृगौला प्रत्यारोपण भइरहेको अस्पतालमा कलेजो प्रत्यारोपण सफल हुने सम्भावना धेरै हुन्छ 

कलेजो प्रत्यारोपणका लागि कलेजोका दाता आफ्नो रक्त समूह मिल्ने नजिकको नातेदार लिभिङ डोनर वा मृत घोषित ब्रेन डेथ डोनर चाहिन सक्छ  मृगौला प्रत्यारोपणका लागि हालसम्म जीवित दाताको मात्र व्यवस्था छ  तर मृगौला दान गर्दा दातालाई जटिलता हुने सम्भावना धेरै कम हुन्छ 

प्रत्यारोपणका लागि चाहिने कलेजो दान गर्दा दातालाई समेत धेरै जोखिमपूर्ण हुनसक्छ  यदाकदा यो सेवा उपलब्ध भएको विकसित देशमा पनि दान गर्ने व्यक्तिको मृत्युसमेत हुने गरेको छ  यसैले कलेजो प्रत्यारोपणको सुरुवाती दिनमै यस्ता खालका दातासँंग सम्बद्घ जटिलता आइपरे विश्वासको प्रश्न उठ्न सक्छ  नेपालमा ब्रेन डेथ डोनेसन कार्यक्रम सुरु गर्न सक्यौं भने दातासँंग सम्बन्धित जटिलताको कुरै भएन र यसरी सफल हुने कलेजो प्रत्यारोपन सेवाले निरन्तरता पाउने सम्भावना बढी हुन्छ  विकसित पश्चिमी मुलुकमा मुख्य रूपमा मस्तिष्क मृत्यु भएका दाताबाटै कलेजो प्रत्यारोपण हुने गर्छ  अस्ट्रेलियामा त झन्डै शतप्रतिशत कलेजो प्रत्यारोपण मस्तिष्क मृत्यु भएका दाताबाट मात्र नै हुन्छ  एसियाली मुलुकमा भने मस्तिष्क मृत्यु भएकाहरूबाट दान कार्यक्रम त्यति धेरै सफल छैन  हाल अंग दानका बारेमा जनचेतनामूलक कार्यक्रम ल्याइएकाले एसियाली राष्ट्रमा पनि ब्रेन डेथ डोनेसन कार्यक्रमले सफलता हासिल गरेको छ 

त्रिवि शिक्षण अस्पताल महाराजगन्जमा यो सेवाका लागि सरकारबाट अनुमति प्राप्त भए छिट्टै सुरु गर्न सकिन्छ  यसका लागि शिक्षण अस्पताल धेरै हिसाबले उपयुक्त केन्द्र हो  यो अस्पतालमा मृगौला प्रत्यारोपण सेवा सफल रूपमा स्थापित हुनुका साथै यहाँ हरेक किसिमका अति विशेषज्ञ सेवामा डीएमएमसीएच जस्ता कार्यक्रम सफल छन्  यी सेवा चौबिसै घन्टा चाहिए उपलब्ध हुनसक्छन्  यस बाहेक यस अस्पतालमा जटिल मुटु शल्यक्रिया इन्टरभेन्सन कार्डियोलजीरेडियोलजी लगायतका सेवा पनि उपलब्ध छन्  कलेजो प्रत्यारोपणसँंग सम्बन्धित विशेषज्ञ हामी तयार पारिरहेका छौं 

कम्तीमा दुईजना कलेजो प्रत्यारोपण शल्यचिकित्सक कलेजो प्रत्यारोपण एनेस्थेटिस्ट प्रत्यारोपण हेपाटोलजिष्ट नभई यो सेवा सुरु गर्न सकिँदैन  एकदुई वर्षमा यी जनशक्ति तयार हुन्छन्  अस्पताल प्रशासनले पनि यो सेवा सुरु गराउन निकै उत्सुकता देखाइरहेको छ  सरकारको अनुमति र सहयोग भए र मस्तिष्क मृत्यु अंगदान सम्बन्धी नियम पारित भए अबको दुई वर्षमा हामी यो सेवा सुरु गर्ने हैसियत राख्छौं 

भण्डारी ग्यास्ट्रो इन्टेस्टाइनल तथा लिभर ट्रान्सप्लान्ट सर्जन हुन् 
"
