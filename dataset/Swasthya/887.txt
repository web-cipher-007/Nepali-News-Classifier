 आर्थिक र सामाजिक अवस्थालाई ध्यान पुर्याएर उपचार गरिएमा बिना केही नोक्सान अनेक प्राणघातक रोगहरूबाट सजिलै बच्न सकिन्छ 

प्रत्येक व्यक्ति परिवारका सदस्य चिकित्सक पारामेडिक्स औषधी पसलेहरूले बिरामीलाई औषधीको उचित प्रयोगका लागि सदैव प्रोत्साहित गर्न जरुरी देखिन्छ 

उच्च रक्तचापको औषधीका अनेकौं फाइदा हुँदाहुँदै पनि हामीमध्ये धेरैले डाक्टरको सल्लाह विपरीत औषधी खाँदै नखाने औषधीको मात्रालाई घटबढ गर्ने प्रयोग अनियमित गर्ने कहिले खाने कहिले नखाने र कहिलेकाहीं त औषधी बन्दै गर्ने पनि गर्छन् 

एकपटक औषधी सुरु गरेर नियन्त्रणमा रक्तचाप आइसकेपछि  अचानक बन्द गरेमा आफैंले डाक्टरको सल्लाह बिना रक्तचाप एक्कासी बढ्न सक्छ 

यसलाई रिबाउन्ड फेनोमेनन भनिन्छ  औषधी बन्द गर्दा अचानक रक्तचाप बढेर मस्तिष्कघात ह्दयाघात जस्ता घटनाहरू आइपर्ने सम्भावना बढी हुन्छ  बरु डाक्टरको सल्लाहअनुसार रक्तचाप  भन्दा कम भएमा विस्तारै मात्रा घटाउन मिल्छ  तर नियमित रक्तचाप जाँच गरिराख्न जरुरी हुन्छ 

आफ्नै स्वास्थ्यमाथि प्रतिकूल असर हुनेगरी कसैले किन औषधी नखाने मात्रा घटाउने अनियमित खाने बन्द गर्ने गर्छन् त  वर्षौंदेखिको बिरामीसंँगको छलफल अन्तरक्रिया र अनुभवको आधारमा निम्न कारणहरू हुनसक्ने निष्कर्षमा पुगेको छु  यसको सबभन्दा प्रमुख कारण हो  उच्च रक्तचाप र यसमा प्रयोग गरिने औषधीका बारेमा जानकारीको कमीले समाजमा फैलिएका भ्रमहरू जस्तै 

 उच्च रक्तचापका औषधीहरू लामो समयसम्म प्रयोग गर्दा साइड इफेक्ट हुन्छ  यो गलत धारणा हो  बेलाबेलामा रगतको जाँच गरेर औषधीको साइड इफेक्ट पत्ता लगाउने गरिन्छ  डाक्टरको निगरानीमा बसेर उपचार गर्दा साइड इफेक्टको चिन्ता नै लिनु पर्दैन 

 यसले मृगौलालाई असर पार्छ  यो विलकुलै गलत हो  उच्च रक्तचापका औषधीहरूले झन् मृगौला रोग लाग्नबाट बचाउँछ र कुनैकुनै औषधी त मृगौला रोगीका लागि झन् फलदायक मानिन्छ र रोग निको बनाउन मद्दत पुर्याउँछ  बरु औषधी नखाएमा मृगौला रोग लाग्न सक्छ 

 बानी पर्छ र छुटाउन मिल्दैन  उच्च रक्तचापका औषधीहरू बानी नपर्ने हुन्छन्  जति दिन प्रयोग गरेपछि पनि छाड्न वा घटाउन मिल्छ  तर आम जनताले बुझेको कुरा फरक हो  रक्तचाप बढेको बेलामा औषधी खाएर नियन्त्रणमा ल्याएपछि औषधी अचानक छोड्न मिल्दैन 

जुन कारणले रक्तचाप बढेको हो त्यसलाई बरु नियन्त्रणमा लिइयो भने रक्तचाप स्वत घट्न थाल्छ र औषधीको आवश्यकता कम हुने र बन्दै गर्न पनि मिल्छ  तर आफ्नै जीवनशैलीमा सुधार नगरेमा रक्तचाप नियन्त्रण गर्ने उपाय औषधीमात्रै हुन्छ जसलाई घटाएपछि वा बन्द गरेपछि फेरि पहिलाकै अवस्थामा जान्छ जसलाई आम मानिसले भ्रमवश बानी परेको बुझ्छन् जुन गलत हो 

 बाँचुन्जेल खानुपर्छ  हो तपाईंले आफ्नो जीवनशैलीमा परिवर्तन गर्नुभएन भने यो औषधी बाँचुन्जेल खानुपर्ने हुनसक्छ  तर सुरुमा यो सोचेर औषधी नखानु गलत मानसिकता हो  किनभने औषधी सुरु गरेपछि जीवनशैलीमा सुधार गरेमा पछि घटाउने वा बन्द गर्ने पनि हुनसक्छ 

तर अधिकांश बिरामीलाई रक्तचापको औषधी लामो समयसम्म बाँचुन्जेल होइन खानुपर्ने हुन्छ   वर्ष मुनिका अधिकांश बिरामीमा हामीले औषधी सुरु गरेको केही महिनापछि घटाउन प्रयास गर्ने गर्छौं 

कति दिनसम्म कति मात्रा खाने हो यो कुरा तपाईको स्वास्थ्य अवस्था रक्तचापको जटिलता जीवनशैली उमेर वंशाणुगत मोटोपना आदि कुरामा भर पर्छ जुन डाक्टरको अनुभवले निर्णय गर्ने कुरा हो 

जनचेतना बाहेक अर्को प्रमुख कारण हो स्वास्थ्यप्रतिको असंवेदनशीलता आर्थिक समस्या र औषधीको उपलब्धता  केही व्यक्ति बानीले पनि स्वास्थ्यप्रति धेरै सजग हुँदैनन् 

औषधी सकिएपछि नकिन्ने डाक्टरसँग भेट्न ढिलो गर्ने  दिन औषधी नखाए केही फरक पर्दैन भनी सोच्ने आदि प्रवृत्ति भएका प्रशस्त मान्छे हुन्छन् र समस्यामा पनि यिनीहरूमै पर्ने गर्छन्  कहिलेकाहीं चिकित्सकले एउटा गरिब व्यक्तिलाई महँगो औषधी र सजिलैसँग सबै ठाउँमा नपाउने औषधी लेख्नु भनेको लामो समयसम्म निरन्तर औषधीको सेवन नहुनुको एउटा प्रमुख कारण हुनसक्छ

त्यसैले प्रत्येक बिरामी आफूले सेवन गर्ने औषधी पर्याप्त रूपमा राख्ने बिनाकारण र डाक्टरसँग परामर्श नगरी बन्द नगर्ने महँगो भएमा वा उपलब्धता असहज भएमा चिकित्सकसँग आफूलाई सुहाउँदो औषधी फेर्न लाउने आदि कुरा उच्च रक्तचापको उपचारमा अत्यन्तै महत्त्वपूर्ण हुनसक्छ 

निम्न र मध्ययम आय भएका राष्ट्रहरूमा कमजोर स्वास्थ्य प्रणालीले गर्दा उच्च रक्तचापको पहिचान उपचार र नियन्त्रणमा समस्या भएको देखिन्छ 

स्वास्थ्य सेवाको प्रत्येक स्तम्भमा उच्च रक्तचापको प्राथमिकता दिनसकिएमा सिंगै राष्ट्रको नसर्ने रोगको मृत्युको संख्यामा उल्लेखनीय गिरावटमात्र होइन कि देशकै सामाजिक र आर्थिक स्तरमा ठूलो सुधारको अपेक्षा गर्न सकिन्छ  किनभने नसर्ने र मुटुरोगबाट मर्ने  प्रतिशत मानिस आर्थिक रूपले पिछिडिएका राष्ट्रहरू हुने गरेको पाइन्छ  तीमध्ये  प्रतिशतभन्दा बढी पैसा कमाउने उमेरका व्यक्ति हुन्छन् 

सस्तो औषधीको प्रयोगले उच्च रक्तचापको राम्रो नियन्त्रण हुनु भनेको पछि गएर मुटुरोग मृगौला रोग मस्तिष्कघातको उपचारको खर्चमा लाखौँ रुपैयाँको बचत गर्नु पनि हो 

परिवारको सबभन्दा प्रमुख व्यक्ति जीवित र स्वस्थ हुनु पनि हो  अर्थात उच्च रक्तचापको राम्रो नियन्त्रण प्रत्येक बिरामीको स्तरमा हुनसकेमा राष्ट्रकै स्वास्थ्य सामाजिक र आर्थिक उन्नतिको ठूलो प्रयासको रूपमा लिन सकिन्छ 

उच्च रक्तचापका प्रमुख कारणहरूमा अस्वस्थ आहार नुनिलो चिल्लो मदिरा चुरोटको सेवन मोटोपन शारीरिक गतिविधिमा कमी बढ्दो उमेर र वंशाणुगत हुनसक्छन् 

प्रत्येक स्वस्थ व्यक्तिमा माथि उल्लेखित कुनै न कुनै कारण अवश्य हुन्छन्  यसले गर्दा एउटा व्यक्तिको रक्तचाप भविष्यमा नियन्त्रणमा हुनु वा घट्नुको साटो बढ्नु स्वाभाविक प्रक्रिया मान्नुपर्छ 

तसर्थ प्रत्येकले आफ्नो रक्तचापलाई सामान्य अवस्था  भन्दा कम मा राख्न निरन्तर प्रयास गरिराख्नुपर्छ  अहिलेको अवस्थामा उच्च रक्तचापको प्रमुख कारण नै अस्वस्थ जीवनशैली भएकाले आफ्नो दिनचर्यामा निरन्तर स्वस्थकर सुधार गर्नु आवश्यक छ 

आम मानिसले मात्रै होइन बुद्धिजीवी र स्वास्थ्यकर्मीहरू समेतले विभिन्न कारण देखाएर औषधीको प्रयोग नगरेका देखिन्छन् वा प्रयोग गर्न हिच्किचाउँछन्  प्रत्येक डाक्टरले पहिलोपटक आफ्नो बिरामीलाई उच्च रक्तचापको औषधी सुरु गर्न बिरामीलाई सहमत गराउन निकै परिश्रम गर्नुपर्ने हुन्छ र प्राय असफल नै हुन्छन् 

तर रक्तचापलाई नियन्त्रणमा राख्ने सबभन्दा विश्वसनीय तरिका औषधीको प्रयोग गर्नु नै हो  औषधीको सही प्रयोगपश्चात रक्तचाप नियन्त्रणमा आउने प्राय निश्चित हुन्छ  तर यसबाहेक अरू माध्यमले रक्तचाप नियन्त्रणमा आउने ढिलो र अनिश्चित हुन्छ 

औषधीको प्रयोग प्रत्येक उच्च रक्तचापको रोगीका लागि फाइदाजनक मानिन्छ 

बिभिन्न अनुसन्धानले उच्च रक्तचापको औषधीले ह्दयाघात मस्तिष्कघात मृगौला रोग र अन्य प्राणघातक रोगबाट हुने शारीरिक क्षतिमात्रै होइन मृत्युबाट समेत बचाउँछ  त्यसैले उच्च रक्तचापका लागि औषधी खाने कि नखाने भनी सोच्नु वा द्विविधामा पर्नु ब्यर्थ हो 

औषधीले जति नोक्सान साइड इफेक्ट गर्छ त्योभन्दा कैयौं गुणा बढी स्वास्थ्यलाभ गराउँछ  विज्ञान र अनुसन्धानलाई मान्ने हो भने उच्च रक्तचापको औषधी खानु ठूलो बुद्धिमानी हो र नखानु मूर्खता 

मुटुरोग विशेषज्ञ अनिलले अल इन्डिया इन्स्टिच्युट अफ मेडिकल साइन्सबाट डीएम कार्डियोलोजी गरेका छन् 
"
