मर्करीयुक्त उपकरणमा बन्देज"स्वास्थ्य तथा जनसंख्या मन्त्रालयले मंगलबारदेखि स्वास्थ्य क्षेत्रमा मर्करी पारो युक्त उपकरण आयात खरिद र प्रयोगमा बन्देज लगाएको छ  मर्करी प्रयोगले मानव शरीरमा नकारात्मक प्रभाव पर्ने भन्दै यस्तो आयात बन्द गरेको हो 
स्वास्थ्य निकायमा पारोलाई उचित प्रबन्धन नगरिँदा वातावरणीय र स्वास्थ्यमा जोखिम रहेकोबारे विज्ञहरूले लामो समयदेखि सचेत गराउँदै आएका थिए  ""
	स्वास्थ्य तथा जनसंख्या मन्त्रालयले मंगलबारदेखि स्वास्थ्य क्षेत्रमा मर्करी पारो युक्त उपकरण आयात खरिद र प्रयोगमा बन्देज लगाएको छ  मर्करी प्रयोगले मानव शरीरमा नकारात्मक प्रभाव पर्ने भन्दै यस्तो आयात बन्द गरेको हो   
	स्वास्थ्य निकायमा पारोलाई उचित प्रबन्धन नगरिँदा वातावरणीय र स्वास्थ्यमा जोखिम रहेकोबारे विज्ञहरूले लामो समयदेखि सचेत गराउँदै आएका थिए   
	विश्व स्वास्थ्य संगठनका अनुसार पारो स्वास्थ्यका लागि धेरै खतरनाक हुन्छ  गर्भका भ्रूण र बच्चालाई बढी खतरा हुन्छ  सासको माध्यमले पारो शरीरमा पुगेपछि स्नायु पाचन प्रण्ााली रोग प्रतिरोधक क्षमता मृगौला र फोक्सोलाई नोक्सान पुर्याउँछ  ज्यानसमेत लिन सक्छ   
	सरकारको वर्तमान निर्णयलाई जनस्वास्थ्य तथा वातावरण प्रवर्द्घन केन्द्रले दूरगामी र स्वागतयोग्य निर्णय रहेको उल्लेख गर्दै यसले वातावरण र जनस्वास्थ्यमा पारोबाट पर्ने नकारात्मक प्रभावलाइ न्यूनीकरण गर्ने जनाएको छ   
	स्वास्थ्य सचिव प्रवीण मिश्रका अनुसार यसअघि नै सरकारले गतवर्ष फागुन  मा सचिवस्तरको निर्णयबाट आर्थिक वर्ष  देखि मर्करीयुक्त उपकरण खरिद उपयोग बन्द गर्ने र निजी क्षेत्रलाई समेत उपयोग नगर्न अनुरोध गर्ने निर्णय गरेको थियो  स्वास्थ्य क्षेत्रको थर्मामिटर रक्तचाप नाप्ने मेसिनलगायत उपकरण्ामा पारो उपयोग हुन्छ   
	पारो एउटा गह्रौं सेतो र चम्किलो घातु हो  यो सामान्य तापक्रममा तरल अवस्थामा रहन्छ  यो सजिलै वाष्पीकृतसमेत हुन्छ  वातावरणमा घोलिएपछि पारो लामो समयसम्म त्यही रहन्छ  यो हावा पानी जमिन र जीवजन्तुमा घुल्छ  मानिससम्म पुग्दा यसले घातक असर देखाउँछ  
	घरदेखि स्वास्थ्य निकायसम्म ज्वरो नाप्न उपयोग गरिने थर्मामिटरसमेत पारो प्रदूषण्ाको जिम्मेवार मानिन्छ  विशेषज्ञका अनुसार थर्मामिटर टुट्दा यसभित्र भएको पारो हावामा फैलिन्छ  यो हावामा मिथाइल मर्करीमा परिणत हुन्छ  यो झनै सामान्य पारोभन्दा समेत बढी खतरनाक मानिन्छ  आधुनिक जीवनशैलीमा उपयोग हुने उपकरणमा यसको उपयोग हुन्छ  चिकित्सा उपकरण बैटरी स्फाइगोमोमैनोमिटर प्लास्टिक ट्युबलाइट ब्यारोमिटर फ्लोरोसेन्ट लाइट पेन्ट कास्टिक सोडा कागत कीटनाशक ट्युबलाइट र ऊर्जा बचाउने सीएफएल लाइट लगायतमा पारोको उपयोग हुन्छ  इलेक्ट्रोनिक्स उपकरणमा उपयोग हुने ब्याट्रीदेखि लिएर सुनको विभिन्न उत्पादनमा समेत पारोको उपयोग हुने गर्छ  
	विभिन्न प्रतिवेदनका अनुसार विश्वमा पारोले हुने कुल प्रदूषणमा करिब आधा भूमिका एसियाली मुलुकको छ  बर्सेनि दुई हजार टन पारो मानवीय वातावरणको भाग बनिरहेको छ  
"
