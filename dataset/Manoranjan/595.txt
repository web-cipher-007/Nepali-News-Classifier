तन्नेरीलाई च्याब्रुङ नयाँ पुस्तामा मौलिक सांस्कृतिक नृत्यप्रति लगाव हराउन थालेकाले किराँत याक्थुङ चुम्लुङ लिम्बू सांस्कृतिक परिषद् सुनसरीले धरानमा परम्परागत केलाङ च्याब्रुङ नृत्य सिकाउन सुरु गरेको छ  "
	 

	नयाँ पुस्तामा मौलिक सांस्कृतिक नृत्यप्रति लगाव हराउन थालेकाले किराँत याक्थुङ चुम्लुङ लिम्बू सांस्कृतिक परिषद् सुनसरीले धरानमा परम्परागत केलाङ च्याब्रुङ नृत्य सिकाउन सुरु गरेको छ  लिम्बू समुदायको च्याब्रुङ नृत्य सांस्कृतिक चिनारीसँग जोडिएकाले नयाँ पुस्तालाई मौलिक नृत्य सिकाउन दुई साताको प्रशिक्षण सुरु गरेको परिषद्का सचिव महेश हुक्पाचोङवाङले बताए  प्रशिक्षण धरान स्थित चुम्लुङ हिममा सुरु प्रशिक्षणमा प्रशिक्षक दुर्गा हुक्पाचोङवाङले च्याब्रुङ लिम्बू जातिको अभिन्न सांस्कृतिक नृत्य रहेको दाबी गरे  केलाङ प्रशिक्षणका निरीक्षक समेत रहेका च्याब्रुङ बाजा तथा नृत्य खोज अनुसन्धानकर्ता आइत खजुमका अनुसार लिम्बू समुदायको पुर्खाहरूले बाँच्ने क्रममा प्राकृतिक विपत्तिसँग सामना गर्दै आउँदा संस्कार संस्कृतिको विकास स्वरूप लिम्बू जातिको मौलिक बाजा र नृत्य उत्पत्ति भएको मुन्धुममा व्याख्या गरिएको छ  उनले भने लिम्बू जातिको चिनारी कायम राख्न र सांस्कृतिक निरन्तरताका लागि नयाँ पुस्ताले च्याबु्रङ बाजा र नृत्य जान्न आवश्यक छ  प्रशिक्षणमा पूर्वका ताप्लेजुङ पाँचथर तेह्रथुम संखुवासभा इलाम धनकुटा सुनसरी मोरङ र झापाका सयजना युवायुवतीको सहभागिता रहेको छ  राकेश नेयोङ र दुर्गा हुक्पाचोङवाङले उनीहरूलाई दुई सातासम्म प्रशिक्षण दिनेछन्  
"
