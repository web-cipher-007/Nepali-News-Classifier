नेपालीको आफ्नै फ्ल्यासब्याक"विष्णुमाया बुढ्यौलीमा छिन्  यतिबेला उनी जीवनमा छुटेका समयहरू सम्भिरहेकी छन्  सानु छँदा माइती गाउँमा विवाहित युवतीको रूपमा भारतमा र आफ्नो घर फर्केपछि उनका जीवनमा भएका घटना उनलाई कथाजस्तै लाग्छन् ""
	विष्णुमाया बुढ्यौलीमा छिन्  यतिबेला उनी जीवनमा छुटेका समयहरू सम्भिरहेकी छन्  सानु छँदा माइती गाउँमा विवाहित युवतीको रूपमा भारतमा र आफ्नो घर फर्केपछि उनका जीवनमा भएका घटना उनलाई कथाजस्तै लाग्छन्  यिनै हजुरआमाको सम्झना मार्फत शुक्रबार अनामनगरस्थित मण्डला थिएटरमा सिंगो नेपाली गाउँघरको संस्कृति परम्परा र जीवनशैली उत्रियो  ब्रउटन कोर्बनको पुस्तक नेपाली आमा लाई नाट्य रूपान्तरण गरिएको सोही नामको नाटक अमेरिकी रंगकर्मी डेबोरा मेरोलाले निर्देशन गरेकी हुन्   
	राजधानीमा जारी अन्तर्राष्ट्रिय नाट्य महोत्सवको आठौं दिन मञ्चन गरिएको नाटकले पश्चिम नेपालको गुरुङ गाउँको परिवेश थपक्क मञ्चमा उभ्याइदिन्छ  भर्खरै दशक लामो द्वन्द्व खेपेको र त्यस क्रममा थुप्रै सांस्कृतिक उत्सव र चालचलन गुमाएको नेपाली दर्शकका लागि नाटक भर्खरै भोगेको लोभलाग्दो अतीत जस्तै लाग्छ  नाटकमा कथा तिनै हजुरआमाले सुनाउँछिन् रोपाइँको रमाइलो क्षण गीत गाउँदै घाँस जाँदाको बेला आफ्नै छिमलका केटाहरूलाई रूखमा चढ्न लाएर झिस्काउँदै दाउरा झार्न लाएको समय सानैमा रुँदै बेहुलोको घर गएको क्षण रोदीको रोमाञ्चकता घाटु नृत्य र सालैजो गीतको झन्कार हजुरबुबाले साँझपख सुनाउने परिकथा आङै सिरिङ बनाउने किचकन्याको कथा सबै सम्झनामा भएका छन्  हजुरआमा बनेकी मिथिला शर्माले साँच्चिकै दर्शकलाई कथामा बाँध्दै लान्छिन्  लाहुरे संस्कृतिले गाँजेको समय भारतसँग जोडिएको तात्कालीन नेपाली समाजको आर्थिकसामाजिक सम्बन्धको कुरामा पनि नाटकमा बारम्बार आउँछ   
	यसअघि अमेरिकामा मञ्चन गरिसकेको नाटकलाई नेपालमै देखाउने चाहले यस पटकको नाटक तयार भएको निर्देशकले बताइन्  उनलाई बलु थापाले नेपाली अनुवादमा सघाएका छन्  अमेरिकी दूतावासको कल्चरल अफेयर्सको सहयोगमा नेपालको पिस कप्र्स स्थापना भएको औं जन्मजयन्ती मनाउने सन्दर्भ समेत जोड्दै नाटक मञ्चन गरिएको हो   
	नाटककी हजुरआमा सिंगो नेपाली संस्कृति र लोकजीवनको खुला किताब जस्तै लाग्छन्  नाटक हेरेपछि आमाहरूको अवसानसँगै थुप्रै लोकज्ञान पनि हराउँदै जान्छन् कि भन्ने शंकाले दर्शकलाई झस्काउँछ यद्यपि नाटकमा आमाको अवसान भने हुँदैन  द्वन्द्व क्रममा लोकजीवनका थुप्रै सुनौला क्षण गुमाएका नेपालीका लागि यो नाटक सुन्दर फ्ल्यासब्याक जस्तो लाग्छ  नाटकभित्रै पनि कथा सुनाउने क्रममा अनेक ससाना नाटकहरू हुन्छन्  शिवपार्वती र गणेशको कथा महादेव नृत्य लगायतले नेपाली सांस्कृतिक विश्वासलाई सुन्दर ढंगले प्रस्ट्याउँछ  डेबोराले नाटकलाई सांस्कृतिक रुपमा सघन तुल्याएकी छन्   
	देशभक्त खनाल पुष्कर गुरुङ मिस्री थापा अरुणा कार्की राजकुमार पुडासैनी प्रवीण खतिवडा पशुपति राई अर्जुन बीसी प्रमिला कटुवाल समुना केसी सरस्वती चौधरी विपीन कार्की मनीषा ओली सम्झना ओली अनिस ओली लगायतले अभिनय गरेको नाटकमा हुम बीसी डीबी कालिज देव लामाले प्रत्यक्ष संगीत दिएका छन्  
	 
	 
"
