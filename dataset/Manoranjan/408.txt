नगरकोटमा संगीत चर्चा"नेपाली संगीतको सृजना सामाजिक प्रयोग र त्यसको मिडिया कभरेज लगायतका विविध विषयमा रहेर नेपाल संगीत तथा नाट्य प्रज्ञा प्रतिष्ठानले संगीतको बहुआयामिक समीक्षात्मक कार्यक्रम गरेको छ  म्युजिक एपि्रसिएसन कार्यशाला नगरकोटमा शुक्रबारदेखि दुई दिन चलेको थियो ""
	नेपाली संगीतको सृजना सामाजिक प्रयोग र त्यसको मिडिया कभरेज लगायतका विविध विषयमा रहेर नेपाल संगीत तथा नाट्य प्रज्ञा प्रतिष्ठानले संगीतको बहुआयामिक समीक्षात्मक कार्यक्रम गरेको छ  म्युजिक एपि्रसिएसन कार्यशाला नगरकोटमा शुक्रबारदेखि दुई दिन चलेको थियो  
	समाजबाटै संगीतको उत्पादन हुने भएकोले संगीतबाटै समाजलाई बुझ्न सकिन्छ मानवशास्त्री सुरेश ढकालले संगीतलाई समाजसँग जोड्दै भने पासाङ ल्हामु शेर्पाले सगरमाथा चढेको काठमाडौंमा समाचार भयो तर गाउँघरमा त्यही गीत बनेर गुन्जियो  संगीत र समाज कार्यपत्र प्रस्तुत गरेका उनले समाजको निरन्तरतासँगै संगीत कहिल्यै नटुटे पनि यसका विधामा भने परिवर्तन आएको धारणा राखे  
	शास्त्रीय गायक धनबहादुर गोपालीले हरेक संगीतकारले गुणस्तरका लागि शास्त्रीय संगीत सिक्नैपर्नेमा जोड दिँदै भने तर शास्त्रीय संगीत आफैं पनि भक्ति संगीतबाट माथि उठ्न सकेको छैन  यसमा शब्द चयन पनि स्तरीय हुन सकेको छैन  गोपालीले शास्त्रीय संगीतका गतिला गुरुहरू नभएकैले पनि यसले व्यापकता पाउन नसकेको जिकिर गरे  उनले सुरका बारेमा कार्यपत्र पेस गरेका थिए  
	तबलावादक रामप्रसाद कँडेलको कार्यपत्र बाजा चिनारीबारे थियो  स्वदेशी बाजाको अध्ययन र संकलनमा वषौर्ंदेखि लागिरहेका कँडेलले बाजाका प्रकार र बनावटबारे जानकारी दिँदै भने यतिका बाजा छन् तर हामीलाई ज्ञान छैन  कम्तीमा विद्यालयस्तरमा अनिवार्य संगीतको पाठ्यक्रम राख्न सकियो भने राम्रो हुन्थ्यो  यसमा एकेडेमीले पहल गरोस्  आवश्यक सहयोग गर्न तयार छौं  उनले प्रत्येक मान्छेले कम्तीमा एउटा बाजा बजाउन जानोस् भन्ने इच्छा पनि राखेका थिए  
	नेपालयका किरणकृष्ण श्रेष्ठले भने संगीतको विद्यमान बजार अत्यन्तै नकारात्मक रहेको दलिल पेस गर्दै यसका लागि नयाँ प्रविधि अनुरूप ढल्नैपर्नेमा जोड दिए  कलाकारले नाम र प्रतिष्ठा त पाउँछ तर पैसा कसरी कमाउने  उनले पछिल्लो समय सिडी बजारमा ल्याएर वा म्युजिक भिडियो बनाएर आम्दानीभन्दा खर्च बढी हुने र एकल प्रस्तुतिमा पनि कलाकारले खास कमाउन नसकेको तथ्यांक पेस गरे  
	मैले अहिलेको बजारबारे निराशाजनक कुरा गरे पनि भविष्य त्यो होइन उनले भने हामीले अब व्यावसायिक सञ्चार माध्यममा गीत बजेबापत रोयल्टी माग्नुपर्छ  सीआरबीटीमा ध्यान दिनुपर्छ   
	कार्यक्रममा सञ्चारकर्मीपत्रकारले पनि संगीतलाई बुझेर समाचार सम्प्रेषण गर्न सक्यो भने गतिला संगीतले स्थान पाउनेमा संगीतकर्मीले सुझाव दिए  पत्रकार नारायण वाग्लेले अझै पनि मिडियामा पूर्णकालीन संगीत समीक्षक वा पत्रकार नहुनु नै यसको समस्या भएको जिकिर गरे  पत्रकार र संगीतकर्मीको उल्लेख्य उपस्थिति रहेको कार्यशालामा संगीतकार बुलु मुकारुङले नेपाली संगीत र सर्जकहरूबारे अभिलेख प्रस्तुत गरेका थिए  अर्का संगीतकार किशोर गुरुङले नेपाली संगीतको अनुसन्धानबारे कार्यपत्र प्रस्तुत गरेका थिए  
"
