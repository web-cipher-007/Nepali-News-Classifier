मनोज गजुरेलका व्यंग्यवाण"विकृत दलीय राजनीतिदेखि भद्रगोल सामाजले पनि होला स्वदेशमा कलकारखाना पेसा व्यवसायका क्षेत्र अस्तव्यस्त र ठप्प रहे पनि कमेडी भने फस्टाउँदो छ  ""
	विकृत दलीय राजनीतिदेखि भद्रगोल सामाजले पनि होला स्वदेशमा कलकारखाना पेसा व्यवसायका क्षेत्र अस्तव्यस्त र ठप्प रहे पनि कमेडी भने फस्टाउँदो छ  एकै टेलिभिजनमा दर्जनौं कमेडी सिरियलदेखि नेताहरूका भाषण समेत एकले अर्कोलाई गरिने व्यंग्यवाणले यसको संकेत दिन्छ  गाईजात्राको दिन मात्रै वर्षमा एकपटक हास्यव्यंग्य पस्केर दसैं मनाउने कलाकारहरू पनि हिजोआज त कहिल्यै अफसिजन बेहोर्नु पर्दैन   
	प्रायः गाईजात्राकै दिन मात्रै वर्षभरिलाई पुग्ने खजाना पस्कनु बाहेक एकाध कार्यक्रममा ठट्यौली पस्कने मनोज गजुरेल पनि अब दर्शकपाठक मन लागेका बेला पेट मिचिमिचि हासुन् भनेर आफ्ना व्यंगविनोदलाई एकमुष्ठ संग्रहीत गरी पढ्नेका लागि पुस्तक मगज र हेर्नेसुन्नेका लागि मनोरञ्जन डीभीडी लिएर आएका छन्  तर खुराक पनि दुवैमा फरकफरक छन्  
	साझा प्रकाशनले निकालेको हास्यव्यंग संग्रह मगज मा प्रायः उनले विभिन्न पत्रिकामा छपाएका सामग्रीलाई एकत्रित गरेका हुन्  यसअघि उनका लुखास्त र हनुम्यान हास्यव्यंग्य निबन्ध बजारमा आइसकेका छन्  गजुरेल शब्दवाणसंगै देशका चर्चित व्यक्तिहरूको बोलीको शैली र शारीरिक हाउभाउ उतार्न पनि उत्तिकै खप्पिस मानिन्छन्  पूर्वराजा ज्ञानेन्द्रदेखि माओवादी अध्यक्ष प्रचण्डसम्म दुरुस्त बनेर दर्शकलाई रिझाउन सिपालु उनले मनोरञ्जन मा भने भारतीय कलाकार अमिताभ बच्चनदेखि बाबा रामदेवसम्मलाई कमेडीको अमिलोमा साँधेका छन्   
	साढे दुई दशकअघि मायानाथको नामले काठमाडौं छिरेका गजुरेलले त्यसपछि हास्यव्यंग्यकै क्षेत्रमा सक्रिय रहँदै सिस्नुपानी फित्कौली डामाडोल जस्ता कमेडी पत्रिकाका जिम्मेवार पदमा रही काम गरेका छन्  उनी सिस्नुपानी नेपालका उपाध्यक्ष समेत हुन्   
	मगज भित्र गजुरेलले  शीर्षकका लामाछोटा हास्यव्यंग्य लेख समेटेका छन्  उनले घरको चुल्होचौकादेखि देशका राजनैतिक दल र तीनका भ्रष्ट नेताको समेत छाला काढेका छन्  पूर्वराजा अचानक माइक्रोबस यात्रामा भेट्दा उनीसँग भएका वातचित हुन् वा पति पाएर पनि बेखुसी देखिएकी मनीषाले गजुरेलसँग गरेका मनैदेखिका कुरा उनले मगज मा उतारेका छन्   
"
