दर्शक बिच्कने डरखसीको टाउको झुन्ड्याएर कुकुरको मासु बेच्नु अपराध हो  पैसा तिरेर सामान किनिसकेपछि उपभोक्ताले ठगिएको महसुस गर्‍यो भने त्यसले क्रेतालाई त क्षणिक क्षति मात्रै गर्ला तर दूरगामी असर उक्त सामान उत्पादकलाई नै पर्छ  "
	खसीको टाउको झुन्ड्याएर कुकुरको मासु बेच्नु अपराध हो  पैसा तिरेर सामान किनिसकेपछि उपभोक्ताले ठगिएको महसुस गर्यो भने त्यसले क्रेतालाई त क्षणिक क्षति मात्रै गर्ला तर दूरगामी असर उक्त सामान उत्पादकलाई नै पर्छ  शुक्रबारदेखि प्रदर्शनीमा आएको फिल्म द लास्ट किस ले पनि नेपाली फिल्म क्षेत्रलाई नै दूरगामी प्रभाव पार्ने देखिन्छ तर नकारात्मक रूपमा  आकर्षक पोस्टर उत्तेजक संवाद सहितको प्रोमो अनि विभिन्न स्क्यान्डल मच्चाएर दर्शकको ध्यान तानेर फिल्मको टिकट बिकाउन द लास्ट किस ले जति मिहिनेत गर्यो पुरा फिल्म हेरेर आउन सक्ने दर्शक प्रतिक्रियामा भने रत्तिभर ध्यान पुर्याएको देखिएन  नभए छेउ न टुप्पोको कथामा पात्र निर्माण गरेर फिल्म बनाउने मूर्खता हुने थिएन  
	जंगलको बीचमा एक जोडीले चुम्बन गर्दै गरेको दृश्यबाट सुरु हुने फिल्म पूरा दुई घन्टा त्यही जंगलमै रुमल्लिन्छ  सुरुवातमै देखिएको जोडीलाई एक समूहले खेदेर हत्या गरेपछि दर्शकमा केही कौतूहलता जाग्छ किन मारियो र मार्ने को हुन्  तर फिल्म अन्त्यसँगै न फिल्मले त्यसको उत्तर दिन्छ न त दर्शकमै त्यसबारे जान्ने कुनै उत्सुकता रही रहन्छ  विवाहको वर्षदिन पुगेको उपलक्ष्यमा पतिपत्नी आकाश पुष्कर र आर्या सोभिता पनि सोही जंगलमा रमाइलो गर्न आएपछि पहिलेकै समूहले खेद्न थाल्छ  आफूलाई उक्त जंगलको राजा दाबी गर्ने माइकल सुरेश र उसको समूहले किन मान्छे मार्दै हिँड्छन्  खुल्दैन  जबकि पछि माइकल आफ्नै समूह सदस्यलाई पनि मार्न थाल्छ  पूरा फिल्म पात्रको हत्यामै  
	बित्छ  जंगलमा पात्रहरू सधैं भागिरहेका मात्रै हुन्छन् हतारो मात्रै देखिन्छ जबकि फिल्मको कथा अत्यन्तै सुस्त गतिमा छ  निराशाजनक अन्त्य रहेको फिल्मको ट्वीस्ट घटनाक्रमसँग मेल खाने छैन  
	बीबी फुँयाल निर्देशित द लास्ट किस ले फिल्म बनाउन गरेको प्रयासलाई कतै झल्काउँदैन  सस्तो प्रविधिमा जोडजाड गरिएको फिल्ममा तीन पात्रबाहेक बाँकी मूर्तिवत् लाग्छन् भने अभिनय विरक्तलाग्दो छ  गीतमा पात्रहरू नाचेका भन्दा कामुक फोटोसेसन गरेका झैं लाग्छन्  अथवा द लास्ट किस को तारिफयोग्य पक्ष नै भेट्न मुस्किल पर्छ  पछिल्लो समय यौन मनोविज्ञानमा आधारित फिल्म चपली हाइट ले काम र दाम दुवैमा राम्रो गरेपछि केही फिल्मले पनि यौन विषयलाई लिएर फिल्म बनाए   
	फिल्म विषयले होइन कलाले चल्छ भन्ने नबुझ्दा द लास्ट किस जस्ता केही फिल्मले दर्शकलाई सेक्स बेच्न तम्सिएका छन्  नियत नै गलत राखेर बनाइने फिल्मले दर्शकलाई खसीको भन्दै कुकुरको मासु बेच्न खोजेका छन्  जसलाई फिल्मको नियमनकारी निकाय र हलवालाहरूले पनि निर्बाध प्रदर्शनका लागि सानदार मल्टिप्लेक्स हलहरू उपलब्ध गराइदिएको छ  दर्शकले फिल्म हेर्न छिर्नु मात्रै ठूलो कुरा होइन हेरिसकेपछि उनीहरूको मनस्थिति कस्तो बन्छ भन्नेबारे पनि विचार गरिनुपर्छ  द लास्ट किस ले केही बन्दै गरेको नेपाली फिल्मको माहोललाई बिगार्ने डर छ  
	 
	 
	 
"
