मुग्ध पारिन् माधवीलेखुट्टामा पाउजु  शास्त्रीय पोसाकमा सजिएकी उनी एउटैले कृष्ण र राधाको प्रेमकथालाई नृत्य मार्फत चित्रण गर्दै थिइन्  राजधानीमा शनिबार भारतीय शास्त्रीय नृत्यांगना माधवी मुद्गलले परम्परागत नृत्य ओडिसी नृत्य प्रस्तुत गरिन् "
	खुट्टामा पाउजु  शास्त्रीय पोसाकमा सजिएकी उनी एउटैले कृष्ण र राधाको प्रेमकथालाई नृत्य मार्फत चित्रण गर्दै थिइन्  राजधानीमा शनिबार भारतीय शास्त्रीय नृत्यांगना माधवी मुद्गलले परम्परागत नृत्य ओडिसी नृत्य प्रस्तुत गरिन्  सुन्धारास्थित आर्मी अफिसर्स क्लबमा सम्पन्न परम्परा विस्तार कार्यक्रममा उनले देवीदेवताको कथा झल्कने आधा दर्जन नृत्य देखाएकी थिइन्  उनको एकल प्रस्तुतिमा उनकै चेलीहरू आरुसी मुद्गल सलाखा राय र शोभा विष्ट अष्टपत ले साथ दिएका थिए   
	अष्टपत शीर्षकको नृत्यमा उनले राधा र कृष्णको प्रेम प्रसंग नृत्य अभिनय मार्फत उतारेकी थिइन्  रिसाएकी राधालाई कृष्णले फकाउँदा गर्ने क्रियाकलापलाई माधवीले हात आँखा खुट्टाको चाल र इसाराले खुलस्त पारेकी थिइन्  उनी घरी राधा त घरी कृष्णको अभिनयमा देखिँदा नृत्यमा रोचकता झल्किएको थियो  ओडिसी परम्परागत शास्त्रीय नृत्य हो उनले भनिन् म यसलाई आफ्नै परिभाषामा नृत्यात्मक अभिनय पनि भन्न रुचाउँछु   
	एक दशकपछि दोस्रो प्रस्तुतिका लागि नेपाल आएकी उनले अचेलका पुस्तालाई शास्त्रीय संगीत र परम्परागत नृत्यबारे बुझाउनुपर्दा दुःख लागेको बताइन्   
	गंगास्तवन शीर्षकको नृत्यमा चाहिँ गंगा पानी को महत्त्व र अर्थबारे चर्चा गरिएको थियो   
	समूहमा गरिएको नृत्यले इसाराबाटै मानव जातिमा पानीको भूमिका प्रष्ट पारिएको थियो  अर्धनागेश्वरी नृत्य मार्फत शिव र पार्वतीको चरित्र वर्णन गरिएको थियो  यो नृत्यमा चाहिँ माधवीकी चेलीले एकल प्रस्तुति दिएकी थिइन्  माधवीकी तीन चेलीले पस्केको कोल्ड पल्लवी नृत्यमा भने नारी सौन्दर्य र शृंगारको गहिरो सम्बन्धबारे बुझाउने प्रयास गरिएको थियो  अन्तिममा चाहिँ उनी र एक चेली मिलेर भैरवी नृत्य प्रस्तुत गरे  इन्डियन कल्चरल सेन्टरले गरेको कार्यक्रममा माधवीले शुक्रबार पुल्चोकस्थित मोक्षमा पनि यही प्रस्तुति दिएकी थिइन्   
"
