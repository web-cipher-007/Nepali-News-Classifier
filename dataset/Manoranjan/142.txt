टाइम पास मात्रै"नेपाली फिल्मको स्तरदेखि बिच्किएझैं भएका दर्शक केही समययता हलमा फर्किन थालेका छन्  कारण फिल्मको केही सुधारिएको प्रदर्शनलाई मान्न सकिन्छ  ""
	नेपाली फिल्मको स्तरदेखि बिच्किएझैं भएका दर्शक केही समययता हलमा फर्किन थालेका छन्  कारण फिल्मको केही सुधारिएको प्रदर्शनलाई मान्न सकिन्छ  तर सुधार प्राविधिक पाटोमा जति भयो त्यस अनुपातमा विषयवस्तुमा अझै हुन सकेको छैन  कन्टेन्टमा मनोरन्जन नपाउँदा दर्शकले फिल्मको बाहिरी चमकधमकमै चित्त बुझाउनुपरेको छ  मिस यु ले पनि कन्टेन्टलाई मिस गरिदिएको छ  
	मलेसियाका सामुन्दि्रक तटदेखि सुन्दर र गगनचुम्बी भवन राम्रा गीतसंगीत अनि सुन्दर नायिकाले मिस यु को बाहिरी आवरणलाई चम्किलो बनाइदिएको छ  अधिकांश फिल्ममा बेढंगसँग घुसाइने गीतसंगीतको परम्परालाई मिस यु थोरै भए पनि परिमार्जन गरेको देखिन्छ  कथासँग मिल्दो शब्द छनोट भएका गीत यसमा राख्न खोजिएको छ  त्यसैगरी फिल्मको सिनेम्याटोग्राफीले पनि फिल्मको प्राविधिक पाटोलाई उकासेको छ  मलेसियाका दृश्य खिच्ने धीरजंग शाह र स्वदेशमा खिच्ने राजुविक्रम थापा दुवैको काम प्रशंसनीय छ  
	कमजोर पटकथाको रोगले भने मिस यु लाई पनि छोडेको छैन  अति मिलनसार तीन साथी सक्षम दिलिप ज्यास्मिन नम्रता र साँझ वरुण मा एक यौन दुर्घटनाले फाटो ल्याउँछ  जहाँ यौनसम्पर्क रहन्छ त्यहाँ साथीत्वको सम्बन्ध रहँदैन भन्ने भावलाई फिल्ममा उतार्न खोजिएको छ  तर यसका लागि घटनापरिघटना अत्यन्तै कम समेटिएको छ जसले गर्दा पात्रहरू जति नै भावनात्मक मनोदशाबाट गुज्रेको देखाउन खोजिए पनि दर्शकमा भने त्यसले पर्याप्त सहानुभूति जगाउँदैन   
	पात्रहरू भावनाको नदीमा बगिरहँदा दर्शकहरू किनारामा बसेर तमासा हेरिरहन्छन्  त्यसका लागि पात्रको अस्पष्ट चरित्र निर्माण पनि कारक छ  दर्शकमा कुन पात्रलाई सहानुभूति राख्ने र कसलाई नराख्ने भन्नेमा अलमल हुन गएको छ  सक्षमको चरित्रमा दोधारपन देखिएको छ स्त्रिप्टमा  अभिनयका हिसाबले मिस यु राम्रो बनेको छ  लामो समयपछि पुनः फिल्ममा देखिएकी नम्रताले अभिनयमा कमी हुन दिएकी छैनन् भने दिलिपको रोमान्टिक मुडको प्रस्तुतिले उनको उमेर बिर्साउँछ  पात्रको संवाद सम्प्रेषण सहज लाग्छ भने परिस्थितिअनुसार  
	बडी ल्याङवेज मिलेको छ  
	फिल्ममा नभए फरक नपर्ने दृश्यलाई राखेर समय गुजारिएको छ  मलेसियाको दृश्य कथाका लागि भन्दा क्यामेराका लागि राखिएको प्रस्टै देखिन्छ  कथाका मुख्य पात्र मलेसियामा आइटीसम्बन्धी कोर्स गर्दै गरेका भनिएर त्यसलाइ सम्भव पारिएको छ  तर सक्षम ज्याज र साँझ प्रायः समुद्री किनारामै भेटिन्छन्  नशालु पदार्थ खुवाएर लुटिएको दृश्य होस् वा दसैंमा घर आउन नपाउँदा विदेशमै मनाउनुको गन्थनमन्थन अलि हल्का लाग्छन्   
	मुख्यतः मिस यु लाई नम्रताको कमब्याक फिल्मका रूपमा धेरैले प्रतीक्षा गरेका थिए  त्यसबाहेक दर्पणछाया हिरो दिलिपले पहिलोपटक लगानी गरेको र खेलेको फिल्म भएकाले पनि गतिलो हुने ठानिएको थियो  तर सुरज सुब्बाको स्त्रिप्टमा त्यस्तो दम देखिएन  त्रिकोणात्मक प्रेमकथा भनिएको फिल्ममा पात्रबीचको माया पर्याप्त  
	देखिँदैन  जन्मदिनमा केक खाइदिँदैमा वा सँगै हाँसोठट्टा गर्दैमा अबको समयमा माया छ भन्नु गलत हुनेछ  त्यसमा पनि त्रिकोणात्मक भनिसकेपछि मायाको प्रतिस्पर्धै चल्नुपर्ने हो  मन पराउनु स्वाभाविक हो तर माया बस्न त्यति सहज नहोला जति कसैले डायरीका पन्नामा लेखेका प्रेमपत्र हेरेर   
	मूल मर्मलाई बलियो पार्न स्त्रिप्टमा केही सबप्लट थप्ने मिहिनेत गरिएको भए मिस यु एउटा टाइम पास फिल्म मात्रै हुने थिएन  हल्काफुल्का प्रस्तुतिमै चित्त बुझाउने दर्शकलाई ठीकै लागे पनि विषयको गहनता र प्रस्तुतीकरणको स्वाद खोज्ने दर्शकलाई भने मिस यु उम्दा होइन  
	
"
