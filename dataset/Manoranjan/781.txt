"""जातै मेरो नेपाली भन्देऊ न है"""सबैले त देशबाट लिन्छु केवल लिन्छु भने तिमी चाहिँ देशलाई म त दिन्छु केही भन्देऊ न है तिमी चाहिँ जात मेरो नेपाली हो भन्देऊ न है तिमी चाहिँ धर्म मेरो नेपाली हो भन्देऊ न है"
	सबैले त देशबाट लिन्छु केवल लिन्छु भने तिमी चाहिँ देशलाई म त दिन्छु केही भन्देऊ न है तिमी चाहिँ जात मेरो नेपाली हो भन्देऊ न है तिमी चाहिँ धर्म मेरो नेपाली हो भन्देऊ न है 
	संविधानविद् डा भीमार्जुन आचार्य वकालत मात्रै हैन अब गीतका माध्यमबाट पनि देश नटुक्रयाउन आग्रह गर्न थालेका छन्  सांगीतिक फाँटमा अर्जुन मिलन नामले चिनिइने उनी कालीप्रसाद रिजालका उपर्युक्त शब्दसहित एघार गीत समावेश एल्बम सजिलो हुँदैन जीवन बजारमा ल्याउने सुरसारमा लागेका छन्  यसअघि उनको आधुनिक गीतहरूको एल्बम मौनताको सहर मा श्रोतामाझ आएको थियो   
	देशको वास्तविक कथा बोल्ने गीतहरू माग्न जाँदा गीतकारहरूले अचम्म मान्नुभयो  सबैले मायाप्रेम चटपटे र बजार तताउने खालका गीत माग्दा रहेछन्  मैले देशभक्तिका गीत मागें उहाँहरूले साह्रै खुसी भएर दिनुभयो आचार्यले भने यसअघि लेखेर पनि धेरैले गाउन नमानेका गीतलाई मैले तीव्र इच्छासाथ गाएँ  
	दसैं मान्न गृहजिल्ला दाङ आएका बेला उनले घोराहीमा संगीतप्रेमीहरूमाझ रेकर्ड भएका केही गीत र भिडियो देखाएर समीक्षा गर्न लगाए  धेरैजसो संगीतकारले देशभक्तिका गीतलाई मन पराए  दिनेश अधिकारीको यो गीत पनि रुचाइयो 
	हिमालका कुरा गर्यौं गुराँसका कुरा गर्यौं देशभक्ति देखाउन सहिदका कुरा गर्यौं आऊ अब इमानका कुरा गरौं 
	समीक्षक अमर गिरीले देशकालको भाषा बोल्न सक्ने गीतसंगीत सबैको मनमा भिज्न सक्ने बताए  उनले कोही संविधानविद् आचार्यका विचारसँग असहमत भए पनि गायक अर्जुन मिलनको संगीतसँग असहमत हुन नसक्ने उल्लेख गरे  राष्ट्रिय गीतका कमै श्रोता भएको बेला देशभक्तिका गीतहरूको एल्बम निकाल्नु निकै जोखिमपूर्ण काम भएको गायक गोविन्द आचार्य र संगीतकार सन्तोष श्रेष्ठको भनाइ रह्यो  
	क्षेत्रप्रताप अधिकारी लिखित मजदुरको व्यथा बोल्ने यो गीत पनि सजिलो हुँदैन जीवन मा रहनेछ हाँसो कता भाग्यो कुन्नि मुखै मलिनो छ नुन बोक्ने भरियाको तिहुन अलिनो छ सलहले खायो क्यारे घरमा रोटो छैन लुगा बोक्ने भरियाको हरमा भोटो छैन 
	 
	 
"
