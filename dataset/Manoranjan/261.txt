दर्शकलाई पनि मृगतृष्णा"भारतको कालिम्पोङबाट नेपाल छिर्दा तुलसी घिमिरेले फिल्म कला पनि सँगै ल्याए  नेपाली फिल्म उद्योग निर्माणमा उनले बनाएका फिल्मले सघाएनन् मात्रै फिल्म दर्शक पनि बढाए धेरै सफल फिल्म दिने निर्देशकमा उनी अग्रपंक्तिमा पर्छन्  ""
	भारतको कालिम्पोङबाट नेपाल छिर्दा तुलसी घिमिरेले फिल्म कला पनि सँगै ल्याए  नेपाली फिल्म उद्योग निर्माणमा उनले बनाएका फिल्मले सघाएनन् मात्रै फिल्म दर्शक पनि बढाए  धेरै सफल फिल्म दिने निर्देशकमा उनी अग्रपंक्तिमा पर्छन्   
	तर पछिल्लो फिल्म देश पूरै असफल भएपछि तुलसीलाई सोच्न बाध्य पार्यो  राष्ट्रिय भावनाले ओतप्रोत बनाउन खोजिएको फिल्ममा अर्ती उपदेश थोपरिएपछि दर्शकले रुचाएनन्  बलिउडको नक्सामा बनाइने परम्परागत फिल्मको स्वादबाट अघाइसकेका दर्शकलाई पुनः एकपटक घिमिरेले मृगतृष्णा पस्केका छन्  बलिउडको व्याकरणलाई इन्कार गरेर फिल्म बनाउन कठिन पर्ने बताउने उनले मृगतृष्णा मा पनि त्यसलाई निरन्तरता दिएका छन्  फरक यत्ति हो यसमा राष्ट्रियतालाई कम गरेर मनोरञ्जनलाई पनि समेट्न खोजेका छन्  फेरिएको स्वादमा मौलिक फिल्म हेर्ने दर्शकको तृष्णामा भने तुलसी घिमिरे पनि मृगतृष्णा नै बनेका छन्  
	सहरको सपना नदेख गाउँको विपना बिगि्रएको छ एक पात्रले देव विराज लाई सन्देश सुनाइदिएपछि सहर संघर्षमा रहेको शिक्षित बेरोजगार ऊ गाउँ हानिन्छ  त्यहाँ पुग्दा सोझा निमुुखा गाउलेलाई जमिन्दारले थिचोमिचो गरिरहेको हुन्छ  उनीहरूको जग्गा जमिनलाई जालझेल गरी हडपेको हुन्छ  अब देवको काम जमिनदारको हातबाट गाउँलेको लालपुर्जा खोस्नु मात्रै हुँदैन उसको साम्राज्य पनि भस्म पार्नु हुन्छ  उसले पनि दर्शकलाई निराश नपारी काम फत्ते गर्छ  
	सहरमा उसको साथी छ केशर कर्म  ऊ देवजस्तो सोझो छैन  दाजुभाइ जस्ता लाग्ने यी दुई साथीलाई स्त्रिप्ट समेत लेखेका निर्देशकले भिन्न चरित्रमा तुलना गर्न खोजेका छन्  देव कम बोल्छ  तर जति बोल्छ सत्य बोल्छ  दिदीले खुवाएको कसमलाई अक्षरस पालना गर्दै कसैप्रति हात उठाउँदैन  पिटाइ खान्छ मात्र  अनि उसमा सेवाभाव पनि उत्तिकै छ  उता केशरसँग पनि पैसाको संकट छ तर पनि जीविका चलाउन जालझेल गर्न सक्छ  परिआए मारपिटमा पनि लाग्छ  सामन्तीसँग बदला लिन देव गाउँ लागेपछि केशर पनि पुलिसको जागिरे हुन्छ  
	निर्देशकले फिल्मको पहिलो भागलाई हल्काफुल्का ठटयौलीमा सीमित गरेकाले विषय प्रवेश ढिलो छ  त्यसो त मृगतृष्णा को कथा नवीन होइन  गणतन्त्रमा प्रवेश गरिसकेको समाजमा घिमिरेले खलपात्रलाई सभासद्को टयाग लगाइदिए पनि उही सामन्ती जमिनदारीमै निरन्तरता दिएका छन्  सामन्ती र निमुखाबीचको डेट एक्सपाएर सामाजिक द्वन्द्वबाहेक फिल्मले प्रेमको मानसिक द्वन्द्वलाई भने छुन सकेको छैन  सृजना नन्दिता ले देवलाई मन पराउनु र केशरले सृजनालाई चाहनुबीचको सम्बन्धमा दर्पणछाया का घिमिरेले आवश्यक ध्यान दिएका छैनन्  वास्तवमा उनीहरूबीच प्रेमभाव पैदा गर्ने कुनै काम नै गरेको छैन स्त्रिप्टले  तर चटपटे स्वभावमा देखिएका कर्मले पूरै फिल्मको बागडोर सम्हालेका छन्  कथामा महत्त्व नराख्ने उनका ठटयौली हर्कतमै दर्शकले मनोरञ्जन लिन्छन्  पछिल्लो भागमा भने घिमिरेले विराजलाई उनकै शैलीमा सुपरम्यान को रूपमा पस्केका छन्  अभिनयका हिसाबले कर्मले लाउड क्यारेक्टर र जिम्मेवार पुलिसको दुवै चरित्रलाई न्याय गरेका छन्  विराज र नन्दिताले खासै छाप छोड्न नसकेको मृगतृष्णा मा हेमन्तको शैली परम्परागत नै देखिन्छ  फिल्मका गीतसंगीत भने सुन्न लायक छन्  कथा अनुसार पस्किएका घिमिरेका गीत अर्थपूर्ण छन्  छायांकनमा शिव ढकाल जमेका छन्   
	
"
