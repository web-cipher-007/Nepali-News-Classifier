कविता पनि नाचगान पनि"बृहत् पुस्तक प्रदर्शनी तथा कला साहित्य मेलामा शुक्रबार साहित्यपे्रमीहरूले कविता रसपान गर्न पाएका छन् 
पहिलो सत्रमा मैथिली सेवा समितिले बहुभाषिक कवि गोष्ठी गर्‍यो  ""
	बृहत् पुस्तक प्रदर्शनी तथा कला साहित्य मेलामा शुक्रबार साहित्यपे्रमीहरूले कविता रसपान गर्न पाएका छन्  
	पहिलो सत्रमा मैथिली सेवा समितिले बहुभाषिक कवि गोष्ठी गर्यो  मैथिली नेपाली लोहोराङ राई भोजपुरी वजिका हिन्दी नेवारी संस्कृत माडवारी र अंग्रेजी भाषामा तीन दर्जन कविहरूले रचना पाठ गरे  प्रवीणनारायण चौधरीको संयोजन रहेको कार्यक्रममा राजेश्वर मिश्रा लक्ष्मण नेवटिया राजेन्द्र थापा दयानन्द दिक्पाल यदुवंशी लगायतले कवितारस छरे  
	कविताकै बीच भानुकला केन्द्रका कलाकारहरूले नाच देखाए  कार्यक्रमले सबै भाषा र जातजातिलाई एउटै सूत्रमा बाँध्ने उद्देश्य लिएको देखियो सभापति डा एसएन झाले भने   
	दोस्रो सत्रमा बेलबारीको सुस्केरा साहित्य समाजले संागीतिक कार्यक्रम प्रस्तुत गर्यो  मेला संयोजक सुमन पोखरेलका अनुसार कलाकार सन्ध्या तामाङ सुनीता लिम्बू विकेश शंकर सञ्जीव धिमालले सांगीतिक प्रस्तुति दिएका थिए  
	तेस्रो सत्र रह्यो उर्दू कवि सम्मेलनको  नेपाल मुस्लिम युथ कमिटीद्वारा आयोजित बजमएअदब को अध्यक्षता हयात आजमले गरेका थिए भने सञ्चालन जफर जमालीले  डा मञ्जर हसन डा अलाउद्दिन जाकिर हुसैन मोहम्मद इरसाद र सुमन पोखरेलले उर्दू कविता वाचन गरेका थिए   
	 
	महाभारतकी मैच्याङ साथ फूलमान  
	साझा पुस्तक मेलामा शुक्रबारै कान्तिपुरकर्मी तथा कवि फूलमान बलको कविता संग्रह महाभारतकी मैच्याङ को घुम्टी खोली गरियो  साहित्यकार टंक न्यौपानेले सार्वजनिक गरेको संग्रहबारे कवि मनु मञ्जिलले टिप्पणी गरेका थिए  
	फूलमानले जवान विम्बहरूको प्रयोग गरेर कवितालाई जीवन्त बनाएको उल्लेख गर्दै मनुले मानिस साधारण हुन्छ र साधारण विषयवस्तुको उठान नै मिठो हुने भएकाले महाभारतकी मैच्याङ मा रहेको साधारण मानिसको विम्ब प्रयोग राम्रो रहेको बताए  बुद्धलाई सबैले महान् भने पनि फूलमानका कवितामा बुद्ध भारी बोक्ने र होटलमा टेबुल पुछ्ने व्यक्तिको विम्बमा आउनु निकै घतलाग्दो भएको छ उनले भने यो संग्रहका कवितामा प्रकृतिको वर्णन पनि मन छुने छ  मैले धेरै पछि यति बान्की परेका शब्दहरू पढ्न पाएँ   
	कार्यक्रममा फूलमानले उक्त संग्रहबाट एउटा कविता वाचन गरेका थिए  महाभारतकी मैच्याङ याम्बुरी बुक प्वाइन्टले प्रकाशन गरेको हो  
	 
"
