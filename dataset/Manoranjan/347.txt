फिल्ममा जाग्दै सुदूरपश्चिम"नेपाली फिल्मकी पहिलो नायिका हुन् भुवन चन्द  उनी सुदूरपश्चिमकी थिइन्  उनीपछिको लामो कालखण्ड फिल्ममा सुदूरपश्चिम क्षेत्रका व्यक्तिहरूको खडेरी जस्तै रह्यो  अभिनयमा पनि निर्माणमा पनि ""
	नेपाली फिल्मकी पहिलो नायिका हुन् भुवन चन्द  उनी सुदूरपश्चिमकी थिइन्  उनीपछिको लामो कालखण्ड फिल्ममा सुदूरपश्चिम क्षेत्रका व्यक्तिहरूको खडेरी जस्तै रह्यो  अभिनयमा पनि निर्माणमा पनि  
	त्यो खडेरीलाई हराभरा तुल्याउन विराज भट्ट र सुमन सिंह अभिनेतामा स्थापित भएको निकै समयपछि सायद को माध्यमबाट यताका थप उत्साहित युवाहरूले रचनात्मक क्रमभंग गरेका छन्  अघिल्लो सातादेखि राजधानीका हलहरूमा सार्वजनिक भएको यो फिल्ममा सम्बद्ध सुनील रावल दिनेश रावल एकिन्द्र कुँवर भोजकृष्ण ताम्राकार शेरचन्द सोडारी र अराज केशव सबै यतैका हुन्  पप गायकको छवि बनाएका अराज महेन्द्रनगरका हुन्  उनले यो फिल्मका लागि देउडा गाउनुका साथै यसमा अभिनय पनि गरेका छन्  सुनील एकीन्द्र भोजकृष्ण र शेर चन्द अछामका हुन्  सुनीलको निर्माणको यो फिल्ममा यी सबैले अभिनय पनि गरेका छन्  
	भौगोलिक र भावनात्मक रूपमा एकै ठाउँका साथीहरू मिलेर केही नयाँ गरेका छौं सुनीलले भने बन्दको बेला रिलिज गरेको भए पनि व्यापारमा त्यति असर परेको छैन  
	भुवन चन्दबाट सुरु भएको फिल्ममा सुदूरपश्चिमको प्रतिनिधित्वले बीचमा खै के कारणले हो निरन्तरता पाएन  तर पछिल्लो समयमा धनगढीका विराज र सुमन मूलधारमा जमे  यसबीच कलाकार आउनेजाने क्रम निरन्तर चले पनि मूलधारको फिल्म निर्माणमै जोखिम मोल्ने सहास यताकाले गरिहालेका थिएनन्  सुनीलले सायद मार्फत त्यो क्रम तोडे  यद्यपि स्थानीय स्तरमा केही डोटेली र थारू फिल्म नबनेका भने होइनन्  
	राजधानीबाट धेरै टाढाको सुदूरपश्चिम क्षेत्र प्राकृतिक सुन्दरता र डोटेली देउडा संस्कृतिको धरोहर मानिन्छ  खप्तड रामारोसन शुक्लाफाँटा अपि नाम्पा लगायत सुन्दरतम् भूशृंखलाहरू फिल्मांनका लागि निकै उपयुक्त छन्  सायद का लागि ती प्राकृतिक सौन्दर्य प्राविधिक समस्याले खिच्न नसकिए पनि देउडा गीत भने राखिएको छ ओ बाज झुमरेली बाज  फिल्ममा देउडा गीत रहेको सम्भवतः यो नै पहिलो हो  
	फिल्म युनिट  घन्टा हिँडेर अछामको रामारोसन पुगेका थियो सुनीलले सुनाए तर पुसको महिना भएकोले मौसम प्रतिकूलताले सुटिङ गर्न सकिएन  अर्को फिल्ममा त्यस्ता दृश्यहरू अवश्य समेट्नेछौं  यो पटकलाई देउडा गीत राख्न पाउँदा पनि खुसी नै छौं   
"
