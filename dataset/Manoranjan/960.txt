"फिल्मकर्मीको आन्दोलन ""थाक्ने कुरै छैन"""फिल्म क्षेत्रको वृद्धि विकासका लागि आवश्यक पर्ने नीतिनियम र कार्यक्रम लागू गर्न फिल्मक्षेत्र सम्बद्ध दर्जन संघसंस्थाले दबाब दिँदै आइरहे पनि सरकारले टेरपुच्छर लगाएको छैन "
	फिल्म क्षेत्रको वृद्धि विकासका लागि आवश्यक पर्ने नीतिनियम र कार्यक्रम लागू गर्न फिल्मक्षेत्र सम्बद्ध दर्जन संघसंस्थाले दबाब दिँदै आइरहे पनि सरकारले टेरपुच्छर लगाएको छैन  फिल्मकर्मी भने दिनहुँ आन्दोलनमा छन्  नौबुँदे माग राखी निर्देशक समाज अध्यक्ष विमल पौडेलले आमरण अनशन थालेपछि सरकारले पूरा गर्ने वाचा गरिसकेको थियो  तर सरकार वचनको पक्का नभइदिँदा फिल्मकर्मी पुनः आन्दोलित हुनुपरेको हो  
	पाँच महिनादेखि रिक्त रहेको चलचित्र विकास बोर्ड अध्यक्षमा राजनीतिक भर्ती नगरी फिल्म विज्ञ तत्काल नियुक्त गरिनुपर्ने फिल्म र हलको तहगत वर्गीकरण चलचित्र ऐन लागू गरिनुपर्ने उनीहरूले माग गर्दै आएका हुन्  दबाबका लागि विकास बोर्डमा तालाबन्दी गरी रिले अनशनमा उत्रिएका आन्दोलनकारीलाई बिहीबार हस्तक्षेप गरी झन्डै सात घन्टा हिरासतमा लिइएको थियो  यतिबेला बोर्ड परिसरमा फिल्मकर्मीले रिले अनशन जारी राखेका छन्  बोर्डको तालाबन्दी प्रहरी बलमा सरकारले तोडेपछि पुनः लगाउन पुगेका आन्दोलनकारीलाई धरपकड गरिएको थियो  कलाकारहरू सुनील थापा वसुन्धरा भुसाल रुपा राना पुजना स्त्री सहित निर्देशक शंकर घिमिरे डोमा लामा जनक कार्की र पुष्कर लामा शुक्रबारदेखि  घन्टे अनशनका लागि बसेका छन्  निर्देशक पौडेलले शान्तिपूर्ण आन्दोलनलाई बेवास्ता गरिए पुनः आमरण अनशनमा बस्नका लागि थुप्रै फिल्मकर्मी तयार रहेको दाबी गरे  रिले गर्दा हुँदैन भने आमरण अनशन बस्न तयार छौं  हामी यसै पनि मरिरहेको अवस्थामा छौं भने मर्न के को डर  आन्दोलनबाट थाक्ने कुरै छैन पौडेलले आक्रोश पोखे  सञ्चारमन्त्री राजकिशोर यादवले माग पूरा गर्छु भनेर पनि बेवास्ता गरेपछि आन्दोलनरत फिल्मकर्मीको समूहले प्रधानमन्त्रीलाई नै ज्ञापनपत्र बुझाएर माग प्रस्ट्याउने तयारीमा लागेको बुझिएको छ   
	 
"
