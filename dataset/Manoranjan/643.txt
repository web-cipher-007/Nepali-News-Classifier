फ्राइडे फिल्म  ब्ल्याकमेल र बडिगार्ड"त्रिकोणात्मक प्रेमकथालाई सस्पेन्स थि्रलर श्रेणीमा तयार पारिएको फिल्म ब्ल्याकमेल शुक्रबारदेखि देशभर लाग्दै छ  मधुसूदन भट्टराईको निर्देशन रहेको फिल्ममा जीवन लुइँटेल सुमन सिंह र श्वेता भट्टराईको मुख्य भूमिका रहेको छ ""
	 
	 
	 
	ब्ल्याकमेल 
	त्रिकोणात्मक प्रेमकथालाई सस्पेन्स थि्रलर श्रेणीमा तयार पारिएको फिल्म ब्ल्याकमेल शुक्रबारदेखि देशभर लाग्दै छ  मधुसूदन भट्टराईको निर्देशन रहेको फिल्ममा जीवन लुइँटेल सुमन सिंह र श्वेता भट्टराईको मुख्य भूमिका रहेको छ  फिल्मलाई शिव ढकालले छायांकन गरेका हुन्  फिल्ममा विपीन आचार्यको संगीत रहेको छ भने प्रदीप श्रेष्ठले नृत्य निर्देशन गरेका छन्   
	सहायक निर्देशन हुँदै पहिलो पटक निर्देशनमा हात हालेका भट्टराईले द्वन्द्व निर्देशनमा योगेन्द्र घिमिरेलाई लिएका हुन्  शिवम् अधिकारीको कथामा सुमन र जीवन एक विज्ञापन कम्पनीमा कार्यरत मालिक र क्यामेरा पर्सन हुन्छन्  एक विज्ञापनका लागि मोडल बनेर श्वेता आएपछि दुवैजना उनैको प्रेममा पागल हुन्छन्  तर नायिकालाई कसले पाउँछ त्यो भने फिल्मको क्लाइमेक्सले बताउने छ  
	 
	बडिगार्ड 
	गत वर्षको ब्लकबस्टर्स हिट बलिउड फिल्मकै नामसँग मिलाएर नामाकरण गरिए पनि नेपाली बडिगार्ड लाई कथामा भने नौलो पाउने निर्माण पक्षको दाबी छ   
	फिल्मका प्रचार पोस्टरमा मुख्य भूमिकामा देखिएका आकाश शाहका प्रहरी बर्दीधारी एक्सन अवतारले पनि शुक्रबार नै देशव्यापी रूपमा गति लिने भएको छ  फिल्ममा बडिगार्ड शाहले नायिका सौजन्या सुब्बाको सुरक्षा गर्नेछन्  नायिका सञ्चिता लुइँटेलका पूर्वपति समेत रहेका शाहले आफ्नो पहिलो फिल्मको प्रदर्शन अगावै सुगठित शरीरबाट प्रशंसा बटुलिसकेका छन्  उनले भने आफू शरीरमा मात्रै नभई अभिनयकै लागि जन्मेको दाबी गरेका छन्  फिल्म राजेन्द्र उप्रेतीले निर्देशन गरेका हुन्  यसै फिल्मका निर्देशक उप्रेती र निर्माता सुशील पोखरेलको जोडीले ल्याएको अघिल्लो फिल्म निगरानी भने दक्षिण भारतीय तेलुगु फिल्म अतिथि को हुबहु नक्कल थियो   
"
