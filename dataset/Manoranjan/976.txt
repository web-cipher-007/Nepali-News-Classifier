फिल्मसँग डरायो रक्षा मन्त्रालयमाओवादी द्वन्द्वको समयमा तत्कालीन शाही नेपाली सेनाले विद्रोही माओवादीलाई पक्रेर भैरवनाथ गणमा दिएको चरम यातनामा केन्दि्रत रही बनाइएको फिल्म बधशाला को प्रदर्शन रोक्न रक्षा मन्त्रालयले सूचना तथा सञ्चार मन्त्रालयलाई पत्राचार गरेको छ "
	माओवादी द्वन्द्वको समयमा तत्कालीन शाही नेपाली सेनाले विद्रोही माओवादीलाई पक्रेर भैरवनाथ गणमा दिएको चरम यातनामा केन्दि्रत रही बनाइएको फिल्म बधशाला को प्रदर्शन रोक्न रक्षा मन्त्रालयले सूचना तथा सञ्चार मन्त्रालयलाई पत्राचार गरेको छ  सेनाको अनुरोधमा रक्षा मन्त्रालयअन्तर्गतको श्रव्यदृश्य शाखाले सूचना मन्त्रालयलाई माघ  मा पठाएको पत्रमा नेपाली सेनाको पोसाक लगाई छायांकन गरिएकोलगायत विषयमा सम्बन्धित निकायसँग स्वीकृतिसमेत नलिई तयार गरिएको उल्लेख गर्दै इजाजत नदिन वा दिएको भए प्रदर्शनमा रोक लगाइदिन भनिएको छ  मनोज पण्डित निर्देशित तथा लिखित फिल्म बधशाला फागुन  मा देशव्यापी प्रदर्शनको तयारीमा थियो  फिल्मले पोस्टर र प्रोमो भने सार्वजनिक गरिसकेको छ   
	फिल्म पक्षले भने सञ्चार मन्त्रालयअन्तर्गतको चलचित्र विकास बोर्डबाट स्त्रिप्ट पास गराइसकेकाले सेनाको भनाइप्रति असन्तुष्टि जनाएको छ  निर्देशक पण्डितले फिल्मले द्वन्द्व बढाउन नभई मानवीय संवेदना पस्कन खोजेको बताए  फिल्मले विद्रोही वा सेना कसैको पनि विरोध वा समर्थन गर्दैन  बरु इतिहासको वास्तविकतालाई कलात्मक रूपमा पस्केको मात्रै हो उनले भने  उता सैनिक प्रवक्ता सुरेशराज शर्माले सेनाको पोसाक र दज्र्यानी चिह्न हुबहु मिल्ने गरी छायांकन गरेर उक्त फिल्मले संगठनप्रति नकारात्मक सोच पैदा गराउन खोजेको आरोप लगाए   
	पहिलेपहिले स्वीकृति लिइन्थ्यो र त्यहीअनुसार हाम्रा एक प्रतिनिधि अवलोकनमा खटाइन्थ्यो  तर बधशाला ले त्यसो नगरी संवेदनशील विषयमा बनाएकाले रोक्न भनिएको हो  मैले फिल्मबारे पूरै नबुझे पनि यसले संवेदनशील सरकारी निकाय भैरवनाथ  
	गणलाई विषय बनाएको बुझिएको छ उनले भने   
	त्यसो त यसअघि पनि द्वन्द्व विषयमा फिल्म नबनेका होइनन्  तिनमा सेनाले यसरी प्रदर्शनमा हस्तक्षेप गरेको थिएन  रक्षाले पत्रमा चलचित्र ऐन  र नियमावली  को आधार पेस गर्दै प्रदर्शन रोक्न भनेको हो  तर  मा चौथो पटक संशोधन भएको नियमावली  को  क ले छायांकन अनुमतिका लागि सञ्चार मन्त्रालयका सचिवको संयोजकत्वमा नौ सदस्यीय एकद्वार समितिले निर्णय गर्न सक्ने उल्लेख छ  सोही नियमावलीको  ख ले उक्त एकद्वार समितिले निर्माण इजाजत दिइसकेपछि निर्माताले कुनै निकायबाट छुट्टै इजाजतपत्र लिनुनपर्ने स्पष्ट व्याख्या गरेको छ  लिनुपर्ने भएमा त्यस्ता निकायले सर्तहरू मन्त्रालयलाई उपलब्ध गराउन भनिएको छ  
	राज्यपक्षबाटै मारिएकी मैना सुनुवार घटनामै फिल्म मैना बनाएका निर्देशकनिर्माता केपी पाठक भने एक पटक विषयवस्तुमा इजाजत पाइसकेपछि विभिन्न बहानामा फेरिफेरि अनुमति लिने परिपाटी अनावश्यक ठान्छन्  उनले सेना पात्रलाई फिल्ममा प्रयोग गरेरै मैना बनाएको भए पनि आफूले पनि त्यस्तो कुनै इजाजत अनुमति नलिएको खुलाए  फागुन  मा व्यावसायिक प्रदर्शन थाल्न लागेको मैना को सेन्सर पास भएर विदेशदेखि स्वदेशमा समेत विशेष प्रदर्शनी भइसकेको छ  निर्देशक पाठकले सेनाका पोसाक प्रयोग गरेकै भरमा प्रदर्शन रोकिन्छ भने सेन्सर नियमावलीमा स्पष्ट पार्न चुनौती दिए  भने विषयवस्तुलाई विकास बोर्डले पास गर्ने अनि पोसाकका कारण अर्को निकायले प्रदर्शन गर्न नदिने  कि त्यस्ता कपडा बेच्न पनि रोक लगाउनुपर्यो  
	बधशाला का निर्माता मोहन डोटेलले भने सेनाको कदमबारे प्रधानमन्त्रीसमक्ष राख्ने उल्लेख गर्दै भने सरकारको प्रमुख भएकाले मात्रै नभई उहाँ जनयुद्धको मर्म बुझेको व्यक्ति भएकाले पनि केही सकारात्मक नतिजाको अपेक्षा गरेका छौं  त्यस्तो हुन सकेन भने न्यायका लागि सर्वोच्च अदालत जानुको विकल्प छैन  यसअघि कान्तिपुरसँग निर्देशक पण्डितले महेशविक्रम शाहको बधशालामा बुद्ध जितमान बस्नेतको अँध्यारा  दिनहरू कृष्ण केसीको मानव बधशाला पुस्तकसहित भैरवनाथ गण नरसंहारसँग जोडिएका एक सैनिकको अनुभवमा आधारित रहेर बधशाला को स्त्रिप्ट लेखिएको बताएका थिए   
	
"
