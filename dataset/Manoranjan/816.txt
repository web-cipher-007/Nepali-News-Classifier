ऋचाको आँसु सौगातको हाँसो" साल्मेटार जाने झोलुंगे पुलमुनि रोसी खोला किनारमा बुधबार मध्याह्न एउटा परिवर्तनकारी शिक्षकको लास जलिरहेको थियो छेवैमा बसेर उनको आदर्श बाटो मन पराउने चेली उमा रोइरहेकी थिइन् केही अर्धभूमिगत विद्रोही भइनसकेका कमरेडहरू पनि चितावरिपरि दृढताका साथ उभिरहेका थिए  ""
	साल्मेटार जाने झोलुंगे पुलमुनि रोसी खोला किनारमा बुधबार मध्याह्न एउटा परिवर्तनकारी शिक्षकको लास जलिरहेको थियो छेवैमा बसेर उनको आदर्श बाटो मन पराउने चेली उमा रोइरहेकी थिइन् केही अर्धभूमिगत विद्रोही भइनसकेका कमरेडहरू पनि चितावरिपरि दृढताका साथ उभिरहेका थिए  यत्तिकैमा मलामी भिड हटाउँदै प्रहरी अधिकृत मिलन कुँवर देखापरे अनि उमालाई तान्दै माथि मलामी भिडबाट बाहिरिए   
	भो अब नरोऊ इन्स्पेक्टर कुँवरले उमाको काँध थमथमाउँदै भने यो त फिल्म पो त  तिमी त साँच्चिकै सिरियस नै भयौ  यसपछि नायिका ऋचा शर्माले आँसु पुछिन् र हल्का हाँस्ने कोसिस गरिन्  केही समयअघि उमा बनिरहेकी तिनै ऋचा थिइन् र उनलाई सान्त्वना दिने इन्स्पेक्टर चाहिँ सौगात मल्ल  छिरिङ रितार शेर्पा निर्देशित फिल्म उमा को झन्डै अन्तिम दृश्यहरूको छायांकन भइरहेको थियो मध्याह्नको चर्को हावा र रुमल्लिरहेको चिताको धुवाँका कारण छिरिङ चाहिँ संवाद स्पष्ट बनाउन खोलाको बीचमा आधी खुट्टा डुबाउँदै हातेमाइकबाट निर्देशन दिइरहेका थिए दृश्य कैद गरिरहेका थिए पुरु प्रधान   
	भेरी गुड छिरिङले माइकमा बोलेपछि मात्रै चिताको छेउछाउ उभिरहेका प्रवीण खतिवडा अभिनित मल्ल संगम पुलामी विन्दु माझीलगायत कलाकार मुड आउट भए  मोन्टाज सट भएकाले डायलग डेलिभरीमा अल्झिरहनु नपर्दा सबै जनाले एक टेकमै ओके खाइरहेका थिए  आफूले मन पराएको र उनैले देखाएको समाज परिवर्तनको बाटोमा हिँड्न खोजिरहेकी उमाको चरित्र गरिरहेकी ऋचा चाहिँ यति अभिनयमा डुब्थिन् कि मुड फ्रेस हुन गार्हो भएझैं देखिन्थ्यो  ग्रामीण युवती बनेकी ऋचाकै भूमिकामा फिल्म केन्दि्रत छ झन्डै सत्तरी प्रतिशत सुटिङ सकाइसकेको उमा अब एकाध दिनमा सकिने छिरिङले बताए   
	रियल लाइफका इभेन्टहरूबाट प्रभावित छ यो फिल्म ब्रेकमा छिरिङले भने द्वन्द्वकालमा माओवादी विद्रोहतिर युवा किन र कसरी लहसिन पुगे भन्ने प्रस्ट्याउने प्रयास फिल्मले गर्नेछ  यसमा फिल्मले प्रतिनिधि पात्रका रूपमा उमालाई पछ्याउनेछ  जानिबुझेरभन्दा पनि उनको जीवनमा आइपरेका घटनाले उनलाई विद्रोहतिर डोर्याउँछ  रिसर्च क्रममा हामीले पूर्वकमान्डरहरूलाई पनि भेटेका थियौं छिरिङले भने उमाले भोगेका प्रायः घटना उनीहरूकै जीवनसित पनि मिलेको भने धेरैले   
	बुधबार मध्याह्न चाहिँ आफूलाई मन परेको तर विद्रोही नभइसकेको एक परिवर्तनकारी शिक्षकको अन्त्येष्टि दृश्य थियो  कविता लेख्ने कवि गोष्ठी गरिरहने र समाजलाई परिवर्तन गर्नुपर्छ भन्ने भावना राख्ने शिक्षक प्रकाश घिमिरे को प्रभावमा उमा पनि कविता लेख्न थाल्छिन्  तर इन्स्पेक्टर दाइले सधैं ती शिक्षकको संगत नगर्न बहिनी उमालाई सम्झाउँछ  विद्रोही पुष्टि नभए पनि एउटा मुठभेडमा शिक्षकको मृत्यु हुन्छ  तिनै शिक्षकको अर्को चेलो प्रवीण विद्रोहीमा पस्छ जो उमालाई प्रेम गरिरहेको हुन्छ  यसपछि अनेक उतार चढाव आइलाग्छन् जसका कारण उमा पनि विद्रोहतिर हेलिन्छिन्   
	यी सबै कैद गर्न साढे तीन सातादेखि निरन्तर साल्मेटारस्थित ज्ञानबहादुर तामाङको घर परिसरमा सुटिङ युनिटले क्याम्प बसालेको छ  तिहारको दुई दिनबाहेक मेरो बसोबास नै यतै भएको छ ऋचाले भनिन् काम उत्साहका साथ भइरहेको छ  फरक भूमिकाका कारण एकदमै भिन्न अनुभूति भइरहेको छ   
	प्रचण्डलाई थप्पड हान्दा पनि तिमी त यतै थियौ नि छिरिङले ऋचालाई छापामार चरित्रकै रूपमा जिस्क्याए   
	हाम्रो फिल्ममा पनि मिल्छ भने स्त्रिप्ट सच्याएर थप्पड हान्ने सिन राख्नुपर्यो सर ऋचा तत्काल जवाफिइन् म चाहिँ आफ्नै कमान्डरलाई थप्पड हान्छु  दुवैको संवाद फिल्मकै विषयतिर केन्दि्रत थियो  मुलुकको राजनीति जनताको आशा र वास्तविकता  अहिले जसरी जातीयताको मुद्दामा नेपाली समाज विभाजित छ छिरिङले भने फिल्मले विचार र दर्शनको आधारमा मान्छे र सम्बन्धहरूबीच आएको विभाजित मानसिकतालाई पनि उठाउन खोजेको छ   
	यसपछि सुन्तलाका रूखहरूबीच घेरिएको एउटा घरमा भएको अर्को मोन्टाज सटमा भने गम्भीरभन्दा ठट्यौला कुरा बढी भए  पछिल्लोपटक फिल्महरूमा निकै जम्न थालेको सौगात बढी नै रोमान्टिक मुडमा देखिन्थे  दृश्य थियो भाइटीकाको बहिनी उमा ऋचा ले उनलाई टीका लगाइदिनुपर्ने  फिल्ममा पनि केके हो केके उनले ऋचातिर व्यंग्य कसे कहिले सुहागरात कहिले भाइटीका  दर्शकहरू गलल हाँसिरहेकै माहोलमा ऋचाले टीका राख्न भ्याइन् सौगातलाई   
	लौ राम्रोसँग गर सौगातले आशीर्वादमा पनि मोन्टाजको फाइदा उठाउँदै बहुअर्थी शब्द बोले   
	के गर्ने  ऋचा हाँसिन्   
	काम क्या काम सौगात तत्काल बोले फिल्मको काम अरू के हुनु   
	रमाइलोकै क्रममा तीनटा मोन्टाज सट खिचिए  काम गर्ने तरिका र व्यवस्थापनका लागि सौगातले पनि छिरिङको प्रशंसा गरे  स्पिरिट डजन्ट कम एनी मोर सहित थुप्रै डकुमेन्ट्री बनाएका छिरिङको यो तेस्रो फिचर फिल्म हो  यसअघि उनले मुकुण्डो र कर्मा बनाएका थिए  मिला फिल्म प्रोडक्सनले निर्माण गरिरहेको फिल्मको निर्माता पनि उनी आफैं हुन्  मुख्य सहायक निर्देशन गरेकी छन् छिरिङ छोदने टेरी ले भने सहायक निर्देशनमा कुमार भट्टराई संगम पुलामी अनील खड्का र विन्दु माझीले सघाएका छन्  पुष्कर गुरुङ दयाहाङ राई प्रमोद अग्रहरी सिर्जना सुब्बा सुरेश चन्दसमेतको अभिनय रहने फिल्म वैशाखसम्म रिलिज हुने छिरिङले बताए   
	वैशाखमा त चुनाव हुने पो भनिरहेका छन् सुटिङ हेर्न पुगेका अर्का चलचित्रकर्मी सन्जोग मगरले रिलिज समय सार्न सुझाए  बरु चुनाव नहुन सक्छ छिरिङ दृढ देखिए हाम्रो फिल्म रिलिज हुन्छ   
	 
	 
	उमा को सुटिङ क्रममा सौगात मल्ल ऋचा शर्मा प्रवीण खतिवडा अभिनित मल्ल संगम पुलामी विन्दु माझीलगायत   तस्बिर  फूलमान वलकान्तिपुर  
"
