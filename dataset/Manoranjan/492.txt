पाइलैपिच्छे खाल्डाखुल्डी"म आँ गरिदिन्छु तँ अलंकार बुझ् को शैलीमा हाइवे आएको छ यति बेला  कुरा भन्नु अगावै मुख बन्द गरिदिएपछि नेपाली फिल्मका दर्शकहरूलाई यति बेला हाइवे बुझ्नुपर्ने ठूलो चुनौती आइलागेको छ  ""
	म आँ गरिदिन्छु तँ अलंकार बुझ् को शैलीमा हाइवे आएको छ यति बेला  कुरा भन्नु अगावै मुख बन्द गरिदिएपछि नेपाली फिल्मका दर्शकहरूलाई यति बेला हाइवे बुझ्नुपर्ने ठूलो चुनौती आइलागेको छ  सन्देश सम्प्रेषण गर्ने आआफ्नै तरिका हुन सक्छन् तर त्यसलाई दर्शकले कति सहज र सही ढंगले बुझ्छ त्यसैमा निर्देशकको खुबी झल्कन्छ  हाइवे कथा वाचनमा चुकेको छ  
	दीपक रौनियार निर्देशित फिल्म बढी अन्तर्मुखी देखिएको छ  राजमार्ग बन्दको चपेटामा परेको एउटा बसका यात्रुहरू नै फिल्मका मुख्य पात्रहरू हुन्छन्  बीचबीचमा उनीहरूले केही सहायक पात्रलाई पनि कथामा उभ्याउँछन्  सीमापारिदेखि स्वास्नी भुट्न आएको लाहुरेको एउटा मिसन छ  बिहे गरेको वर्षौं बित्दा पनि बाबु बन्न नसकेको ऊ इलाम आएर यस्तो चमत्कारी औषधि खान्छ जसमा सेवनको  घन्टाभित्र गरिने सहवासमा सन्तान सुख दिलाउने गजबको क्षमता हुन्छ  विडम्बना समयको पावन्दी राखेर गरिएको यात्राभर उसमा पत्नी संसर्गको हुटहुटी चल्दैन  त्यसो त सँगसँगै बग्ने दुई परिवेशका कथाको समयावधि पनि मेल खाँदैन  
	तीनतीन पटकसम्म खेपिएको बन्दमा खासै भिन्नता देखिँदैन  बन्दलाई फिल्मले अवरोधका रूपमा स्थापित गराउनभन्दा पात्रको जुक्ति लगाउने सन्दर्भका रूपमा व्याख्या गरेको भान हुन्छ  रोकिएको केही क्षणमै लाहुरेको जुक्तिमा बसले जन्तीबसको स्वरूप धारण गर्छ  आफैंले बन्द खेपिसकेका तमाम नेपालीका लागि भने यो नाटकीय लाग्न सक्छ  व्यस्त मार्ग अनाहकमा बन्द गरिनु विदेशीका लागि उदेकलाग्दो र बिकाउ कन्टेन्ट बन्न सक्ला तर हाम्रा लागि यस्ता बन्दका सूचनाले मात्रै अब खास अर्थ नराख्ने भइसक्यो  खासमा हाइवे ले बन्दको मारको सही मर्म नै प्रस्तुत गर्न सकेको छैन  फिल्मले बसभित्रबाट कथा वाचन गर्ने एउटा गतिलो उपाय त समात्यो तर त्यसलाई सदुपयोग गर्न सकेन  बस यात्राको कथा काठमाडौंमा आएर रुमलिन्छ  डिना भूमिका श्रेष्ठ को डान्सबारमा भएको आक्रमण र डाक्टरको पत्नीसँगको झगडाले मूल कथासँग तादात्म्य राख्न सकेका छैनन्  छोटो अवधिको फिल्ममा अधिक पात्र र तिनका समस्याले फिल्मलाई जटिल पारेका छन्   
	विषय उठान र पात्र संख्याका हिसाबले हाइवे अत्यन्तै छोटो छ  पात्रले पूर्ण परिचय पाउने हक फिल्मले दिँदैन  बार डान्सरले फोनमा भन्ने अब त्यस्तो छोडिसकें भन्दै नुहाएको देखाइनुले आखिर ऊ कस्तो दाग पखाल्न चाहन्थी भन्ने प्रस्ट पार्दैन  डिना विशाल र विविधबीचको सम्बन्ध पूजाको विभिन्न केटासँगको लसपस र अन्त्यमा ऊ बेपत्ता हुनु नीरज विनय को नियत जस्ता सवालमा हाइवे मौन छ  छरिएका पात्रलाई गाडी दुर्घटना पारेर वा हस्पिटलमा भेट्टाएर उनीहरूबीच सम्बन्ध देखाउन खोज्नु परिपक्व लाग्दैन   
	फिल्मको राम्रो पक्ष यसको लोकेसन हो  इलामका चिया बगान राजमार्ग बन्द हुँदाताका गाडीको लामो लाइन आकर्षक छन्  तर दृश्य खिचाइ मिश्रति छ  प्रायः अड एंगल प्रयोग गरिएको खिचाइ टिकट काउन्टरअघि बस रोकिँदा जसरी ड्राइभर र काउन्टरको मान्छेबीच संवादमा उचित लाग्छ अन्यत्र त्यस्तो अर्थपूर्ण रूपले स्थापित हुन सकेको  
	छैन  कतिपय धमिला दृश्यको प्रयोग र एउटै दृश्यको आवृत्तिले कुनै ठूलो अर्थलाई भन्दा पनि प्राविधिक कमजोरीलाई संकेत गर्छन्  सिङक साउन्डको प्रयोग उचित हुन सकेको देखिँदैन   
	हाइवे को कमजोरी दृश्य सम्पादन पनि हो  पात्र आफैंले तनाव बेचैनीको हाउभाउ जनाउन नसकेको फिल्ममा त्यो सन्दर्भलाई प्रविधिमार्फत् देखाउन खोज्नु महत्त्वाकांक्षा हो  सम्पादनमा प्रयोग गरिएको जम्प कट भांग्राको टोपीमा गुँयलाको फूल जस्तो बनेको  
	छ  रवीन्द्र र पछिल्लो समय राधिकाले बाटोमा प्रहरीलाई फोनबाट सुराकी दिनुअघिको मनस्थितिमा यो शैलीले अलिकति साथ दिएको छ  रमाइलो त के भने राधिकाको गाडी दुर्घटनालाई पज गरेर अर्को परिवेशको कथालाई अघि बढाइएको छ र अन्त्यमा दुवैलाई त्यही बिन्दुमा ल्याइएको छ  तर दुवै परिवेशले बस यात्रामा रहेका व्यक्तिहरूसँग राख्ने समयको तालमेल मिल्दैन  फिल्ममा सबै प्लटमा समय एकनास बगेको लाग्दैन   
	समग्रमा हाइवे ले परिचित बन्दको विषयलाई जटिल कथ्य शैलीले अपरिचित बनाइदिएको छ  मूल कथालाई बलियो पार्ने आधार खोज्न सकेको छैन  तर मान्नैपर्ने कुरा के हो भने यसमा हाम्रै वरिपरिका बेवास्ता गरिएका कथामा लगानी गर्ने साहस गरिएको छ   
	 
	फिल्म समीक्षा 
	हाइवे 
	निर्देशक दीपक रौनियार 
	कलाकार दयाहाङ राई सौगात मल्ल राजन खतिवडा कर्म इलम दीक्षित रवीन्द्र मिश्र विनय श्रेष्ठ सौगात मल्ल ऋचा शर्मा 
	 
"
