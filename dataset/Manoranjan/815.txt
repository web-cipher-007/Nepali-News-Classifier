संकटमा भगवान्आधुनिक र बजारमुखी हुँदै गइरहेको समाजमा मान्छेका आआफ्नै संकट छन्  सञ्चारकर्मी रेणु क्षेत्रीले भने भगवान् को संकटलाई खोतल्दै डकुमेन्ट्री बनाएकी छन् गड इन क्राइसिस  "
	आधुनिक र बजारमुखी हुँदै गइरहेको समाजमा मान्छेका आआफ्नै संकट छन्  सञ्चारकर्मी रेणु क्षेत्रीले भने भगवान् को संकटलाई खोतल्दै डकुमेन्ट्री बनाएकी छन् गड इन क्राइसिस  यसअघि गर्ल पावर मा पोखराका गुरुङ महिलाहरूको कथा उधिनेकी उनले दोस्रो डकुमेन्ट्रीमा बन्दीपुरे मन्दिरसम्बन्धी रोचक तथ्य उद्घाटन गरेकी छन्   मिनेटको डकुमेन्ट्री आइतबार राजधानीमा देखाइयो  तनहुँको पर्यटकीय थलो बन्दीपुरस्थित खड्कादेवी मन्दिरमा अढाई शताब्दीदेखि हुँदै आएको पूजाको सेरोफेरोमा रेणुले हिन्दु संस्कृतिमा आएको ह्रासलाई उतारेकी छन्  मुकुन्द सेनको कथासँग जोडिएको मन्दिरमा बर्सेनि दसैंको पूजा हुन्छ तर आउँदा पुस्ताहरूमा यो संस्कृतिलाई कसरी जीवित राख्ने भन्ने चिन्ताले पुजारीदेखि गुठीका अधिकारीसम्मलाई चिमोटिरहेको छ  पुजारीका छोराछोरीलाई संस्कृतको स थाहा छैन भने मन्दिरको सम्पत्ति व्यक्तिगत हुँदै गएपछि पूजामा स्रोतको अभाव खडकिँदै गएको छ  दुई वर्षको अनुसन्धानपछि निर्मित यो डकुमेन्ट्रीले उठाएको अर्को महत्त्वपूर्ण सन्दर्भ समावेशी पूजा हो  अढाई सय वर्षअघि नै नेपाली समाजमा प्रचलित यो संस्कृतिले अहिले नेपाली राजनीतिमा चलिरहेको जातीय सद्भावको तातो मुद्दालाई नै व्यंग्य गरेझैं लाग्छ  हरेक वर्ष बडादसैंका अवसरमा घटस्थापनादेखि दशमीका दिनसम्म चल्ने पूजामा कथित पानी चल्नेनचल्ने समुदायका पुजारीहरू आपसमा मिलेर पाठपूजा गर्छन्  एउटै मन्दिरको प्रांगण र छानामुनि एउटै चुलोचौकाको खान्की खाएर र पाठपूजामा तल्लोमाथ्लो वर्ग नभनी भइरहेको यो सामाजिक कामलाई डकुमेन्ट्रीमा मन छुनेगरी समेटिएको छ  हामी अहिले जुन समावेशी कुरा गरिरहेका छौं डकुमेन्ट्री प्रदर्शनपछि रेणुले भनिन् त्यो त हाम्रो समाजमा पहिल्यैदेखि रहेछ नि  समाचार रिपोर्टिङकै क्रममा विषयवस्तु रोचक लागेपछि डकुमेन्ट्री बनाउने योजना साथ अघि बढेको उल्लेख गर्दै उनले त्यसक्रममा केही समस्या आइपरेको समेत सुनाइन्  कुनै लिखित किताब या दस्तावेज थिएन उनले सुनाइन् रिसर्च क्रममा थुप्रैसँग भेट्दै सोध्दै हिँड्नुपर्यो   
	रिसर्चपछि दसैंमा दस दिन त्यहीं बसेर उनले  घन्टाको फुटेज खिचेकी थिइन्  सिद्धार्थ शाक्यले छायांकन गरेको फुटेजलाई सबिना बस्नेतले सम्पादन गरेकी हुन्  पूजाको लागि बाख्रा डोर्याउँदै या कुखुराका भाले काखी च्याप्दै भेला भएका स्थानीयवासी तिनीहरूको मनोभाव र जात्राको रौनक क्यामेरामा लोभलाग्दो ढंगले कैद गरिएको छ  डकुमेन्ट्रीमा पात्रहरू आफैंले कथा भनिरहेझैं लाग्छ कतै पनि निर्देशकको सोच हावी हुँदैन  जातीय सद्भावको उत्तम नमुना र ऐतिहासिक सन्दर्भ बोकेको बन्दीपुरको यो मन्दिर अहिले साँच्चिकै संकटमा छ डकुमेन्ट्री हेर्न आइपुगेका बन्दीपुरकै चिजकुमार श्रेष्ठले भने संस्कृति संरक्षणमा कतैबाट पहल हुन्छ कि भन्ने आशा यो डकुमेन्ट्रीसँगै पलाएको छ  
"
