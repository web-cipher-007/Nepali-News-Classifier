मुस्ताङमा पहिलो चित्र प्रदर्शनीबनारस हिन्दु विश्वविद्यालयबाट ललितकलामा स्नातकोत्तर गरेर फर्केपछि मुकेश श्रेष्ठले उतैको सम्झना समेटेर काशी शीर्षकको एकल चित्र प्रदर्शनी गरेका थिए  त्यसपछि बुद्धसम्बन्धी एकल कलाकर्म गरेका उनी दुई वर्षयता भने मुस्ताङलाई क्यानभासमा सजाइरहेका छन्  "
	बनारस हिन्दु विश्वविद्यालयबाट ललितकलामा स्नातकोत्तर गरेर फर्केपछि मुकेश श्रेष्ठले उतैको सम्झना समेटेर काशी शीर्षकको एकल चित्र प्रदर्शनी गरेका थिए  त्यसपछि बुद्धसम्बन्धी एकल कलाकर्म गरेका उनी दुई वर्षयता भने मुस्ताङलाई क्यानभासमा सजाइरहेका छन्  मुस्ताङको जनजीवन प्राकृतिक सौन्दर्य र पुराना कलासम्पदा झल्किने दुई दर्जन चित्रहरू बोकेर उनी यतिबेला मुस्ताङ पुगेका छन्  जोमसोममा शनिबार उनको इको अफ मुस्ताङ शीर्षकको एकल चित्र प्रदर्शनी उद्घाटन भयो   
	उनको यो छैटौं एकल प्रदर्शनीको स्थानीय समाजसेवी अर्जुनसिंह तुलाचनले उद्घाटन गरेका हुन्  हामीले हाम्रो गाउँठाउँको सौन्दर्य बुझ्न नसक्दा विदेशीले बढी फाइदा उठाइरहेका छन् प्रदर्शनी उद्घाटन गर्दै तुलाचनले भने अब हाम्रो थलोको सुन्दरताबाट हाम्रै समाज बनाउनुपर्छ  चित्र बिक्रीबाट आएको रकम मुस्ताङकै शैक्षिक उत्थानमा सहयोग पुर्याउने उद्देश्यलाई तुलाचनले प्रशंसा गरे  चित्र बिक्रीबाट आएको रकम पेग नेपाल मार्फत मुस्ताङका बालबालिकाको शिक्षा कला र साहित्यमा सहयोग पुर्याउने पेगकी संयोजक मनीषा गौचनले बताइन्   
	मुस्ताङमै पहिलो दाबी गरिएको चित्र प्रदर्शनीमा हौस्याउन शनिबार नेपाल रेडक्रस सोसाइटी मुस्ताङका सभापति चन्द्रबहादुर थकाली अन्नपूर्ण संरक्षण क्षेत्र आयोजना जोमसोमका सन्तोष शेरचन पुथाङ महिला बहुउद्देश्यीय सहकारी संस्थाका अध्यक्ष प्रमिला गौचन मुस्ताङ अपांग समाजका अध्यक्ष आइतलाल थकाली इको म्युजियमका कार्यालय प्रमुख बुद्धिमाया गुरुङ खाद्य संस्थान मुस्ताङका प्रमुख दर्शनकुमार कोइरी र फ्रान्सेली नागरिक तथा कलाप्रेमी डोरेन पिरेरे लगायत आएका थिए  उनीहरूले मुस्ताङको प्राकृतिक तथा सांस्कृतिक सम्पदाको महत्त्वलाई चित्रले दर्साएको र यसले पर्यटन प्रवर्द्धनमा समेत सघाउने दाबी गरे   
	दुई वर्ष मिहिनेत गरेपछि मुकेशले चित्रहरू प्रदर्शनीमा ल्याएका हुन्  धेरै पटक मुस्ताङ घुम्दै फर्केर भक्तपुरस्थित बालकोटको आफ्नै घरमा चित्र बनाएका मुकेशले भने चित्रको थिम खोज्दै जाँदा मुस्ताङको शैक्षिक अवस्थाले चिमोट्यो अनि सहयोगका लागि मुस्ताङमै चित्र प्रदर्शनी गर्ने सोच बनाएको हुँ  जोमसोमको एयरपोर्टस्थित उथाङ कम्युनिटी हलमा हुने प्रदर्शनी आठ दिनसम्म चल्ने छ   
	 
"
