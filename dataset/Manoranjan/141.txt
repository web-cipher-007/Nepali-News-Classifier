फूलैफूल ग्यालरीमा "डेड दशकदेखि वनस्पति चित्र कोर्दै आएकी चित्रकार नीरा जोशीले यतिबेला फूलमा झल्किने रंग सौन्दर्य र बनावटलाई चित्र मार्फत आफ्नै कल्पनामा ढाल्ने प्रयास गरेकी छन्  ""
	डेड दशकदेखि वनस्पति चित्र कोर्दै आएकी चित्रकार नीरा जोशीले यतिबेला फूलमा झल्किने रंग सौन्दर्य र बनावटलाई चित्र मार्फत आफ्नै कल्पनामा ढाल्ने प्रयास गरेकी छन्  राजधानीमा शुक्रबारदेखि उनको सातौं एकल चित्र प्रदर्शनी सुरु भएको छ   
	पुल्चोकस्थित पार्क ग्यालरीमा प्लासिड नुएन्सेस् लुकेको शान्त भाव शीर्षकमा कोरिएका उनका चित्रले प्राकृतिक सुन्दरतासँगै मानव अस्तित्वको पनि खोजी गरेको आभास मिल्छ  अधिकांश चित्रमा रातो र पहेँलो रंगको मेल देखिन्छ  उनले यसलाई धार्मिक प्राकृतिक र मानवीय गरी तीन दृष्टिकोण मार्फत प्रस्ट्याउने प्रयास गरेकी छन्  हिन्दु धर्ममा रातो र पहेँलोको विशेष महत्त्व र प्रभाव छ उनले भनिन् प्रकृतिकै कुरा गर्ने हो भने पनि धेरैजसो फूल रातो र पहेँलो रंगमै फूलेका हुन्छन्  
	एक्रेलिक र पानी रंगमा सजिएका उनका  चित्र प्रदर्शनीमा छन्  फूलका रेसा आकृतिलाई चित्रमा उतारेकी उनले चित्रमार्फत वनस्पति जीवनलीलाको व्याख्या गर्न खोजेको बताइन्  वनस्पतिको शरीर पनि हाम्रो जस्तै हुँदो रहेछ उनले चित्र औंल्याइन् यी रेसाहरू फूलका बाँच्ने आधार हुन्  सेतो र कालो रंगमा कोरिएका तीन चित्रमार्फत उनले फूलहरूको आयु दाँजेकी छन्  फूलको पातमा हल्का कताकतै रंग पलाए जस्तो चित्रमा देख्न सकिन्छ  उनले फूलसँग मानव जीवन पनि दाँजेकी छन् र यसै चित्रमा मानिसको बुढ्यौली अवस्था पनि खुलाएकी छन्  मान्छेको बुढ्यौली उमेर पनि यस्तै अर्धरंगीन फूल हुन्छ नि उनले मुस्कुराउँदै भनिन् यसलाई सुख र दुःखको सम्मिश्रण भन्दा फरक नपर्ला  
	श्यामश्वेत चित्र पनि उनले प्रदर्शनीमा राखेकी छन्  कालो र सेतो रंगमा पनि फूल आकृति निकै खुलेको देख्न सकिन्छ  ठाडो शैलीमा कोरिएका रेसाहरू झट्ट हेर्दा साधारण देखिए तापनि नियाल्दै जाँदा आकर्षक लाग्छन्  कसले भन्छ ब्ल्याक एन्ड ह्वाइट सुन्दर हुँदैन भनेर  उनले सौन्दर्यताको अर्थ बुझाउँदै भनिन् सुन्दरता आँखा हेराइ मा लुकेको हुन्छ वस्तुमा होइन  चित्रलाई असीमित भावना र बुझाइको रूपमा लिने नीराले श्यामश्व्ोत चित्रमार्फत वनस्पतिको अस्थिपन्जर रूप देखाउने प्रयास गरेको बताइन्   
	सुक्दै गएपछि सुन्दर फूलहरू पनि निरस देखिन्छन् वनस्पति विज्ञानमै स्नातकोत्तर गरेकी  वषर्ीया नीराले भनिन् तर त्यही जीर्ण वनस्पतिमा समेत आकर्षण पक्ष भेट्टाउन सकिन्छ  फूलै फूलको माहौल बनाउन उनले ग्यालरीमा चित्र मात्रै झुन्डाएकी छैनन् रंगीविरंगी फूलका पत्र चुटाएर फूलकै आकृति झल्किने प्रतिस्थापन कला पनि राखेकी छन्   
	वनस्पति चित्रमा क्यानभास पोत्दापोत्दै नीराले मानव र वनस्पतिबीचको अन्तरसम्बन्ध बुुझ्ने मौका पाएको पनि दाबी गरिन्  चित्रकार बुबा रामानन्द जोशीको प्रेरणाले चित्रकर्ममा लागेकी उनी वनस्पति चित्रलाई कला र विज्ञानको संयोजन ठान्छिन्  लोपोन्मुख वनस्पतिको महत्त्व र संरक्षणमा यस्ता वनस्पति चित्रले सघाउ पुर्याउने उनको तर्क छ  यसको ट्रेन्ड नेपालमा चाहिँ खासै देखिँदैन अस्ट्रेलिया स्कटल्यान्ड अमेरिका लगायत देशमा सामूहिक वनस्पति चित्रकला प्रदर्शनीको अनुभवसमेत बटुलेकी उनले भनिन्   
	तीन सातासम्म जारी रहने प्रदर्शनीमा  हजार रुपैयाँदेखि  हजार रुपैयाँसम्मका चित्र छन्  
"
