मेरा संगीत जोकोहीलाई होइन "चार वर्षयता उनले संगीत संयोजन गरेका प्रायः गीत लोकपि्रय भएका छन्  न बिर्सें तिमीलाई यहाँ देशको छ चिन्ता कहाँ थियौ तिमी पागल बनायौ पि्रये मबिना कसैकसैलाई डुबायो पापी मायाले तिम्रो नजर यो मनमा गढ्यो नबोलाऊ कसैलाई तिमी रातिराति लगायतबाट नेपाली संगीत पारखीहरूमा नयाँ रुचि जगाइदिने श्रेय किरण कँडेललाई जान्छ ""
	चार वर्षयता उनले संगीत संयोजन गरेका प्रायः गीत लोकपि्रय भएका छन्  न बिर्सें तिमीलाई यहाँ देशको छ चिन्ता कहाँ थियौ तिमी पागल बनायौ पि्रये मबिना कसैकसैलाई डुबायो पापी मायाले तिम्रो नजर यो मनमा गढ्यो नबोलाऊ कसैलाई तिमी रातिराति लगायतबाट नेपाली संगीत पारखीहरूमा नयाँ रुचि जगाइदिने श्रेय किरण कँडेललाई जान्छ  भजनकीर्तन र यसो सुर बसाउनमा सीमित हुँदै गएको बाजा हार्माेनियमलाई उनले न बिर्सें तिमीलाई मार्फत फेरि लोकपि्रयताको चुलीमा पुर्याइदिए  त्यसयताका धेरै गीतमा उनले हार्माेनियमको सुमधुर धुन समेटिसकेका छन्  तर यही मात्र उनको विशेषता होइन  यी  वर्षे संगीतकार र गायक पनि  
	हुन्  उनले भजन राष्ट्रिय गीत र बाल गीतका क्षेत्रमा पनि योगदान गरेका छन्  प्रारम्भ नभए तिमी नजर अर्पण चिनो उपासना पल्लव सम्बन्ध र प्रज्ञाञ्जली उनको मात्रै संगीतमा निक्लेका एल्बम हुन्  उनले संगीतबद्ध गरेका गीतहरू यम बराल सपनाश्री लोचन भट्टराई ज्ञानु राणा स्वरूपराज आचार्य आनी छोइङ डोल्मा लगायतले पनि गाइसकेका छन्  तर उनको व्यस्तता अचेल संगीत संयोजन म्युजिक एरेन्जिङ मा बढेको छ  दुई सयजति गीत संगीतबद्ध गरेका उनले करिब चार हजार गीतमा संगीत संयोजन गरिसकेका छन्  उनले रेडियो नेपाल अवार्ड विन्ध्यावासिनी अवार्ड अन्नपूर्ण अवार्ड लगायत पाइसकेका छन्  
	म्युजिक एरेन्ज गराइमाग्नेहरूले कस्तो पलेभरको चाहना गर्ने गरेका  
	छन्  
	मेरो गीतमा यसरी एरेन्ज गरिदिनु भन्नेहरू त कमै हुन्छन्  अहिले कब्वाली प्याटर्न बढी चलिरहेकोले कोहीकोहीले त्यही प्याटर्नको डिमान्ड गर्छन्  तर अधिकांशमा चैं मैले आफैं प्याटर्न बनाउने आपनै स्टाइलले काम गर्ने गरेको छु  कुनै गाना कब्वाली कुनै मुजरा प्याटर्नमा बनाएँ  तर अहिले प्याटर्न चेन्ज गरिसकेको छु   
	आम मानसिकता चैं जुन शैलीका गीत चलेका छन् त्यही शैली पछ्याउने हुन्छ  
	त्यो त हो  न बिर्सें तिमीलाई चलेपछि अरूअरू गानाहरू मुजरा प्याटर्नमै बन्न थाले  मान्छेहरू त्यही गानाको पछि लागे  कहाँ थियौ तिमी कब्वाली प्याटर्नमा ल्याएँ  त्यो चलेपछि त्यसकै पछि लाग्नेहरू पनि देखिए  यति बेला कब्वाली प्याटर्नकै डुबायो पापी मायाले पनि राम्रो चलिरहेको छ  कतिपय गीतमा मैले मान्छेहरूको डिमान्डअनुसार र कतिपय ठाउँमा आपनै विवेकले काम गरिरहेको हुन्छु  सबै गीतमा हार्माेनियम मात्रै हाल्दा ठीक हुँदैन भनेर मैले चेन्ज गरिरहेको छु  
	हार्माेनियमलाई ँन बिर्सें मार्फत पुनर्जीवन दिने सोच आउनुमा कुनै विशेष कारण थियो कि  
	त्यो गजललाई संगीतकार महेश खड्काले लोक प्याटर्नमा बनाउनुभएको थियो  गजललाई उहाँले नेपाली माटोको सुगन्ध आउने हिसाबले लयबद्ध गर्नुभएको थियो  त्यो गजल लोक प्याटर्नमै एरेन्जिङ गर्नुपर्ने भए उहाँ अरूकहाँ नै जानुहुन्थ्यो होला  तर मकहाँ आउनुभयो यसको अर्थ उहाँ त्यसमा अलिक पृथक् काम चाहनुहुन्थ्यो  त्यसलाई सुन्दै जाँदा र अञ्जु पन्तले गाउने कुरा सुन्दा मैले उहाँको स्वरमा मुजरा प्याटर्नको गीत राम्रो सुनिएला भनेर त्यसमा हार्माेनियमका पिसहरू हालेको थिएँ   
	नेपालको सन्दर्भमा म्युजिक एरेन्जिङको अवस्थालाई कसरी लिनुहुन्छ  
	गीतहरू हिट भए भने मान्छेहरूले पत्याए भने कुनै पनि एरेन्जर आर्थिक रूपमा सबल हुने अवस्था छ  बरु गायकगायिकालाई धौधौ पर्न सक्छ  किनभने गीत चलिदिएन भने उनीहरूलाई गार्हो हुन्छ  एरेन्जरलाई त सजिलो छ  काम गराउन आउने मान्छेहरू धेरैथरीका हुन्छन्  कसैलाई बाल गीत कसैलाई राष्ट्रिय गीत कसैलाई लोक गीत कसैलाई भजन कसैलाई आधुनिक गीत चाहिरहेको हुन्छ  कुनै मान्छे सोखमा काम लिन आउँछन् कोही व्यावसायिक रूपमा   
	हाम्रा एरेन्जरहरूले नेपालीपनलाई ध्वस्त पार्दै लगेको आरोप उठ्ने गरेको छ नि   
	ध्वस्त पारेको छैन  हामीले गीतपिच्छे एप्लिकेसन चेन्ज गर्दै गइरहेका हुन्छौं  म कतिपय गीतमा हारमोनियम त कतिपयमा मुर्चुंगा बजाउँछु  मादल र सारंगीको धुन पनि हालिरहेको हुन्छु  नेपालीपन भनेको नेपाली बाजा बजाउनु होइन र   
	कसरी बजाइन्छ भन्ने कुराले अर्थ राख्दैन र  
	वादन त नेपाल वा भारत जहाँ पनि एउटै हुन्छ  कहरवा ताल जता बजाए पनि त्यसकै मात्रा बजाउनुपर्ने त हो नि  अँ गायन शैली चैं अन्यत्रबाट प्रभावित हुन सक्छ  भारतमा हाई रेन्जका गीतहरू बढी चलेकोले नेपालमा पनि त्यही शैलीका गीत आए  अर्को कुरा अधिकांश नेपालीले हिन्दी गीत बढी सुन्छन्  ती श्रोताले नेपाली गीत पनि सुनून् भनेर त्यस्तै स्टाइलले गीत बनाउने काम चैं हुन्छ  कम्तीमा यसो गर्दा नेपाली गीतका श्रोताहरू त बढ्छन्  तर हार्माेनियम बजाउँदैमा मौलिकता हरायो भन्नु गलत हो  यो नेपालको बाजा होइन र  यो यस्तो प्रमुखतासाथ पहिले युज गरिएको थिएन अहिले गरियो   
	पागल बनायौ पि्रये मा मैले बेन्जो बजाएको छु  नेपाली गीतमा त्यो बाजा चलाउँदैमा मौलिकता मासिएको भन्नु गलत हो   
	ँपागल बनायौ को इन्टरल्युडमा तपाईं हिन्दी गीत ँतु चीज बडी है मस्तमस्त को एउटा पिसबाट पूरापूर प्रभावित लाग्नुहुन्छ  
	तपाईंलाई त्यस्तो लागेको मात्रै हो  टि्रप्लेट प्याटर्नमा बेन्जो बजाएकोले त्यस्तो सुनिएको हो  तु चीज बडी यही प्याटर्नमा छ  यो गीत सुनेर मैले एरेन्ज गरेकै होइन  टि्रप्लेट प्याटर्न हामीले बजाउने नहुने हो र  
	कम्प्युटरमा भनेजति लुप्सहरू पाइने भएकाले एरेन्जरहरूलाई सजिलो छ  
	मैले त्यस्तो लुप्स चलाएकै होइन  मैले आफैं बजाएको हुँ  कम्प्युटरमा जति खोजे पनि तपाईंले त्यो लुप्स भेट्नुहुन्न  तु चीज बडी सी माइनरमा छ पागल बनायौ डी मेजरमा छ  मिल्दैमिल्दैन  स्टाइल चैं आउन सक्छ तर कपी गरिएको होइन  टि्रप्लेट प्याटर्नका नेपाली गीतहरू अरू पनि छन्  इन्ट्रुमेन्टको कारणले श्रोताहरूलाई भ्रम परेको हुन सक्छ  बेन्जोकै कारण तु चीज बडी तिर ध्यान गएको हो  लुप्स चलाउने हो भने त मैले आफूलाई एरेन्जर नभने पनि हुन्छ  
	फलानो हिन्दी गीतको जस्तो बनाइदिनुपर्यो भन्ने दबाब एरेन्जरहरूलाई पक्कै आउँछ  
	त्यस्तो दबाब फिल्मी गीतका एरेन्जरलाई बढी आउँछ  अरूखाले गीतमा त्यस्तो दबाब नगण्य मात्रामा आउँछ   
	म्युजिक एरेन्जिङले तपाईंको गायक छविलाई पूरै ओझेलमा पारिदियो  
	हो मेरो सुरुआतै गायनबाट भएको हो   मा रेडियो नेपालमा भ्वाइस टेस्ट पास गरेपछि त्यति बेलै भजन रेकर्ड गराएको थिएँ  तर साइन्सको विद्यार्थी भएकोले बढी ध्यान पढाइतिरै दिनुपर्ने  आईएससी जसोतसो पास भएर बिकम ज्वाइन गरें  अनि संगीततिर अलिक बढी ध्यान दिन थालें  गाउँदागाउँदै संगीत पनि गर्ने गर्थें  मेरो संगीत मन पराएर रामकृष्ण ढकालले आग्रह आश्रय र आगमन एल्बमका लागि कम्पोज गराए  हँुदाहुँदा आपना गीतलाई आफैं एरेन्ज गर्न थालियो  मान्छेहरूले मेरो पनि गीत गरिदेऊ न भन्दाभन्दै म एरेन्जिङमै व्यस्त हुन थालें  मेरो पहिचान एरेन्जिङमा बनिसकेको छ म्युजिक कम्पोजमै बनिसकेको छ  त्यसैले अब गायनलाई व्यावसायिक रूपमा अघि बढाउने मेरो सोच छैन  अब परेको खण्डमा राष्ट्रिय र आध्यात्मिक गीतहरूको लागि मात्रै मेरो स्वर युज गर्छु  भर्खरै भजन एल्बम प्रज्ञाञ्जली निकालेको छु सबै आपनै खर्चमा  स्वर संगीत पनि मेरै हो  यसबाट उठेको पैसा एउटा धार्मिक संस्थालाई दिने विचार छ फिल्ममा संगीत नगर्नुको कारण  
	अहिलेका बढीजसो फिल्मी संगीतकारहरू मलाई काम दिनुपर्यो भन्दै प्रोड्युसर र डाइरेक्टरकहाँ धाउँछन्  म त्यो हुन चाहँदिनँ  मेरो काम कसैलाई मन पर्छ भने उनीहरू मैकहाँ आऊन्  मैले अहिलेसम्म फिल्ममा संगीत नगर्नुको अर्थ मलाई प्रोड्युसर र डाइरेक्टरले नपत्याएको हो  मलाई एकचोटि काम दिनुस् शुल्क लिन्नँ भन्दै हिँड्ने पक्षमा म छैन  
	श्रोताहरूले कसरी सम्झिदिए हुन्थ्यो भन्ने लाग्छ  
	श्रोताहरूले अहिले जसरी सम्भिइरहनुभएको छ त्यही नै मेरो लागि ठूलो कुरा हो  मैले सबै खालका एरेन्जमेन्टहरू गरिरहेको छु  तर धेरै श्रोताहरूले मलाई चिन्नुभएको छैन  किनभने मेरो म्युजिकको प्याटर्न सबै लेभलका श्रोताहरूले मन पराउने खालको छैन  मेरो कम्पोजको प्याटर्न त्यो विशेष वर्गले मन पराउँछ जसले अलिअलि भए पनि ताल लय र सुरको ज्ञान राख्छ  गीतसंगीतलाई अन्तरात्माबाट सुन्न सक्ने वर्गले मात्रै मेरो काम सुन्छ  मेरो संगीत जोकोहीले पनि मन पराउने खालको हुँदैन  भीडबाट छाँटिएर अलिक माथि पुगेको वर्गले मात्रै मेरा सिर्जनाहरू मन पराउँछ  
"
