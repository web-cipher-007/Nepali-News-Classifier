कवितालाई वान्समोरलिट्रेचर फेस्टिभलको तेस्रो दिन नेपाली बालसाहित्य माथिको बहसबाट सुरु भएको थियो भने मुलुकका चर्चित कविहरूको सिर्जना वाचनसँगै सकिएको थियो "
	लिट्रेचर फेस्टिभलको तेस्रो दिन नेपाली बालसाहित्य माथिको बहसबाट सुरु भएको थियो भने मुलुकका चर्चित कविहरूको सिर्जना वाचनसँगै सकिएको थियो  कविताको शक्ति र सीमा शीर्षकको बहसमा कवि मोमिला जोशी श्रवण मुकारुङ रमेश क्षितिज र विप्लव ढकालको घम्साघम्सी परेको थियो  मनु मञ्जिलले सञ्चालन गरेको सेसन लक्ष्मीप्रसाद देवकोटाको पागल भूपी शेरचनको हामी गोपालप्रसाद रिमालको आमाको सपना र बैरागी काइँलाको मातेको मान्छेको भाषण मध्येरातको सडकसित कविताको कालजयी विशेषताको चर्चाबाट सुरु भएको थियो   
	यी कविता किन शक्तिशाली छन् भने मोमिलाले भनिन् यसमा समय चेतना क्रान्तिबोध र उच्च काव्यिक सौन्दर्य छ  श्रवणले चाहिँ यो तात्कालिक राजनीतिसँग जोडिएकाले पनि शक्तिशाली रहेको दाबी गरे  क्षितिज र विप्लवले सही थपे  समसामयिक कविता तिनका शैली विम्बदेखि त्यसको प्रभावसम्म चिरफार गरिएको सेसनपछि आयोजित कविता वाचन पनि उत्तिकै रोचक रह्यो  मोमिला श्रवण क्षितिज विप्लवसँगै मञ्जुल हरि अधिकारी गीता त्रिपाठी उषा शेरचन चन्द्र घिमिरे सुलोचना मानन्धर सीमा अभास मनु मञ्जिल मनप्रसाद सुब्बा रावत रामबहादुर तामाङ लगायतले कविता सुनाउँदा डबलीको त्रिपालमुनि खचाखच दर्शकले तालीले जोडदार साथ दिन्थे  रावतले वाचन गरेको सम्बोधन कवितामा निकैबेर वान्समोर आएपछि सञ्चालक भूपेन्द्र खड्का र भूपिन व्याकुलले फेरि वाचन गराउने सर्तनामा नै गर्नुपरेको थियो   
	बिहानको बालसाहित्यमाथि सुन्नेलाई सुनको माला सेसनमा चाहिँ नेपाली बालसाहित्यको अवस्था र भविष्यमाथि चर्चा गरियो  शाश्वत पराजुलीले सञ्चालन गरेको सेसनमा साहित्यकार विनय कसजू शर्मिला खड्का दाहाल र प्रकाशक राजीव डी जोशी वक्ताका रूपमा थिए  परम्परादेखि नै बाल कथा सुनाउने संस्कृति विकास भइरहे तापनि अहिले त्यो संस्कृति लोप हुँदै गएको विनयले बताए  उनले पछिल्लो समय नयाँ प्रविधिको तीव्र प्रगति र आकर्षणले बालबालिकाको पढ्ने र सुन्ने बानीमा समस्या ल्याएको दाबी गरे   
	नेपाली कसरी लेख्ने  छलफलमा चाहिँ भाषाविद् शरदचन्द्र वस्ती र लेखक वसन्त थापाले विचार राखे  शरदले साहित्य लेखक र पत्रकारिता मुख्य तीन पक्षले भाषा लेखनमा विशेष ध्यान दिनु आवश्यक रहेको बताए  उनले पछिल्लो समय नेपाली भाषा लेखन र बोलीचालीमा आगन्तुक शब्द हाबी भएको बताउँदै यसले भाषाको मौलिकता हराउँदै गएको गुनासो गरे  शरदको विचारप्रति समर्थन गर्दै वसन्तले भाषा स्वतन्त्र विधा भएकाले यसको नियन्त्रण गर्न नसकिने बताए  तर प्रयोगकर्ताले आफ्नो मौलिक भाषिक शब्द र टोन चाहिँ गुमाउनु नहुने विचार राखे  भाषा कसैको पेवा होइन् आउने र जाने प्रक्रिया पनि हो उनले भने हामी राष्ट्रियताका कुरा गछौर्ं भने आफ्नो मौलिक भाषाको संरक्षण गर्नु पहिलो दायित्व हुन्छ   
	स्यालपा तेन्जिङ रिन्पोछेको लिभिङ फुल्ली माथि अनिल शाह र मनोज दाहालले चलाएको छलफल पनि निकै रोचक थियो  पत्रकार युवराज घिमिरे र मनोज दाहालले नेपाली अनुवाद गरेको किताब र यसले समेटिएको विषयवस्तुमाथि रिन्पोछेले प्रवचन दिएका थिए  मनोजले चाहिँ पुस्तक अनुवाद गर्दाका अनुभव सुनाएका थिए   
	 वर्षदेखि विद्यार्थीलाई शिक्षा दिँदाको अनुभूतिलाई पुस्तकमा उतारेको रिन्पोछेले बताए  प्रश्नोत्तर क्रममा बुद्ध दर्शन यौन र जीवनका अन्य आकांक्षाहरूबारे रोचक छलफल भएको थियो   
"
