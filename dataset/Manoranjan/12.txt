दर्शक तान्ने कसरी "नेपाली फिल्मको बजार खस्कँदो छ भन्ने स्पष्ट भइसक्यो  अधिकांश फिल्मको हलमा लाग्ने र हट्ने समय छोटिँदै जान थालेको छ  यस्तो अवस्थामा नाफा कमाउनु त टाढाको कुरा लगानी जोगाउन पनि धौधौ छ ""
	नेपाली फिल्मको बजार खस्कँदो छ भन्ने स्पष्ट भइसक्यो  अधिकांश फिल्मको हलमा लाग्ने र हट्ने समय छोटिँदै जान थालेको छ  यस्तो अवस्थामा नाफा कमाउनु त टाढाको कुरा लगानी जोगाउन पनि धौधौ छ  
	फिल्म क्षेत्रको ऐतिहासिक दुर्घटना हुनुअघि पाल्नुभएका निर्माताहरूलाई स्वागत छ मंगलबार आफ्नै कार्यालयमा समस्याको समाधानका लागि बोलाइएका निर्माताहरूलाई स्वागत गर्दै चलचित्र विकास बोर्डका प्रवक्ता विजय बस्नेतले सुरुमै गाँठी कुरो खोले दिनानुदिन दर्शक अनुपात घट्दो छ  यही अवस्था रहे वर्षदिनमा फिल्म बन्नै छोड्नेछन्  उनले समस्या समाधान गर्दै नयाँ सम्भावनाका लागि खोजी गर्न निम्त्याइएका झन्डै तीन दर्जन फिल्मकर्मीलाई सुझाव दिन फ्लोर खुला गरे  
	उपस्थित बहुमतको जोड फिल्मको वर्गीकरण हलको भौतिक पूर्वाधारदेखि प्राविधिक कमजोरीमा सुधार फिल्म चापलाई न्यूनीकरण वैदेशिक बजारको खोजीदेखि कुनै पनि हलले हिन्दी फिल्म मात्रै चलाउन नपाउने लगायत साझा सुझाव दिए  हामीले आफ्नै गल्ती नदेख्नु नै धराशायी हुनुको मुख्य कारण हो निर्माता प्रदीप उदयले फिल्मकर्मीबाटै राम्रा फिल्म उत्पादन नगरिरहेको तर्फ इंगित गर्दै भने फिल्म हलका दर्शक विश्वमै घटिरहेका छन्  हाम्रो मात्रै होइन  तर हामी आफैं आफ्नो कामलाई प्रतिष्ठित र मर्यादित बनाउन सकिरहेका छैनांै  
	अर्का निर्माता केशव भट्टराईले पनि गफ धेरै काम थोरै भएकोमा गुनासो पोखे  निर्माण प्रक्रिया नै घटिया भयो  अत्यधिक झुर सिनेमा बनायौं र नै दर्शक बिच्किए  उनले राम्रानराम्रा सबै फिल्मलाई एउटै दर्जामा राख्दा दर्शक झुक्किएको जनाउँदै फिल्मको वर्गीकरण हुनुपर्नेमा जोड दिए  
	निर्मातानिर्देशक आकाश अधिकारी पनि फाइट हुनैपर्ने वा गीतनृत्य र कमेडी दृश्य हुनैपर्ने खिचडी फिल्म ले पनि दर्शकलाई नयाँ स्वाद दिन नसकेको औंल्याए  अधिकांश नेपाली फिल्म नक्कल गरेर बनाइने आरोप लागेको बेला मौलिकतामा जोड दिन आवश्यक रहेको उनको ठम्याइ रह्यो  अब भाषाशैलीमा पनि परिवर्तन जरुरी छ उनले भने समाज कहाँ पुगिसक्यो हाम्रो फिल्म जहाँको तहीँ  
	निर्माता माधव वाग्लेले भने त्यही भाषाका कारण रिलिजको मुखमा रहेको आफ्नो फिल्म लुट लाई सेन्सरले तीन दिन दुःख दिएको आरोप लगाए  मेरो फिल्म नै सडक बालकहरूको ग्याङको कथामा बनेको छ भने उनीहरूको भाषाशैली कस्तो हुने  उनले सेन्सर बोर्डका सदस्यहरू फिल्म बुझक्कड नभएकैले फिल्मको मर्म नबुझेको जिकिर गरे सेन्सरका साथीहरूलाई त्यही शब्द नेपाली फिल्ममा आपत्तिजनक लाग्छ तर यहीँ चल्ने विदेशी फिल्ममा बिनारोकटोक देखाइन्छ  बरु यस्ता फिल्मको वर्गीकरण गरी कस्ता दर्शकले हेर्ने भनेर छुट्याउनुपर्ने उनको सुझाव रह्यो  
	किशोर ढकालको जिकिर भने लगानीका आधारमा पनि फिल्मको वर्गीकरण हुनुपर्नेमा रह्यो  भने महँगो लगानी खर्चेर बनाएको होस् वा थोरै खर्चमा सबै फिल्म त्यही हलमा त्यही टिकट दरमा निर्बाध चल्न पाउनु हुन्न  वर्गीकरण हुनुपर्छ  
	निर्देशकनिर्माता डा घनश्याम खतिवडाले हलले टिकट स्वरूप लिएको दस्तुर अनुरूपको सेवासुविधा दर्शकलाई दिन नसकेको र प्रोजेक्सनमा रहेको कमजोरीले हलमा आएर फिल्म हेर्नुको औचित्य नरहेकैले पनि दर्शक घटाएको टिप्पणी गरे  निर्माता रोज राणाले पुरानै ढर्रामा चलिरहेका हललाई कि प्रविधिअनुसार सुधार गरिनुपर्ने नभए विकास बोर्डले बन्दै गरिदिनुपर्ने बताए  हिन्दी फिल्म मात्रै चलाउने हललाई पनि त्यहाँ चल्नका लागि केकस्ता मापदण्ड पूरा गर्नुपर्ने हो स्पष्ट जवाफ खोज्न बोर्डलाई सुझाव दिँदै उनले भने होइन भने तिनले नेपालमा हुनुको औचित्य पुष्टि गर्नुपर्छ  
	बोर्ड अध्यक्ष गणेश भण्डारीले सबैका कुरा सुनिसकेपछि साता दिनमै बोल्ड डिसिजन गर्ने बताए  अब यहाँ उठेका साझा एजेन्डालाई सरोकारवाला संघसंस्थामा पनि छलफलका लागि पेस गर्छौं र बोल्ड डिसिजनमा पुग्छौं उनले भने त्यसका लागि कसैसँग भिड्नैपर्छ भने पनि भिडौंला  हल्ला चलाइएको जस्तो कसैको अधिकार कुण्ठित पार्ने खालको संक्रमणकाल घोषणा गर्न नभई संक्रमणकालीन अवस्थाबाट फिल्म क्षेत्रलाई कसरी बचाउन सकिन्छ भनेर कदम चाल्न छलफलमा बोलाएको उनले प्रस्ट्याए  भने अब छिट्टै फिल्म वर्गीकरणको प्रक्रिया पनि सुरु गर्नेछौं र सँगै फिल्म निर्माणसम्बन्धी आचारसंहिता पनि लागू गराउनेछौं  
	 
	 
	 
	 
	 
	 
"
