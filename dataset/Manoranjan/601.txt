"रसिला मुक्तक जोसिलो वाचन"तिम्रो हृदयमा अमरताको गाथाझैं म लेखिन सकूँ उकाली ओराली जहाँ खोज्छौ त्यहीँ म भेटिन सकूँ दुनियाँकाझैं हजार कामना छैन तिमीले आँखा उर्घादा पनि तिमीले आँखा चिम्लिँदा पनि म देखिन सकूँमुक्तकका रसिला र कसिला शब्दले भन्दा पनि उनको फुर्तिलो प्रस्तुतिले सबैलाई लोभ्याउँछ "
	तिम्रो हृदयमा अमरताको गाथाझैं म लेखिन सकूँ उकाली ओराली जहाँ खोज्छौ त्यहीँ म भेटिन सकूँ दुनियाँकाझैं हजार कामना छैन तिमीले आँखा उर्घादा पनि तिमीले आँखा चिम्लिँदा पनि म देखिन सकूँमुक्तकका रसिला र कसिला शब्दले भन्दा पनि उनको फुर्तिलो प्रस्तुतिले सबैलाई लोभ्याउँछ  कालो कोट पाइन्टमा छाँटिएका कवि तीर्थ श्रेष्ठ तीन वर्षपछि राजधानीमा शनिबार मुक्तकको स्वाद चखाउन आएका थिए  गजब के भने साहित्यिक कार्यक्रम गैरसाहित्यिक प्रभु फाइनान्स संस्थाले आयोजना गरेको थियो राजधानीका साहित्य पारखीलाई पाका पोखरेली स्रष्टाले नयाँपुराना सिर्जना मार्फत मन्त्रमुग्ध पारे   
	प्रेमको परिभाषादेखि मुलुकको राजनीतिक अवस्था प्राकृतिक सौन्र्दयता लगायत जीवनका तीतामीठा क्षण समेत मुक्तकै मार्फत उनले सुनाए  रोमाञ्चक स्वभावका उनी मुक्तकका पाना पल्टाउने क्रममा घरीघरी जाडोको प्रसंग जोड्थे  हुन त गर्मीको मौसममा जाडोको कुरा गर्नु सान्दर्भिक नदेखिएला उनले हाँस्दै भने तर गर्मीमा जाडोको कुरा गर्दा मज्जा चाहिँ हुन्छ होला नि  यसपछि उनले प्रेम र आसक्तिको सन्दर्भमाथि मुक्तक सुनाए तिमीलाई पुस माघको तुसारो पातमा जाडो लाग्छ मलाई भने तिमीलाई देख्नेबित्तिकै जाडो लाग्छ 
	यौन अपेक्षा र कामुकता झल्कने उनको यो मुक्तक कतिबेला वाचन भयो र कति बेला सकियो दर्शकले पत्तै पाएनन्  छोटो मीठो र रोमाञ्चक भावले सबै लठ्ठ थिए तालीको जोस उत्तिकै  मुक्तकको विशेषता आफैंमा छोटो हो तिनै छोटा सिर्जनाको चलन अचेल निकै चलेको तीर्थले अनुभूति साटे  समय दिनानुदिन व्यस्त हुँदै छ  पहिरन खानपान रहनसहन समग्रमै जीवनशैली छोटिँदै छ उनले भने त्यसैले मुक्तक पनि छोट्टनि थालेका होला  छोटा मुक्तककै चर्चा गर्दै उनले देशको राजनीतिक अवस्थाप्रति व्यंग्य गर्दै अर्को मुक्तक वाण हाने सरहमा आगो लागोको छ दम्कल एम्बुलेन्स चढेर अस्पताल जाँदै छ एकै पंक्तिमा टुंगिएको उनको यो मुक्तकले चाहिँ देशको अस्थिरताले वर्तमान समयमा जनताले भोग्नुपरेको असहज परिस्थितिको व्यंग्य गरेको थियो  एक घन्टा अवधिभर उनले विभिन्न विषयवस्तुमा समेटिएका करिब डेड दर्जन मुक्तक र कविता सुनाए   
	छोटो सिर्जनामा चाख बढ्दै गए पनि मुक्तक लेखन र वाचन गर्ने चलनचाहिँ पछिल्लो समय अलिक ओझेल पर्न लागेको उनले बताए  आफ्नै जन्मथलोमा पाँच वर्षअघि सशुल्क मुक्तक सुनाएको क्षण सम्झँदै उनले भने त्यसबेला निकै चार्म थियो मुक्तकको  उनको यो पाँचांै एकल मुक्तक वाचन हो  मुक्तकको आकर्षण हराउन थालेको मुख्य कारण चाहिँ उनी गजलको प्रभावलाई ठान्छन्  नयाँ पुस्तामाझ गजलको आकर्षणले मुक्तकको चार्म घटेको उनले सुनाए  तर पनि राम्रा मुक्तकको खोजी अझै पनि हुँदा रहेछ उनले आफ्नो कार्यक्रममा उपस्थित जनमानसको मूल्यांकन गर्दै भने लामो समयपछि र्फकंदा पनि श्रोताको कमी देखिनँ एउटा स्रष्टाका लागि योभन्दा खुसीको क्षण अरू केही पनि हुन सक्दैन   
	नेपाल संगीत नाट्य प्रज्ञा प्रतिष्ठानको सदस्यसचिव समेत भएका  वषर्ीय तीर्थले स्वास्थ्य टाउको सम्बन्धी का कारण बीचमै राजीनामा दिएका थिए  करिब दुई वर्षको उपचारपछि पुनः जीवन पाएका उनी शनिबारको प्रस्तुतिमा पहिलेको जस्तै जोसिला फुर्तिला र हँसिला देखिन्थे  मुक्तक आफ्नो जीवन बताउने उनले आउँदो दिनमा पनि निरन्तरता दिने बताए  मेरो जीवन नै सिंगो मुक्तक संग्रह हो उनले भने मैले भोगेका देखेका र अनुभूति गरेका सबै पक्ष मुक्तकका शब्दमा बुन्ने गर्छु   
	यतिबेला उनी जिन्दगीको गोधूलीमा मुक्तक संग्रह र हिउँमा लेखिएका नामहरू कविता संग्रह प्रकाशन गर्ने तयारीमा छन्  यसअघि तीर्थ श्रेष्ठका कविताहरू जिन्दगीको कुरुक्षेत्रबाट पाइलाका निबहरूले कविता संग्रह महाभारतका गीतहरू मुक्तक संग्रह र मेरो हिमाल गीतिसंग्रह गरी पाँच कृति प्रकाशित भइसकेका छन्  
"
