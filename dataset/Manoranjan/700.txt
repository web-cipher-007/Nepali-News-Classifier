ग्यालरीमा गुराँस सपना"पढाइ एमबीबीएस भए पनि वीरगन्जकी स्मिता श्रीवास्तवको चित्रकारितामा उत्तिकै पनि झुकाव छ  डेढ दशकदेखि रेखात्मक चित्र कोर्दै आएकी उनले अलंकारिता शीर्षकमा ठमेलस्थित मिथिला येँ ग्यालरीमा एकल प्रदर्शनी गरिन् जुन बुधबार समापन भएको छ ""
	पढाइ एमबीबीएस भए पनि वीरगन्जकी स्मिता श्रीवास्तवको चित्रकारितामा उत्तिकै पनि झुकाव छ  डेढ दशकदेखि रेखात्मक चित्र कोर्दै आएकी उनले अलंकारिता शीर्षकमा ठमेलस्थित मिथिला येँ ग्यालरीमा एकल प्रदर्शनी गरिन् जुन बुधबार समापन भएको छ  
	गाउँले परिवेश कृषि सांस्कृतिक धार्मिक र नेपाली जीवनशैली अभिव्यक्त हुने उनका  चित्रमा भावनात्मक संवेदनशीलता थियो  तराईका कृषकको जनजीवन झल्कने तस्बिरहरू पनि प्रदर्शनीमा थिए  फोटाबाट आकृति उतारे पनि व्यक्तिको अनुहारमा दुःख खुसी वा अवस्थाअनुसारको भावनात्मक अर्थ खुलाउन सक्नु स्मिताको विशेषता देखिन्छ  यस हिसाबले चित्रकारितामा उनको भविष्य उज्यालो देखिन्छ ग्यालरीका निर्देशक श्यामसुन्दर यादवले भने ल्यान्डस्केपमा पनि चित्रकारले आफ्नो बेग्लै पहिचान बनाउन सक्छ भन्ने स्मिताका चित्रले पुष्टि गर्छन्  उनले स्मिताको चित्रमा मानवीय अनुभूतिको प्रबलता पाइने दाबी समेत गरे  
	सहरमा बालअधिकारका कुरा गरेर नथाक्ने अधिकारकर्मीहरूका लागि पाठ बन्न सक्ने चित्रहरू पनि प्रदर्शनीमा थिए  जसले जे भने पनि मुलुकका धेरैजसो बालबालिकाको अवस्था अझै उस्तै छ स्मिताले भनिन् त्यस्तो दुःखमा पनि उनीहरूले लालीगुराँसजस्तै रंगीन सपना बुन्न छाडेका छैनन्   
	पहिलो प्रदर्शनीमै प्रशंसा र केही सल्लाहसमेत बटुल्न पाएकी उनले भविष्यमा राम्रो अमूर्त चित्रकार बन्ने योजना रहेको बताइन्  ल्यान्डस्केप त बेसिक आधार मात्र रहेछ उनले भनिन् चित्रमा पहिचान बनाउने रहर छ  अब अमूर्तमा कम गर्छु   
	निर्वाणा द ग्रुप आर्टिस्टले स्मिताका चित्र प्रदर्शनीमा ल्याउन सघाएको हो  अमूर्त चित्रकला मात्र राम्रो चित्रकला हुन्छ भन्ने विचार बढ्न थालेपछि ल्यान्डस्केपप्रतिको बुझाइ त्यति सकारात्मक नदेखिएको ग्यालरीका क्युरेटर बेखराम बलामी श्रेष्ठले बताए  
"
