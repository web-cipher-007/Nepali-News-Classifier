खेलौनालाई चार लाखपछिल्लो पटक नेपाली पुस्तक प्रकाशनमा प्रतिस्पर्धा बढ्दो छ  यसै क्रममा यौन मनोविज्ञानमा आधारित उपन्यास खेलौना का लागि एक प्रकाशन गृहले चार लाख रुपैयाँ अगि्रम भुक्तानी गरेको छ "
	पछिल्लो पटक नेपाली पुस्तक प्रकाशनमा प्रतिस्पर्धा बढ्दो छ  यसै क्रममा यौन मनोविज्ञानमा आधारित उपन्यास खेलौना का लागि एक प्रकाशन गृहले चार लाख रुपैयाँ अगि्रम भुक्तानी गरेको छ  राजधानीमा मंगलबार एक समारोहबीच याम्बुरी बुक प्वाइन्टले राजेन्द्र थापा लिखित उपन्यासको रोयल्टी स्वरूप उक्त रकम हस्तान्तरण गरेको हो  
	कान्तिपुर साप्ताहिकमा दुई वर्षअघि प्रकाशित मोडल स्मिता थापाको मलाई लोग्ने हैन लोग्नेमान्छे चाहिन्छ अन्तर्वार्तामा आधारित रहेर साहित्यकार थापाले उक्त उपन्यास लेखेका हुन्  उपन्यासमा नयाँ पुस्ताको यौन मनोविज्ञानसँगै बदलिँदो नेपाली समाजको सन्दर्भ छ  हालै विभिन्न विषयको अन्तर्वार्ता समेटेर अश्विनी कोइरालाले तयार पारेको उनी पुस्तकमा मोडल स्मिता थापाको अन्तर्वार्ता पढेपछि राजेन्द्रले उपन्यास लेख्न सुरु गरेका थिए  एक महिनामा उपन्यास लेखिएको बताउँदै राजेन्द्रले आफ्नो नयाँ कृतिमा बदलिँदो नेपालको युवा पुस्ताको मनोविज्ञान समेटिएको दाबी गरे  तर उनले उपन्यास स्मिताको आत्मकथा नभएको स्पष्ट पारे  
	हाम्रो समाजमा किन पनि यौनहिंसा बढिरहेको छ भने याम्बुरी बुक प्वाइन्टका तर्फबाट अध्यक्ष कुयाङ लामाले हस्तान्तरण गरेको चार लाखको चेक ग्रहण गरेपछि उपन्यासकार थापाले भने यसलाई अझै लुकाउने काम भएको छ  नयाँ पुस्ताले प्रेम र यौन सम्बन्धी आफ्नो खुला र स्वतन्त्र अवधारणा स्थापित गरिसकेको छ तर यसलाई परम्परागत सामाजिक मान्यताले आधिकारिकता दिन सकिरहेको छैन  अहिलेको मुख्य द्वन्द्व यही हो र यही कारण महिला हिंसा बढिरहेको छ   
	उपन्यासले उठाएको क्रान्तिकारी विषय कै कारण आफूहरूले चार लाख रुपैयाँ साइनिङ अमाउन्ट दिएको याम्बुरीका अध्यक्ष लामाले बताए  उपन्यास माघको दोस्रो साता बजारमा आउनेछ   
"
