रंगमञ्चमा द्वन्द्वका घाउ"वृद्ध बुवा सुन्दर पत्नी र प्यारी बहिनी  सानो गाउँमा सामान्य जीवनयापन गरिरहेका परिवारमा एकाएक अँध्यारो छाउन थाल्छ  त्यो कालो रात ल्याउने समय थियो दस वर्षे द्वन्द्वकालको  ""
	वृद्ध बुवा सुन्दर पत्नी र प्यारी बहिनी  सानो गाउँमा सामान्य जीवनयापन गरिरहेका परिवारमा एकाएक अँध्यारो छाउन थाल्छ  त्यो कालो रात ल्याउने समय थियो दस वर्षे द्वन्द्वकालको  तात्कालीन परिवेश सम्झँदा अझै पनि आङ जिरिङ हुन्छ कालिकास्थानस्थित सर्वनाम थिएटरमा बुधबार बाँकी पृष्ठ हेरेर निस्किएपछि दर्शकका मुखमा यी शब्दहरू अनायस फुस्किरहेका थिए   
	अशेष मल्लको लेखन र निर्देशन रहेको नाटक बाँकी पृष्ठ मा द्वन्द्वकालीन अवस्थामा नागरिकमाथि गरिएको अत्याचारबारे सूक्ष्म चित्रण गर्न खोजिएको छ  नाटक जति भावुक देखिन्छ उतिकै यथार्थ पनि  द्वन्द्वका बेला निर्दोष र निहत्था परिवारले आफन्त र गाउँ परिवेश गुमाउँदा भोग्नुपर्ने पीडालाई नाटकले मार्मिक रूपमा महसुस गराउँछ  सानी स्कुले छोरी बुद्ध बुवा र प्यारी पत्नीका साथ दुःखसुख जिउँदै आएका परिवारका एक युवा पात्र विनाकारण द्वन्द्वको सिकार बन्न पुग्छ  सशस्त्र पहिरनमा देखिएका दुई व्यक्तिले घर भित्रैबाट निकालेर उनको हत्या गरेपछि नाटकको कथा सुरु हुन्छ   
	बुढेसकालको साहारा गुमाएका वृद्ध बुवाले छोराको मृत्यु सहन नसकेपछि गाउँ छाडेर अन्यन्त्र बसाइँ सर्ने निर्णय गर्छन्  विधवा बुहारी र छोरीको जिम्मेवारी लिएर हिँडेपछि नाटकको कथानकमा अनेकन उतारचढाव देखापर्छ  जंगलको बाटो भौंतारिनु त्यही पनि भोकै प्यासै  असिना पानी खहरे छाँगा हुरी हुन्डरी बेहोर्दै आफ्नै आँगनमा अनाहक शरणार्थी बनेका परिवारले बेहोरेको कथा साँच्चिकै मार्मिक लाग्छ  गन्तव्यको खोजीमा हिँड्दाहिँड्दै बाटैमा छोरी भोकले बिरामी पर्छिन्  भुइँमा छटपटाएकी छोरीलाई बचाउन धामीले अनेकौं प्रयास गर्दागर्दै पनि सम्भव हुँदैन  जंगलमै छोरी गुमाएपछि बाँकी रहेका ससुराबुहारीको यात्रा फेरि सुरु हुन्छ   
	कालो पहिरन र सशस्त्रको पहिरन लगाएका दुई लडाकु पक्षले जंगलमा गरेको लुकामारीले साँच्चिकै द्वन्द्वकालको सम्झना गराउँछ  त्यस्तो बेला निहत्था नागरिक दोहोरो भुमरीमा परेको समाचार सामान्य जस्तै बनेको थियो  नाटकमा पनि त्यही हुन्छ र दोहोरो भिडन्तको सिकार स्वरूप ससुरा पात्रको निधन हुन्छ बाँकी संघर्ष बुहारीको भागमा  लोग्ने नन्द र अन्तिममा ससुरा गुमाएकी नाटककी नारी पात्रको चरित्र त्यसपछि झन् बलियो देखिन्छ  जस्तो पर्ला त्यस्तै टर्ला भने जस्तै परिस्थितिले साहसी बनाएका ती पात्रले मृत ससुरालाई बोकेर माटो खनी पुरेको दृश्य हृदयस्पर्शी लाग्छ  संवादभन्दा क्रियाकलाप धेरै देखिएको नाटकमा भीनमाया प्रजापती मानन्धरले तिनै बुहारी पात्रको भूमिकामा निकै नै मनछुने अभिनय गरेकी छन्  तर एक्ली भएकी उनी बाटो हिँड्दै गर्दा बलात्कृत हुन्छिन्  पीडा खेप्न नसकेर आत्महत्या गरेपछि नाटकको पनि दुःखान्तक अन्त्य हुन्छ   
	अशेष मल्लले  वर्ष पहिले लेखेको यो नाटक पहिलो पटक नेपालमा बुधबार मञ्चन गरिएको हो  करिब डेढ घन्टाको अवधिमा गाउँले परिवेश द्वन्द्वकालीन अवस्था स्कुले विद्यार्थीको पीडा विधवा नारीको विवशता निर्दोष युवाको अनाहकै मृत्यु वृद्धवृद्धाको बिचल्ली र सामाजिक रुढीवादी जस्ता ससाना विषय टिपेर मिहीन रूपमा पस्किन सक्नुमा नै नाटकको सबल पक्ष झल्किन्छ   
	विभिन्न पत्रपत्रिकामा पढेर देखेर त केही सुनेको घटनालाई नाटकीय रूप दिएको अशेषले बताए   वर्ष पहिले बैंकक र भारतका विभिन्न ठाउँमा सर्वनामले यही नाटक मञ्चन गरेको थियो  द्वन्द्व सेलाए जस्तो मानिएको मात्रै हो वास्तवममा त्यसको घाउ अझै ताजै छ नाटक मञ्चनपछि अशेषले  
	भने   
	समय सान्दर्भिक ठानेर  वर्ष पहिले विदेशमा मञ्चन गरिएको नाटक नेपालमा पहिलो पटक मञ्चन गरेको उनले बताए  तत्कालीन विदेशी दर्शकलाई नाटकको भाव बुझाउनुपर्ने हुँदा नाटकमा संवादभन्दा क्रियाकलाप र हाउभाउ बढी प्रयोग गरिएको उनको बताए  ओममणि शर्मा मीना खड्का राम के ए सी टीकाभक्त जिरेल हेमन्त अर्याल श्याम खड्का संगीता कार्की न्हुच्छे श्रेष्ठ रमेश खड्का शिव अधिकारी संगीता खड्का र अभिनीत मल्लले नाटकमा मनछुने अभिनय गरेका छन्  मुलुकले भोगेको दशक लामो द्वन्द्वको घाउ सम्झाउने नाटक आगामी साउन  गतेसम्म सर्वनाम नाट्य घरमा नियमित मञ्चन हुनेछ  
"
