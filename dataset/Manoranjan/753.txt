यस्तो रह्यो दसैं"यसपटक आमा सुशीला उपाध्याय वीरगन्जबाट यहीं आउनुभयो भतिजा आषिश चाहिँ अस्टे्रलियाबाट  त्यही भएर पनि दसैं रमाइलो हुन गयो  ""
	रेड वाइनसँग मस्ती  
	रागिनी उपाध्याय  
	चित्रकार  
	यसपटक आमा सुशीला उपाध्याय वीरगन्जबाट यहीं आउनुभयो भतिजा आषिश चाहिँ अस्टे्रलियाबाट  त्यही भएर पनि दसैं रमाइलो हुन गयो  भतिजाले घटस्थापनाकै दिन बिहे गरेकोले पनि दसैंको माहौलमा झन रमाइलो थपियो  बालकोटस्थित आफ्नै घरमा  वर्षीया आमाको हातबाट टीका थापें  आशीर्वादमा आमाले सौभाग्यवती भएस् र बूढाको कमाइ बढोस् भन्नुभयो  टीका र खानपछि यो विषयमा आमासँग आशीर्वादबारे बहस नै चल्यो  म आधुनिक सोचाइको मान्छे आमा पुरानो समाजमा हुर्किनुभएको  खासमा सौभाग्यवती भएस् को अर्थ बूढाको उमेर बढोस् भन्ने लाग्छ भने बूढाको कमाइ बढोस् को अर्थ महिलाले चाहिँ कमाउनै सक्दैनन् र लोग्नेमान्छेसित आश्रति हुन्छन् भन्ने लाग्छ   
	दाइकी छोरी आस्था गर्भवती थिइन् उनलाई आमाले दिनुभएको आशीर्वाद पनि बहसकै विषय बनायौं हामीले  आमाले छोरै पाएस् भन्नुभएको थियो  हाम्रो समाजबाट अझै पनि पुरानो सोचाइ गएको छैन  चेन्ज हुन निकै गार्हो हुँदो रहेछ  पछि बहस क्रममा आमाले यसलाई स्विकार्नुभयो  मेरो चाहिँ ससाना कुरामा माइन्ड गरिहाल्ने बानी छ   
	खासमा दसैं आफन्त भेटघाटको राम्रो उत्सव हो जस्तो लाग्छ  यस पटक मेरोमा अस्ट्रेलियाका दुईजना विदेशी कलाकार साथीहरूले पनि सँगै दसैं मनाए झन् रमाइलो भयो  दसैंका बेलाको काठमाडौं एकदमै रमाइलो लाग्छ  नो ट्राफिक जाम नो पोलुसन  ड्राइभिङका लागि त झन् निकै रमाइलो  अँ गाडीको पनि पूजा गरें दसैंमा तर केही वर्ष यता बलि वर्जित गरेको छु र गाडी पूजामा कुखुरा काटिएन नरिवल  
	फुटाएँ  घरमा कुनै पनि जीवजन्तुको मारकाट हुँदैन  किनेर मासुचाहिँ खाइन्छ  यसपटक मासु अलिक लिमिट खाएँ  रेड वाइन एकदमै मन पर्छ  दसैंमा नपिउने त कुरै भएन   
	च्याङ्ग्राको मासु मिठो  
	रेखा थापा  
	नायिका 
	फिल्मी करिअरको पन्ध्र वर्षमा पहिलो पटक काठमाडौंमा दसैं मनाइयो यसपालि  दसैंको बेला काठमाडौं एकदमै सुनसान लाग्दो रहेछ  वास्तवमा गाउँका मान्छेबिनाको काठमाडौं अनौठो नै हुँदो रहेछ  यस पटक मलाई के महसुस भयो भने गाउँकै मान्छेहरू मिलेर सहर बन्दो रहेछ   
	सधैँ माइती मोरङको सलकपुर मा दसैं मनाउँथे यस पटक धुम्बाराहीस्थित काइँलाबाको छोरा धीरेन थापा को घरमा गएँ टीका थाप्न  त्यसपछि नेता कृष्णबहादुर महराकोमा गएँ साढे बार्ह बजेतिर  नेताको हिसाबले हैन अभिभावकको रूपमा गएको हुँ  छोरा निर्मलसँगको फ्रेन्डसिप मुख्य कारण हो  दाइले कला क्षेत्रमा अहिलेको भन्दा पनि बढी नाम कमाएस् भन्ने आशीर्वाद दिनुभयो महराज्यूले चाहिँ कला क्षेत्रको श्रीवृद्धिको अपेक्षा गर्नुभयो   
	खानपान त्यस्तै हो  मध्यपान गर्दिनँ  तर मासु एकदमै मन पर्छ  च्याङ्ग्राको मासुको परिकार यस पटक बढी खाइयो  यो दसैंमा दुइटा फिल्म हेरें वर्फी र राजनीति  फुर्सद नभएर हेर्न पाएको थिएन  अनि दुइटा किताब पढ्न सुरु गरें पुरानै भएन पनि कर्ण शाक्यको सोच र  महिलाहरूको संघर्ष समेटिएको नारी ः स्वअस्तित्वको खोज   
	दसैं अवधिभर दुर्गाको ठाडो उपसना पनि गरियो  दसैं भनेको नारीको जितको प्रतीक पनि हो जस्तो लाग्छ  आफ्नो सन्तानको रक्षाका लागि दुर्गा भवानीको रूप लिएर पार्वतीले कसरी महिसासुर वध गरिन् भन्ने किम्वदन्तीले नारी विजयको वकालत गर्छ जस्तो लाग्छ  मेरो विचारमा नेपाली नारीहरूले दसैबाट मासु तास र मध्यपानभन्दा पनि यो कुराचाहिँ सिक्नुपर्छ जस्तो लाग्छ  किनभने हाम्रो समाजमा नारीलाई हेर्ने दृष्टिकोण एकदमै साँघुरो छ  असल श्रीमती र बुहारी हुन एकदमै गार्हो छ  हमेसा फिल्मको सुटिङ चलिरहेको कारण पनि यसपालिको दसैं कामकै बीच भएको जस्तो लाग्यो  पूणिर्माको भोलिपल्टदेखि फेरि सुटिङमा जानु छ   
	घुम्दै कविता लेखें  
	मोमिला जोशी  
	साहित्यकार  
	दसैंको मौसमै राम्रो  खासमा मलाई यो सांस्कृतिक सद्भावको पर्व जस्तो लाग्छ  आमाबुबा दुवै हुनुहुन्न  टीका ठुल्दाइ ईश्वर जोशी कोमा लाएँ  उहाँहरू भीमसेन गोला बस्नुहुन्छ  ठुल्दाइले गज्जबको आशीर्वाद दिनुभो  मेरो नाम देशमा मात्रै हैन संसारभर फैलियोस् रे  ठट्टा जस्तो लागे पनि यो परिवारबाट मलाई मिलेको हौसला हो जस्तो लाग्छ   
	दसैंको बेला काठमाडौं सुन्दर र छरितो देखिन्छ  सफा र क्लियर  ड्राइभिङलाई आनन्द  सधैं यस्तो भइदिए साँच्चिकै काठमाडौंको सौन्दर्यमा निख्खार आउँथ्यो अनि हाम्रो जीवन समाजदेखि सबै सिस्टम छरितो हुन्थ्यो  परम्परागत रूपमा जमरा राख्ने र पूजा गर्ने काम ठुल्दाइकै घरमा हुने भएकाले मैले चाहिँ दसैंका अवसरलाई घुमघाममा पनि सदुपयोग गरें  बज्रबाराही नगरकोट र धुलिखेल गएँ  धुलिखेलमा चाहिँ संस्थागत काम पनि थियो  काभ्रेको नमोबुद्धमा यही  गते शान्ति र सद्भाव थिममा कविता यात्रा गर्दै छौं त्यसकै केही व्यवस्थापकीय काम थियो   
	महत्त्वपूर्ण कुरा त यस पटकको दसैंमा दुइटा कविता लेखें जीवनको पक्षमा वकालत गर्ने थिममा  जगदीश घिमिरेको उपन्यास सकस पढ्छु भनेर किनेको थिएँ घुम्दैमा पो ठीक भो  यो अलिक गहिरिएरै पढ्नुपर्छ जस्तो लागेको छ  तास कहिल्यै खेल्दिनँ मासुको परिकार चाहिँ मन पर्छ  मुख्य कुरा चाहिँ आफन्त र साथीभाई भेटेर सद्भाव साटासाट गर्ने हो  यस पटक जोरपाटीस्थित मामाघर साहित्यकार भगवती दास श्रेष्ठ र लगनखेलस्थित फुपू जमुना श्रेष्ठ को घरमा नि गएँ  अरू बेला कहिल्यै जान पाइँदैन   
	शुद्ध साकाहारी भएँ 
	घिमिरे युवराज  
	रंगकर्मी  
	संस्कृतिविद् सत्यमोहन जोशीको नयाँ नाटक मजिपा लाखे को कार्यशाला स्थगित दसैंका लागि काठमाडौंबाट मोरङ आइपुगेको छु  इन्द्रपुर गाउँमा हजुरआमा लक्ष्मीदेवी घिमिरे हुनुहुन्छ  वर्षीया उहाँकै हातबाट टीका थापें  आशीर्वादको रूपमा उहाँ असल मान्छे बन्नू भन्नुभो मलाई एकदमै चुनौती फिल भइरहेको छ  असल मान्छे बन्न साँच्चिकै गार्हो छ   
	गाउँको दसैंको मज्जा के भने बुबा जेठो हुनुभएकोले बाँकी सातै भाइका घरपरिवार हाम्रैमा जम्मा हुन्छन्  यसपटक तीस जना एकै थलोमा भेला भएर दसैं मनायौं  धेरै वर्ष भेट हुन नसकेकाहरूसँग पनि यस पटक गाउँमा भेट भयो   वर्षदेखि साकाहारी छु  घरमा बलि बन्द छ  बलिको त परिवारै विरोधी  मासु नखाईकन पनि दसैं रमाइलो हुँदो रहेछ भन्ने अनुभव गरिरहेको छु   
	पूरै साकाहारी  आफ्नै बारीको साग काँक्रो गोलभेंडा र रुखभेंडाको अचार अनि मटरपनिर  रक्सी पनि खाइनँ  घरमा पिउने चलन छैन  खासमा आमाबुबालाई घरमा चाहिँ रक्सी छुदै छुँदैन भन्ने विश्वास छ  त्यो विश्वास तोडिएन  घरजानु अघि काठमाडौंमै साथीभाइसँग खाएको थिएँ  अँ तास पनि खेलियो परिवारसँग फरास र म्यारिज  आज सुसुराली गइन्छ दमकमा  मामाघरको हजुरआमा नर्मदादेवी न्यौपानेको हातबाट टीका राख्न बाँकी नै छ  सोमबारदेखि त काठमाडौंमा मजिपा लाखे को कार्यशालामा जुट्नु छ  काठमाडौंको मजिपा टोलको लाखेमाथि लेखिएको नाटकको हो यो प्रेमकथामा आधारित  
	 
	 
	 
	 
	 
	
"
