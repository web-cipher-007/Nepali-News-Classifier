आकर्षण आवरणमा मात्रैपछिल्लो समय नेपाली फिल्मले आवरणमा भने काँचुली फेरिरहेको छ  पर्दामा देखिँदै आएका धमिला दृश्य सफा र चम्किला देखिन थालेका छन्  "
	पछिल्लो समय नेपाली फिल्मले आवरणमा भने काँचुली फेरिरहेको छ  पर्दामा देखिँदै आएका धमिला दृश्य सफा र चम्किला देखिन थालेका छन्  पात्रहरू फेसनेबल बन्दै गइरहेका छन्  लवजमा अल्लारे शैली र पाट्टपुट्ट अंग्रेजी संवादले आधुनिक बनाउँदै लग्न थालेको छ  छायांकनमा पनि ठूलो परिवर्तन आइरहेको छ  फिल्मको समग्र विधामा नयाँ पुस्ताको बर्चस्व देखिन थालेको छ  तर सधैं चुक्ने गरेको एउटै गुदी कुरो पटकथा सुध्रन सकेको छैन  प्रदर्शनरत भिसा गर्ल ले पनि जुन जोगी आए पनि कानै चिरेको आहानलाई चरितार्थ गरेको छ  यो फिल्मको विषयले अमेरिका सपनाभन्दा तलको कुरा गर्दैन  पात्रहरू डेटिङमा निस्कँदा आमासँग खर्च माग्ने हैसियतका भए पनि लवाइ भने दृश्यपिच्छे फेरिन्छ  पात्रहरूको आआफ्नै कामधन्दा छ तर पनि ती अधिकांश समय युवतीसँग मात्रै देखिन्छन्  अथवा प्रचण्डमान श्रेष्ठ निर्देशित भिसा गर्ल ले दृश्यलाई ग्ल्यामर र चम्किलो देखाउन जति धेरै पसिना र पैसा बगाएको छ कथापटकथालाई भने काम चलाउमै सीमित पारेको छ  पटकथाकारबाट परिचय बनाई निर्देशनमा हाम फालेका श्रेष्ठले लामो जम्प मार्न सकेका छैनन्  उनको कथा पटकथा अनपेक्षित रूपमा सामान्य बनेको छ  
	फिल्मको कथा र दृश्यमा अधिक छाएकी पात्र स्तुति ऋचा वैशालु छे आकर्षक छे  तर आदित्य विनय सन्देश कर्म र रियाज रेमन भने उसमा अमेरिकी ग्ल्यामर बढी देख्छन्  आदित्य सीधासादा शिक्षक हो तर उसमा अमेरिका जाने भूत चढेको छ  भगवान्को स्तुति गाउँदागाउँदै पनि अमेरिकी भिसा नपाएको ऊ बरु भर्खरै अमेरिकाबाट फर्केकी स्तुतिमा भिसाको सोझो बाटो देख्छ  काँधमा सधैं क्यामेरा बोकेर हिँड्ने सन्देश पनि अमेरिका पुग्नकै लागि उही स्तुतिलाई काँध हाल्न तम्सिन्छ  दुई पात्र जस्तै गिटार बोकेर रेस्टुरेन्टमा गाउँदै हिँड्ने रियाजको सपना पनि अमेरिका पुग्नु हो ऊ पनि सहरमा उही स्तुतिलाई भेट्छ  फरक पृष्ठभूमिका अलगअलग तीन पात्रको सोच र क्रियाकलाप भने अजिब पाराले समान छ  पात्रहरू बहुआयामिक नहुनु नै पटकथाको नीरस पाटो हो  तीनै युवाले अमेरिकाको सपना देख्नु त्यसका लागि विदेशी युवती पट्याउने प्रयास गर्नु असफल हुनु अनि स्तुतिलाई प्रेमजालको भर्याङ बिछ्याएर जाने सपना पाल्नु मात्रै उनीहरूका समानता होइनन् सबैलाई एकतर्फी मन पराउने एकएक युवती पनि छन्  भिसा गर्ल हेर्न दिमागको उतिसारो आवश्यकता पर्दैन  कारण कथा वाचन सरल त छ नै कथामा पनि गम खाएर सोच्नुपर्ने झन्झट छैन  प्रत्याशित घटनाक्रमले क्लाइमेक्सप्रति जिज्ञासा जगाउँदैन  अपरिचित तीन युवाहरू एकाएक घनिष्ठ बन्नु अमेरिकाको लोभमा युवतीको पछि लागे पनि युवतीको उनीहरूप्रति झुकाव राख्नुपर्ने कारणलाई बल पुर्याउने प्लट खोजिएको छैन  सम्बन्ध विस्तारका हिसाबले फिल्म कमजोर लाग्छ  बरु रियाज र उसकी छिमेकमा बस्ने साथी मेनुका बीचको सम्बन्ध भने केही भावनात्मक र सजीव लाग्छ  सानै भूमिका भए पनि अभिनयका हिसाबले मेनुकाले दर्शक तान्ने खुबी देखाएकी छन्  कर्म र उसैको अफिसकी सहकर्मी प्राप्ति सलोनी बीचको सम्बन्ध र आदित्य र छाया रीमा बीचको सम्बन्धले भने प्रेमको खासै संकेत दिन सकेको छैन  ऋचा दृश्यमा आकर्षक त देखिएकी छन् तर अभिनयमा सहज बन्न सकेकी छैनन्  सीजी इन्टरटेनमेन्टका रूपमा चौधरी गु्रप जस्तो व्यापारिक घरानाको साथ पाएर पनि भिसा गर्ल कथा र पटकथामा चुकेको छ  यो फिल्मलाई रिलिजपूर्वको आफ्नो कान्तिलाई यति बेला जोगाइराख्न हम्मेहम्मे परेको छ  आवरणमा देखिने आकर्षण फिल्म हेरेपछि दर्शकहरूको मोहभंगमा परिणत भइसक्ने देखिन्छ  
	 
	फिल्म समीक्षा 
	 
	भिसा गर्ल 
	निर्देशक प्रचण्डमान श्रेष्ठ 
	कलाकार कर्म विनय श्रेष्ठ रेमनदास श्रेष्ठ ऋचा शर्मा मेनुका प्रधान रिमा विश्वकर्मा सलोनी राजभण्डारी 
	 
	 
"
