दाहाललाई नागरिक जदौदाहाल यज्ञनिधि  कुनै बेला रेडियो नेपालको चर्चित साहित्य संसार कार्यक्रममा खुल्यो साहित्यको दैलो भन्दै मिठासपूर्ण स्वरमा चिनिने व्यक्तित्व  "
	दाहाल यज्ञनिधि  कुनै बेला रेडियो नेपालको चर्चित साहित्य संसार कार्यक्रममा खुल्यो साहित्यको दैलो भन्दै मिठासपूर्ण स्वरमा चिनिने व्यक्तित्व  त्यो कार्यक्रममा उनले स्थापित गरेको एउटा ठेट शब्द थियो जदौ सलाम   वर्षको उमेरमा पनि लगातार साहित्य संस्कृति र सञ्चारको सेवा गरिरहेका तिनै दाहाललाई शनिबार शुभचिन्तक र नागरिक तर्फबाट जदौ गरियो   
	मृगौला सुगर प्रेसर लगायत रोगसँग लडिरहेका दाहाललाई शनिबार सार्वजनिक अभिवन्दन गरिएको हो  झन्डै सयभन्दा बढी साहित्यिक सामाजिक र सञ्चारसंस्थाको पहलमा विष्णु प्रभातको संयोजकत्वमा गठित दाहाल यज्ञनिधि अभिवन्दन समारोह समितिले उनलाई अभिवन्दन गरेको हो  खोटाङ धारापानीमा जन्मेका दाहाल लामो समय रेडियो नेपालमा क्रियाशील रहे  तिनताक उनले चलाउने साहित्य संसार र हाम्रो संस्कृति कार्यक्रम निकै लोकपि्रय मानिन्थे  कविता गीत निबन्ध र संस्मरणमा कलम चलाएका उनी  वर्षदेखि मृगौला पीडित छन् प्रत्योरोपण भए पनि काम नगर्ने अवस्थामा रहेको छ   
	उहाँको निडर र स्वाभिमानी व्यक्तित्वबाट प्रभावित थिएँ कथाकार माया ठकुरीले अभिवन्दन गर्दै भनिन्  प्रज्ञा प्रतिष्ठानका कुलपति बैरागी काइँलाले थपे कहिल्यै नथाक्ने नगल्ने स्रष्टा हुनुहुन्छ उहाँ  प्रजातान्त्रिक आन्दोलनप्रतिको समर्पण अर्को विशेषता हो  कार्यक्रममा रमेश शुभेच्छुकले दाहालकै निबन्ध समालोचना गरेर निकालेको कृति जदौ पनि सार्वजनिक गरियो  लक्ष्मण गाम्नांगेले दाहालका कविता र लोचन भट्टराईले गीत सुनाए  देवी नेपालले कुनै बेला दाहालले राजसंस्थालाई वेश्यालयसँग दाँजेको प्रसंग उप्काउँदै दोस्रो जनआन्दोलनका बेला सबैभन्दा पहिले गणतन्त्र साइनबोर्ड घरमा झुन्ड्याउने स्रष्टा भन्दै प्रशंसा गरे  कृतिमाथि वासुदेव अधिकारीले टिप्पणी गरे   
	स्रष्टा अनिल पौडेलले दाहालको जीवनी र विशेषता झल्किने लिखित मन्तव्य सुनाउँदा माहौल ओजपूर्ण बनेको थियो  दाहाल यज्ञनिधि कसैलाई खीर कसैलाई पीर हो कसैले सिस्नु हो कसैलाई लिस्नु अनिलले भने मृत्युलाई नजिकबाट छामेर फुत्किएका दाहाल गणतन्त्रको घाम संस्थापन गर्न लालयित छन्  यी सबैका मौन साक्षी बनेका दाहालले पनि लिखित मन्तव्य नै दिए  उनले पञ्चायतसँग लडेको क्षणदेखि जीवनका महत्त्वपूर्ण सम्झना सुनाउँदै अहिलेको सांस्कृतिक विचलनप्रति चिन्ता जाहेर गरे  यो सम्मान पाइरहँदा उनले भावुक हुँदै भने अहिलेसम्म जे गरें सही गरेको रहेछु भन्ने लागिरहेको छ  आत्मबल बढेको छ मेरो   
"
