लग इन हुँदै फेसबुकडायस्पोराबाट प्रदर्शनमा आइसकेको फिल्म फेसबुक ले स्वदेशी बजारमा भने शुक्रबारबाट लग इन गर्ने भएको छ  "
	डायस्पोराबाट प्रदर्शनमा आइसकेको फिल्म फेसबुक ले स्वदेशी बजारमा भने शुक्रबारबाट लग इन गर्ने भएको छ   
	युवा पुस्तामा विशेष लक्षित मानिएको सुरज सुब्बा नाल्बो निर्देशित उक्त फिल्मले दक्षिण कोरिया र अस्टे्रलियाका दर्शकको मन जितेको दाबी गर्दै निर्माण पक्ष स्वदेशी दर्शकले पनि लाइक गरिदिनेमा विश्वस्त देखिएको छ  
	सामाजिक सञ्जाल फेसबुककै नामलाई लिएर फिल्म बनाइएको फिल्मकी प्रस्तुतकर्ता समेत रहेकी नायिका झरना थापाले मंगलबार आयोजित पत्रकार सम्मेलनमा भनिन् फेसबुक प्रयोगकर्ताका लागि मात्रै नभई अभिभावकले समेत हेर्नुपर्ने फिल्म बनेको छ   
	बेरोजगार युवाहरूले फेसबुक सञ्जालको सहारामा गलत बाटो अपनाउँदा सृजित दुर्घटनालाई मूलकथा बनाइएको फेसबुक मा झरना सहित राजेश हमाल स्वतन्त्रप्रताप शाह सुवास थापा विल्सनविक्रम राई अनुरागमान सिंह कुँवर लगायत कलाकार छन्  दुई गीत मात्र रहेको फिल्मको गीतभिडियो पनि सोही कार्यक्रममा विमोचन गरिएको थियो  सुनील बर्देवाको संगीत रहेको फिल्ममा नृत्य निर्देशन भने कविराज गहतराजले गरेका हुन्  एक गीतको छायांकन सिंगापुरमा गरिएको थियो  छायांकन सञ्जय लामाले गरेका हुन्  फिल्म निर्माणबाट केही वर्ष ओझेल परेका निर्माता सुनीलले फिल्मको नशाले तानेरै फेसबुक सम्म ल्याएको  
	बताए  भने फिल्म मेकिङ र क्षेत्रकै बेथितिले वाक्क भएर बनाउन छोडेको थिएँ  तर यसको नशा पनि छोड्न नसकिने हुँदो रहेछ  राम्रो बनाउन खोजेको हुँ  तर अझै चाहेजस्तो बनाउन सकें भन्दिनँ हेरौं दर्शकले के भन्ने हुन् कार्यक्रममा निर्देशक सुब्बा भने छुटेका थिए   
"
