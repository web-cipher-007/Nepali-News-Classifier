पुस्तक मेलामा भाषा"पुस्तकका लागि भाषा माछालाई पानीजस्तै हो नीलसदनमा जारी साझा पुस्तक मेलामा भेटिएका साहित्यकार हरि बरालले भने भाषाको लगाम नहुँदा पत्रपत्रिका र पुस्तक बेथितिका डङ्गुर बन्दै छन्  पछिल्लो पुस्ताले भाषालाई चिन्न नसक्दा यस्तो भएको उनको बुझाइ छ ""
	पुस्तकका लागि भाषा माछालाई पानीजस्तै हो नीलसदनमा जारी साझा पुस्तक मेलामा भेटिएका साहित्यकार हरि बरालले भने भाषाको लगाम नहुँदा पत्रपत्रिका र पुस्तक बेथितिका डङ्गुर बन्दै छन्  पछिल्लो पुस्ताले भाषालाई चिन्न नसक्दा यस्तो भएको उनको बुझाइ छ  साहित्यकार खेम नेपालीले थपे भाषा भनेको खुकुरीको धार हो  त्यसो त प्रदर्शनीमा पत्रकार अखण्ड भण्डारीको समाचारको भाषा विजय चालिसेको समाचार संकलन तथा सम्पादनदेखि विभिन्न प्रकाशनले निकालेका भाषा सम्बन्धी थुप्रै पुस्तक छन्  साझा प्रकाशनका सञ्चालक समिति सदस्य तथा साहित्यकार अनिल पौडेलका अनुसार मेलामा भाषाका पुस्तक धेरै पाठकले किनेका पनि छन्  यही मेसोमा सोमबार भाषाकै सन्दर्भ जोड्दै पत्रकारिता र साहित्यको अन्तर सम्बन्ध विषयक अन्तरक्रिया नै गरियो  मोरङका अग्रज पत्रकार कोषराज रेग्मीको आतिथ्यमा अर्का पत्रकार कृष्ण अधिकारीले अवधारणा पत्र पस्केका थिए  अनन्त न्यौपाने र प्रा एकराज भट्टराईले टिप्पणी गर्दै नेपाली पत्रकारिताको इतिहास साहित्यिक पत्रकारिताबाट सुरु भएको र समाजलाई दुवैले दिने ढिलो वा चाँडो एउटै कुरा सम्प्रेषण गर्ने बताए  शिक्षा मनोरञ्जन र सूचना पत्रकारिताले तत्कालै दिने भए पनि साहित्यले पनि तिनैलाई विस्तार गर्ने बताए  भट्टराईले पत्रकारितामा अलांकारिक शब्दको प्रयोग गर्न नहुने तर साहित्यमा फरक नपर्ने बताए  पत्रकारिताले समाजको खराबीलाई कटाक्ष गर्छ भने साहित्यले समाजको चरित्र सुधार्छ भन्दै उनले पत्रकारिताको भाषा व्याकरण अनुरूप हुनुपर्ने औंल्याए  साहित्यमा पनि क्लिष्ट शब्दले पाठकलाई दुविधा पार्ने भएकाले सरल विम्बको प्रयोग गर्नुपर्नेमा उनले जोड दिए  न्यौपानेले चाहिँ साहित्य र पत्रकारिता दुवैलाई चेतनाको माध्यमको रूपमा औंल्याउँदै भाषामा सजग हुनुपर्ने बताए  पत्रकार कृष्ण विनोद लम्सालले पत्रकारिताको उदय साहित्यबाट नै भएको इतिहास रहेकाले दुवै परिपूरक दाबी गरे  वाणी प्रकाशनका कार्यवाहक अध्यक्ष खेम नेपालीले चाहिँ एफएम र स्थानीय पत्रपत्रिकाको भाषामा सुधार हुनुपर्ने औंल्याए  भावी पुस्ताले सञ्चारका माध्यमबाटै भाषा सिक्ने हुँदा खेलाची गर्न नहुने उनको सुझाव थियो  मानव अधिकारकर्मी कृष्ण पहाडीले विद्यार्थीसँग पठन संस्कृतिबारे अन्तरक्रिया चलाए  युमा आर्ट ग्यालरीले मूर्तिकला प्रस्तुत गर्यो भने पूर्वाञ्चल साहित्यिक प्रतिष्ठान र प्रतिभा पुरस्कार प्रतिष्ठानले साहित्यिक छलफल चलाए   
"
