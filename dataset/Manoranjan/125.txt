"डायस्पोरा कविता र चित्र"प्रायः उनी पात प्रकृति लाई विम्ब बनाएर चित्र कोर्छिन् र त्यसैमा नारी संवेदनाका अनेक पक्षलाई समेटछन्  विधाता केसीको यो परिचय भने यतिबोला केही बदलिएको छ  "
	प्रायः उनी पात प्रकृति लाई विम्ब बनाएर चित्र कोर्छिन् र त्यसैमा नारी संवेदनाका अनेक पक्षलाई समेटछन्  विधाता केसीको यो परिचय भने यतिबोला केही बदलिएको छ  पाँचवटा एकल प्रदर्शनी भ्याइसकेकी उनले यसपटक एउटा कविता कृतिमाथि आधारित भएर अनेक थिमका चित्र कोरेकी छन्  भीम कार्कीको कविता संग्रह दोबाटोमा उभिएको समयमाथि उनले कोरेका चित्रहरू शनिबारदेखि जाउलाखेलस्थित म्यानिज इटरी एन्ड टप्स् बारका भित्तामा सजिएका छन् साहित्यकार दुर्गालाल श्रेष्ठले किताब सार्वजनिक गर्नुको साथै प्रदर्शनीको पनि उद्घाटन गरेका हुन्   
	एकदमै फरक अनुभव हुँदो रहेछ प्रायः एउटै शैली र विषयमा काम गरिरहेका बेला कवितामाथि चित्र कोर्नुपर्दाको अनुभूति विधाताले यसरी सुनाइन् कविताको थिमलाई जस्ताको तस्तै क्यानभासमा उतार्नुपर्ने हुँदा स्वतन्त्रता महसुस नहुने रहेछ  कविता पढ्दा सजिलो र मिठासपूर्ण लागेपछि भावलाई रंगमा घोलेर क्यानभास सजाउन चाहिँ निकै कठिन महसुस भएको उनले बताइन्   
	एक्रेलिक रंगको प्रयोग गरी उनले डेढ महिनाभित्र भित्रै  वटा कवितामाथि चित्र कोरेकी हुन्  चित्रहरू कविताजस्तै अमूर्त र दुर्बाेध्य लाग्छन्  जीवन ः एक खुल्दुली शीर्षकको कवितामा जसरी मानव जीवनको व्याख्या गरिएको छ बुझेर बुझ्न नसकिने गहिरो रहस्यरूपी जीवनलाई विधाताले भने चित्रमा बोतल को संज्ञा दिएकी छन्  बोतलभित्र निसास्सिएको जीवनको अर्थ प्रस्ट्याउन उनले यस्तो चित्र कोरेको बताइन्  वरिपरि कालो घेरा बीचमा बोतलको आकृति र भित्र गुम्सिएका अनेकौं रेखाहरू  मेरो अनुभवमा पनि जीवन यस्तै नै हो जस्तो लाग्छ उनले आफ्नो विचार सुनाइन् चित्र कोरिरहँदा पनि मलाई यही कुराले छोइरह्यो   
	पेसाले अर्थशास्त्री भीमले भने स्वदेश छाडेर अमेरिका बस्न थालेको डेढ दशक समय अनुभूतिलाई कवितामा उतारेका छन्  स्याङ्जाका  वर्षीय भीम अमेरिकामा चार्टर्डड एकाउन्टेन्सीको काम गर्दै आएका छन्  एक दशकदेखि लेख्न थालेको बताउँदै उनले आफ्नो लेखनीको प्रेरणा भने अर्का कवि विप्लव प्रतीक र रंगकर्मी सुनील पोखरेलबाट पाएको खुलाए  उनले सिर्जनाहरूमार्फत मानव अस्तित्वको खोजी गरेका छन् गाउँ सम्झेका छन् रोधीघर ग्रामीण जीवनशैली र चाडपर्वको सझनामा हराएका छन् उनी  स्वदेशको माया र मान्छेको अस्तित्वबोध विदेश गएर मात्रै महसुस हुँदो रहेछ उनले भने त्यो व्यस्त सहरमा मन पोख्ने गतिलो साथी कापी र कलम बाहेक अरू कोहीकेही पाउन सकिनँ  भीडभित्र पनि एकान्तिकता महसुस हुने त्यो माहौलले नै मलाई कविमनको बनाएको हो   
	यस्तै भाव बोकेको यदि म पवन भइदिएको भए कविता आधारित विधाताको चित्रले उनले भनेजस्तैको मनोदशालाई चित्रण गर्छ  विदेशमा बसेर स्वदेश सम्भिदा मनभित्र उठ्ने अनेक कल्पनाको चित्रण विधाताले चित्रमा गरेकी  
	छन्  पहेंलो रंगको प्रधानता रहेको क्यानभासमा अस्ताउँदै गरेको घाम मादल पँधेरोमा पानी उभाइरहेकी युवती हिमाल र पहाडको विम्ब साँच्चिकै मनछुने लाग्छ  चित्रले दिनभरि व्यस्त सहरको अनेक रमझम र काममा भुल्नुपरे पनि साँझपख फुर्सदमा आफ्नो थातथलोको सम्झेर गम्भीर हुने डायस्पोरिक मनोविज्ञानलाई सजीव बनाएको छ   
	प्रवासी मनमा हमेसा आइरहने भाव संयोग र वियोग पनि हो  उनीहरू हमेसा अपनत्वकै खोजीमा हुन्छन् भन्ने भावलाई अस्तित्व शीर्षकको चित्रमार्फत विधाताले प्रस्ट्याएकी छन्  अँध्यारो ठाडो घेराभित्र चम्किला तारा र चन्द्रमाको आकृति कोरेर उनले संयोग र वियोगलाई जीवनको अँध्यारोउज्यालो पक्षको रूपमा चित्रित गरेकी छन्   
	प्रायः सबै चित्रहरू छरिएका थिममा भए पनि विश्वास शीर्षकको चित्रमा भने विधाताले आफ्नै पुराना थिमलाई समेट्न खोजेकी छन्  कोठाकोठामा पातका आकृति कोरेकी उनले कवितामा धेरै वर्ग हैसियत को उल्लेख गर्नुपर्ने भएपछि थुप्रै पातहरू उतारेको सुनाइन्  हरियो पातले विश्वासको अर्थ बोक्छ उनले भनिन् अहिलेको दुनियाँमा सबै फरक वर्ग र समुदायका भए पनि तिनीहरू विश्वासमा बाँधिएका छन्  कवितामा भने यही कुरा प्रकट गर्न भीमले बाघ र बाख्रा एकै ठाउँमा चरिरहेको सन्दर्भ उठाएका छन्  दुई हप्ता जारी रहने प्रदर्शनीमा  देखि  हजार रुपैयाँसम्मका चित्रहरू राखिएका छन्  
	 
"
