रेड कार्पेट रोजाइमा प्रबल"र्‍याम्प होस् या रेड कार्पेट अचेल प्रबल गुरुङ राज गरिरहेका छन्  संक्षेपमा पीजी भनेर चिनिने उनको ब्रान्ड तीन वर्षभित्रै न्युयोर्क फेसन विकदेखि सीएफडीए काउन्सिल अफ द फेसन डिजाइनर्स अफ अमेरिका फेसन अवार्डसम्म र कान्स फिल्म फेस्टिभलदेखि एकेडेमी अवार्डसम्म धेरै हलिउड सेलिबि्रटीहरुको रोजाइमा पर्ने गरेको छ  ""
	र्याम्प होस् या रेड कार्पेट अचेल प्रबल गुरुङ राज गरिरहेका छन्  संक्षेपमा पीजी भनेर चिनिने उनको ब्रान्ड तीन वर्षभित्रै न्युयोर्क फेसन विकदेखि सीएफडीए काउन्सिल अफ द फेसन डिजाइनर्स अफ अमेरिका फेसन अवार्डसम्म र कान्स फिल्म फेस्टिभलदेखि एकेडेमी अवार्डसम्म धेरै हलिउड सेलिबि्रटीहरुको रोजाइमा पर्ने गरेको छ  न्युयोर्क बस्दै आएका नेपाली मूलका फेसन डिजाइनर प्रबलको डिजाइनमा बनेका सुन्दर सेक्सी र एलिगेन्ट ड्रेस लगाएमा र्याम्प र रेड कार्पेट दुवै आफ्नो वशमा पार्न सकिने विश्वास अन्तर्राष्ट्रिय सेलिबि्रटीमा बलियो हुँदै गएको देखिन्छ  उनलाई फेसन दुनियाँले अचेल अमेरिकाकी प्रथम महिला मिसेल ओबामाको फेभरेट डिजाइनर मात्र नभई रेड कार्पेटका फेभरेट को नाम समेत दिएको छ   
	हरेक ठूला समारोहको रेड कार्पेटमा उनको ड्रेस लगाएर कोही न कोही सेलिबि्रटी उपस्थित भएकै हुन्छन्  फेसन क्रिटिक्स देखि फोटोग्राफर र दर्शकहरूको ध्यान आफूतिर सजिलै तान्न सफल पनि हुन्छन् ती  प्रबलको डिजाइन रंग संयोजन र फरक बनावटका कारण नवनायिकाहरुको रोजाइमा पर्ने मानिएको छ  आकर्षक रंग टेलरिङ र जादूमयी पि्रन्टिङ वर्कले उनको ड्रेसलाई रेडकार्पेटमा कहिल्यै असफल नहुने फर्मुला मिलेको फेसन क्रिटिक्सहरू बताउँछन्   
	पीजी ब्रान्ड अमेरिकी प्रथम महिलासँगै ओप्रा विन्फ्री जस्ता शक्तिशाली महिलाको रोजाइमा मात्र नभई हलिउडका ए लिस्ट सेलिबि्रटी जो साल्डाना डेमी मुर सराह जेसिका पार्कर केरी मालिगन इभा मेन्डेसदेखि नवनायिका अमान्दा सेप|ाइड मिला कुनिस जेनिफर लरेन्स एम्मा स्टोन गायिका निकी मिनाज सेलिना गोमेज जस्ताको रेड कार्पेट रोजाइमा पर्ने गरेको छ  फेसन रोजाईमा निकै नामी मानिएकी सेक्स एन्ड सिटी नायिका सराह जेसिका पनि अरु ठूला ब्रान्डका ड्रेसभन्दा गुरुङकै डिजाइन लाएर रेड कार्पेटमा देखिने गरेकी छन्   
	उनको यही बढ्दो प्रसिद्धि र सफलता हालै सम्पन्न सीएफडीएमा देखियो  फेसनको ओस्कार मानिने समारोहमा उनी पहिलेदेखि साथी रहँदै आएकी अवतार नायिका जो साल्डानासँग देखा परे  ब्लाक सिल्क क्रिप ग्राफिक इन्सर्ट गाउनमा प्रबलसँग देखिएकी उनले सबैको ध्यान आफूतिर तानेकी थिइन् र कुनै शंकाबिना सबैभन्दा राम्रो ड्रेस लगाउने सेलिबि्रटी मध्येमा परेकी थिइन्  द हेल्प स्टार जेसिका चास्टैनले पनि प्रबल गुरुङ लगाएर फेसन क्रिटिक्सबाट प्रशंसा बटुलेकी थिइन्  उनलाई चिटिक्क सुहाएको घुँडासम्म आउने क्रिम रंगको सिल्क फ्रकले युवतीहरूको चार्मिङ साइड झल्काएको थियो  गत वर्ष यही समारोहमा प्रबलले स्वारोभ्स्की विमेन्सवेयर अवार्ड जितेका थिए   
	यो वर्षको कान्स फिल्म फेस्टिभलमा पनि प्रबलको चर्चा चल्यो  विशेष गरी नाइट इन मोनाको गाला  मा नायिका डियन क्रुगरले लगाएको ड्रेस युके इनस्टाइल फेसन म्यागजिनले बेस्ट ड्रेस अफ द डे घोषित गरेपछि  कान्समा ज्युरी रहेकी उनले केही समय निकालेर च्यारिटी समारोहमा भाग लिँदा प्रबलको डिजाइन लगाएकी थिइन्  जर्मन मूलकी हलिउड नायिकाले प्रबलको अटमविन्टर  कलेक्सनबाट रोजेको आइभरी रंगको ककटेल ड्रेसको टप स्कल रोज र गोल्ड बिडिङले बुट्टेदार थियो भने स्कर्ट सयौँ अस्टि्रचको प्वाँखबाट बनेको थियो   
	बलिउड निर्देशक करण जौहरको  औं बर्थ डे पार्टीमा भारतको मुम्बई पुगेका प्रबलको प्रभाव त्यहाँ पनि देखियो  त्यो पार्टीमा नयाँ दिल्लीस्थित नेसनल इन्सिटच्युट अफ फेसन टेक्नोलोजीमा पढेका प्रबलको ड्रेसमा दम मारो दम गर्ल दीपिका पादुकोणले लगाएकी थिइन्  हुन त उनको ड्रेस आयशा नायिका सोनम कपूरले पनि नलगाएकी होइनन् तर द हङगर गेम्स को पि्रमियरमा नायिका जेनिफर लरेन्सले सुनौलो रङको ड्रेस लगाएर सबैको ध्यान आफूतिर तानेझैं सोही डिजाइनको ड्रेसमा सजिएकी दीपिका करणको पार्टीमा आकर्षणको केन्द्रबिन्दु बनेकी थिइन्   
	फेसन दुनियाँमा नमेटिने नाम लेख्न सफल प्रबल केहीयता प्रबल गुरुङ रिसोर्ट कलेक्सन  को तयारीमा लागेका छन्  यो वर्षको अटमफल र स्पि्रङसमर कलेक्सनबाट थप प्रशंसा र सफलता पाएका उनले केही समयअघि मात्र पहिलो कट सर्ट लाइन खोलेका छन्  ट्वीटर र फेसबुकका प्रयोगकर्ता गउनले यसबारे इन्टरनेटबाटै खुलाएका थिए  गत फेब्रुअरीमा उनले जापानी फेसन हाउस आईसीबीको लागि अनलाइन रनवे शो समेत गरे  नेल पालिसका उज्याला रंगलाई पहिरनमार्फत र्याम्पमा उतारेका उनको कलाको त्यति बेला पनि निकै प्रशंसा भएको थियो  आँखालाई पहिलो हेराइमै मोहनी लगाउने रंग र मिसावटबारे मेरी क्लेर म्यागजिनकी प्रमुख सम्पादक जोअन्ना कोल्सले भनेकी छन् डिजाइनमा रंगबाट आउने ड्रामा निकाल्न सक्नु प्रबलको खुबी हो  प्रथम महिला मिसेलले भव्य डिनर समारोहमा प्रबलको ड्रेस लगाएपछि अमेरिकी फेसन दुनियाँमा स्थान खोजिरहेका डिजाइनर एकाएक चर्चाको शिखरमा पुगेका थिए  त्यसैले आपनो व्यवसायमा प्रथम महिलाको ठूलो सकारात्मक प्रभाव रहेको प्रबल बताउँछन्   
	 
"
