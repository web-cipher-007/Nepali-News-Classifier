 सामान्य पुनरागमनउसको छुट्टै भाषा छ जसलाई बाँकी संसारले बुझ्दैन  कपडा लगाउँदैन तर कम्मरमुनि पक्षीका प्वाँख बुनेर बनाइएको वस्त्रले लाज ढाकेको छ  सिकुटे शरीर कुप्रो छ  हात बांगिएका छन् भने हिँड्दा भँगेराजस्तै उफ्रन्छ "
	 

	उसको छुट्टै भाषा छ जसलाई बाँकी संसारले बुझ्दैन  कपडा लगाउँदैन तर कम्मरमुनि पक्षीका प्वाँख बुनेर बनाइएको वस्त्रले लाज ढाकेको छ  सिकुटे शरीर कुप्रो छ  हात बांगिएका छन् भने हिँड्दा भँगेराजस्तै उफ्रन्छ  टेलिभिजन सिरियलबाट जन्मेको उक्त पात्र इकु दोस्रोपटक फिल्मका माध्यमबाट पनि आएको छ इकु ब्याक अगेन भन्दै  तर इकु सुलेमान किन आउनुपर्यो आएर के भयो भन्ने जस्ता जिज्ञासामा कथाले चित्त बुझाउन सकेको छैन  

	अठार वर्षअघि जंगलमा हराएको राउटेको स्वस्थ बच्चालाई नै पछि इकु बनाइएको छ  तर जंगललाई नै घर बनाएर बस्ने राउटेको छोरो त्यतिका वर्ष कता लापत्ता भयो  अथवा कसरी हुर्कियो  जसले गर्दा उसको भाषा शरीर र स्मरणमा त्यति फरक परिवर्तन आयो  पूरा इकु पात्रकै बारेमा घुमेको फिल्ममा उसकै बारेमा सही र यथेष्ट जानकारीछैन  बरु वन मान्छे जस्तो चरित्रमा देखाउन खोजिएको उक्त पात्रले मर्यो भनेर गाड्न लागिएकोलाई ब्युँताउँछ चोटपटक पात चपाएर बनाएको लेपले ठिक पार्छ  घना जंगलमा उसले ठाउँठाउँमा जाल बिछ्याएको छ ठूलठूला काठका मुढालाई डोरीले बाँधेर आफ्नो सुरक्षार्थ हतियार बनाएको छ  लाग्छ ऊ कुनै चमत्कारी हो  तर पृष्ठभूमिबिनाका उसका क्रियाकलापले भने दर्शकमा खासै भावनात्मक सम्बन्ध राख्दैन  इकुको बाहिरी आवरणले बाहेक दर्शकमा खास असर पार्दैन  

	अमेरिकी एक टोली इकुको बारेमा डकुमेन्ट्री बनाउन चाहन्छ  घना जंगलमा बस्ने उसलाई टोलीले भेटेपछि भने जबरजस्ती अमेरिका नै लैजान खोज्छ  टोलीकै एक सदस्य रक्षा जया लाई भने इकुले जंगली जनावरबाट जोगाइदिएपछि ऊप्रति माया पलाउँछ र आफ्नै समूहबाट जोगाउँछे  तर अन्तर्राष्ट्रियस्तरकी क्यामेरा पर्सन भनिएकी उसको अधिकांश समय मुखमा चुइंगम चपाउँदैमा व्यस्त देखिन्छ भने हाउभाउलाई एउटा क्यामेरा थमाइदिएर लुकाइएको छ  क्यामेरा पर्सनको खिचाइ एउटा विषयवस्तु केन्दि्रत हुन्छ तर रक्षा भने जुनसुकै बेला जे पनि खिचिरहेकी हुन्छे  अंग्रेजीभाषी आफ्नो विदेशी साथी जेम्स रवीन सँग पाट्टपुट्ट बोल्नु र जेम्सको मातृभाषामै गतिलो पकड नदेखिँदा दुवै कमजोर देखिएका छन्  विदेशीलाई मोटो रकम लिएर स्वदेशी इकुसँग भेटाइदिने पात्र पाँच मिनेट को रूपमा रहेका रवि पनि एकदमै भद्दा देखिएका छन्  राउटे मुखियाको रूपमा खेलाइएका थिन्लेले पनि त्यस्तो ठूलो छाप छोड्ने काम पाएका छैनन्  राउटे बस्तीको ठूलो सेटलाई उतारिनु फिल्मको सकारात्मक कदम हो तर त्यसको सही उपयोग हुन सकेको छैन  

	बालबालिका लक्षित सागर लामिछाने निर्देशित फिल्मले इकु पात्रलाई बाहेक कथामा बालबालिकाजन्य बनाउन सकेको छैन  बरु घाउबाट झर्दै गरेको रगत बान्ता इकुलाई चखाएर तनाव थपिदिएको छ  असुहाउँदा दृश्य फिल्ममा बग्रेल्ती भेटिन्छन्  इकुको चुड्कीभरमा बदलिएको भेष युक्तिसंगत छैन  इकुले आफ्नै भाषामा गाएको गीतले बालबालिकामा केही मनोरञ्जन दिन सक्छ  लुट फिल्मको छायांकनबाट तारिफ पाएका पुरुषोत्तम प्रधानले यसमा भने गतिलो गर्न सकेका छैनन्  उनका क्यामेरा यति धेरै चल्छन् कि कथाले होइन दर्शकलाई दृश्यले घुमाइरहन्छ  दृश्य चम्किला भए पनि उनको क्यामेरा एंगलमा सन्तुष्ट हुन सक्ने ठाउँ छैन  

	एउटा फरक खालको पात्रलाई फिल्ममा उतार्नु तारिफयोग्य काम हो  तर त्यसको उपचार पनि गतिलो हुनु जरुरी छ  पहिलो फिल्म इकु बाटै इकुलाई हेरिसकेका दर्शकलाई इकु ब्याक अगेन ले फेरि थप केही दिनबाट चुकेको छ  

	 

	फिल्म समीक्षा 

	इकु ब्याक अगेन 

	निर्देशकः सागर लामिछाने 

	कलाकारः सुलेमान शंकर रवीन पोखरेल रवि डंगोल जया शंकर थिन्ले लुन्डुपा 
"
