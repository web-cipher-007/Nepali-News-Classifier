लुटका कलाकार खुल्लमखुल्ला"समय सोमबार बिहान  बजे  स्थान पुरानो बानेश्वरस्थित गुरुकुलको प्रांगण 
सौगात मल्ल दयाहाङ राई प्रवीण खतिवडा लगायत नाट्यकर्मीहरू भेला भइसकेका थिए  ""
	समय सोमबार बिहान  बजे  स्थान पुरानो बानेश्वरस्थित गुरुकुलको प्रांगण  
	सौगात मल्ल दयाहाङ राई प्रवीण खतिवडा लगायत नाट्यकर्मीहरू भेला भइसकेका थिए  गुरुकुलको नाटक घर रहेको डाँडोलाई डोजरले सम्याउँदै गर्दा उनीहरू जम्मा हुनुको कारण भने शुक्रबारदेखि देशभर लाग्दै गरेको लुट थियो  साथमा गफिनेमा थिए त्यही फिल्मका निर्देशक निश्चल बस्नेत निर्माता माधव वाग्ले अनि अर्का कलाकार प्रतीकराज न्यौपाने  
	टिभीको लागि त होइन नि  कुराकानीको सुरुमै सौगातले तर्सिएर सोधेपछि दया हाङ बेस्सरी हाँसे  होइन मलाई मिडियामा बोल्नै डर लाग्छ  मैले फिल्मको यस्तो मन पर्यो उस्तो मन पर्यो भनौंला तर दर्शकले गफ दियो भन्छन् कि भन्ने लाग्छ सौगातले निचोड निकालेका रहेछन् त्यही भएर चुप बस्यो फिल्म लागेपछि सबैले थाहा पाइहाल्छन्  कागबेनी र दासढुंगा मा अभिनय कौशल देखाइसकेका सौगात उम्कनेवाला भने थिएनन् किनकि उनैको सजिलोका लागि पनि सबैजना गुरुकुलमा जम्मा भएका थिए  
	मलाई त आफूले गरेका पहिलेका फिल्म पनि मन परेको थियो  लुट पनि रोचक लागेको छ  तर केही भनुँ भने दर्शकको महत्त्वाकांक्षा बढ्ला भन्ने डर केही रिजर्भ नै बसिरहेका सौगातलाई दयाले सजिलो पार्न बोले फिल्ममा समय र स्थान स्पष्ट भएकोले पनि हामीले परिस्थिति बुझेर काम गर्न पाएका छौं  कति फिल्म स्वाद लाग्दालाग्दै पनि अन्तिममा बेस्वादे निस्कन्छन्  लुट त्यस्तो फिल्म छैन  
	निर्देशक निश्चललाई भने फिल्मको सबैभन्दा सबल पक्ष अभिनय लागेको रहेछ  पहिलोपटक फिल्म निर्देशनमा हात हालेका उनले सुरुमै अभिनयमा खारिएका आधा दर्जन कलाकारलाई एकसाथ चलाएका छन्  हाम्रो पात्रले बोल्ने संवाद गर्ने हाउभाउ र लगाउने भेषभूषा सबैलाई वास्तविकतामा ढालेका छौं निश्चलको कुरामा सही थाप्दै दया बोले अहिले लुट का संवाद अश्लील छन् भन्ने मात्रै प्रचार गरिएको छ  तर त्यस्तो मात्रै होइन  यी सबै सजीव देखाउने क्रममा आएका कुरा मात्रै हुन्   
	निर्माता वाग्ले फिल्मका पात्र नै अव्यवस्थित भएपछि उनीहरूले बोल्ने कुरा साहित्यिक वा सिलसिलाबद्ध हुनुपर्छ भन्नेहरूदेखि रुष्ट छन्  अरे बाबा पात्र अनुसार आउने त्यस्ता संवादमा सेन्सर बोर्डले बिप संवाद नसुन्ने गरी बाहिरी आवाज राखिने हाल्छ भने ऊ कस्ता फिल्म चाहन्छ त  उनले कड्किउँला जस्तो गरे  तर प्रतीकलाई भने अश्लील लाग्ने संवाद पूरा फिल्मका लागि केही पनि होइन रहेछ  भने त्यस्तै संवाद वा आइटम डान्स भएकैले लुट लाई कसैले सेक्सुअल सोचेर हेर्न आउँछ भने ऊ पूरै डिसअपोइन्टेड  
	हुन्छ  होला बिप लगाइँदा फिल्मको सौन्दर्यमा अलिकति कमी आयो होला   
	केही समय पहिले प्रोमो सार्वजनिक गरेदेखि नै लुट को चर्चा बाक्लिँदै गर्दा भने अहिले युनिटलाई डर छ कतै हाई एक्स्पेक्टेसनको सिकार त हुने होइन  यो पूरै व्यावसायिक फिल्म हो  कलात्मक चिज पनि दर्शकले नपाउने होइनन् तर यसले चलिरहेको ट्रेन्डमा केही सुधार मात्रै गर्न खोजेका हौं निश्चलले प्रस्टीकरण दिए चलिरहेको फिल्म प्याटर्नलाई ब्रेक गर्ला  सबै दृश्य आपसमा सम्बन्धित भएकोले पनि पूरा फिल्म हेरुन्जेल दर्शक रमाउनेछन्  सौगातले निश्चलजत्तिका फ्लेक्जिबल निर्देशक पहिले देखेकै रहेनछन्  पहिले त उहाँले स्त्रिप्ट देखाउनेबित्तिकै मलाई फिल्ममा खेल्न रहर जाग्यो  तर काम गर्दै जाँदा झन् यस्तो फिल्म बन्ला भन्ने बल्ल विश्वास हुँदै छ  तर यो मेरो मनको कुरा हो  कतिलाई मन नपर्ला  अनि गफ हानेछ भन्दिनुहोला उनी फेरि बिच्किए  तर होइन प्रतीकले तर भने पनि सही थापे प्रोमो हेरेपछि त हलिउडबलिउडकै मात्रै फिल्म हेर्ने मेरै बैनीहरूले पनि हेर्न चासो देखाएका छन्  
	समूहगत कामले पनि फिल्म राम्राे बनेको सबैको निष्कर्ष छ  हामीले सबै दृश्य गर्दा मजा लियौं  पूरा फिल्ममा काम गर्दै कहिल्यै बोरिङ भएन पहिलोपटक फिल्म खेलेका प्रवीणको अनुहारमै त्यो रमाइलो झल्कियो  यतिसम्म कि मेरो गोफ्ले पात्रले रक्सी खाएर अभिनय गर्नुपर्ने थियो  मैले पानी खाएर नाटक गर्न खोज्दा क्यामेरापर्सन पुरु पुरुषोत्तम प्रधान ले नै नखाई त खिच्दै खिच्दिनँ भने  अनि मेरो पालो डेढ लिटर रक्सी एकैपटक खाइदिएँ  दयाको रक्सीको कुराले प्रतीकले पनि आफूले बियर खाएर  तलामाथि सुटिङ गर्नुपर्दाको डर खोले  अरूको के कुरा कहिल्यै नपिउने सौगातले पनि हाकु काले पात्रका लागि एक पेगको बलिदानी दिनुपरेछ  प्रवीणले पनि थपे झन् विष्णुमतीको बधशालामा पानी परेको रातभर हिलो र रगतको फोहोरमा लतपतिँदै काम गर्दा त लाग्थ्यो त्यहाँ फिल्मको सुटिङ नभएर साँच्चिकै भइरहेको छ  
	निर्देशकले नै तयार पारेको स्त्रिप्टमा पैसाका लागि क्ष्ाणभरमै बहकिने प्रवृत्तिका पाँच अल्लारेको बैंक लुट सम्बन्धी विषयलाई उठाइएको छ  हुन त यस्ता विषयमा कति फिल्म बने होलान् तर यसको कथा भन्ने शैली गजब छ  भन्न खोजेको प्रष्ट देखाउन सक्नुले नै मलाई स्वाद लागेको छ लुट मा गोफ्लेको भूमिकामा देखिने दयाले अनुभव सुनाए  लुट फिल्म युवाहरूको जोस पनि हो  यसमा कर्म ऋचा शर्मा र सृजना सुब्बा पनि छन्  बिहानै गुरुकुललाई साक्षी राखेर नाट्यकर्मीले आफ्नै फिल्मको तारिफ गर्दा दर्शकले त ठूलो आशा राख्छन्  प्लिज फिल्म हेर्नुअघि ठूलो आशा पक्कै नराख्दिनुहोला  हेरेपछि त्यस्तो प्रतिक्रिया आए हामीलाई हौसला मिल्नेछ निश्चलले कुरोको बिट मारे  
	 
	 
"
