जसले मन बिच्क्याउँछहिमाली बुटी यार्सागुम्बाका खास कृषकमध्येका केही रुकुमका मैकोटेहरू यति बेला राजधानी आएका छन्  केही दिनअघि उनीहरू दीपेन्द्र भण्डारी निर्देशित डकुमेन्ट्री जर्नी टु यार्सा मा यार्सा टिप्न जाँदाका दुःख हेरेर पनि रमाएका थिए "
	हिमाली बुटी यार्सागुम्बाका खास कृषकमध्येका केही रुकुमका मैकोटेहरू यति बेला राजधानी आएका छन्  केही दिनअघि उनीहरू दीपेन्द्र भण्डारी निर्देशित डकुमेन्ट्री जर्नी टु यार्सा मा यार्सा टिप्न जाँदाका दुःख हेरेर पनि रमाएका थिए  झन्डै पाँच हजार मिटर उचाइमा रहेको पुपालसम्मै पुगेर खिचिएको उक्त डकुमेन्ट्रीले विदेशका केही महोत्सवमा समेत वाहवाही कमाइसकेको छ  डकुमेन्ट्री हेरेपछि तीनै मैकोटे दर्शकलाई राजधानीमा यार्सागुम्बा सम्बन्धी नै फिल्म पनि चलिरहेको छ हेर्नुभयो  भनेर सोध्दा एकजना वृद्धले फिस्स हाँस्दै भनेका थिए ए त्यही सदरमुकाममा बसेर यार्सा टिप्नेको फिल्म  केसी राजेन्द्र निर्देशित उक्त फिल्म रुकुमकै बजारी क्षेत्रमा केही दृश्य खिचेर फर्किएको थियो  तर अहिले फिल्मका रूपमा भने यसले यार्सागुम्बा नै राखेर गलत जानकारी दिइरहेको छ  
	हिमरेखा आसपास मुस्किलले घाँस उम्रने क्षेत्रमा पाइने यार्सागुम्बालाई फिल्मका पात्रहरू भने कम्मरसम्म आउने झाडी ओल्टाईपल्टाई गर्दै यार्सा खोज्छन्  यार्सागुम्बा ः हिडेन पार्ट भनेर शीर्षक रोजेको फिल्मले लुकेका विषय त परको कुरा प्राकृतिक नियमलाई समेत धज्जी उडाएको छ  खन्दा खन्दै फेला परेको यार्सागुम्बालाई डुब्लिकेट भन्दै फालिनु दुई छाक टार्नै मुस्किल पर्ने परिवारका सदस्यहरू नयाँ लुगामा चिटिक्क देखिनु विधवाको गलामा रातो पोते र लिपिस्टिकले चिरिच्याट्ट पारिनु हेलचेक्रयाइँका पराकाष्ठा हुन्  मेकिङमा भएका अनगिन्ती कमजोरीले गर्दा पृथक विषयमा फिल्म बनाउन गरिएको साहसलाई पनि तारिफको हकदार बनाउन सकेको छैन  केटौले शैलीको अध्ययनमा आधारित भई बनाइने यस्ता फिल्मले उल्टै सम्भावनाको मात्रालाई क्षयीकरण गर्छन्  प्राकृतिक तथ्यलाई नभत्काई कल्पनाशीलतामा बनाइने फिल्मले तुलनात्मक रूपमा डकुमेन्ट्रीमा भन्दा बढी रोमाञ्चकता थप्न सक्छ  तर डकुमेन्ट्री हेरेर खुसी भएका स्थानीय बासिन्दाले यार्सागुम्बा नहेर्दै कस्तो बनेको होला भनेर नाडी छामिसकेका रहेछन्   
	क्रन्दन चापागाईं लिखित फिल्म नयनकला हर्कबहादुर टोपबहादुर लगायतको यार्सागुम्बा टिप्न जाँदाको यात्रा सँगै सुरु हुन्छ  झाडापखालाका कारण पूरा परिवार गुमाएकी नयनकला द्वन्द्वका कारण एक नातिनीबाहेक सबै परिवार गुमाएका अपांग हर्क र वैदेशिक रोजगारमा गएका बाबुलाई गुमाउन पुगेका टोप सुरुदेखि नै दुःखी छन्  घरमा खान लगाउनकै समस्या भएर बाध्यताले यार्सा टिप्न जानुपरेको फिल्मको आशय हो  जबकि यार्सा यात्राभर उनीहरूको मुस्किलले बाटोमा अन्यसँग भेट हुन्छ  उनीहरू उकालो लाग्दा केही महिलाहरू दाउराको भारी बोकेर तल ओर्लिरहेका देखिन्छन्  लाग्छ अरूलाई पुगिसरी भएकैले यार्सा टिप्न त्यता लागेका छैनन्  तर त्यही रुकुमबाट यार्सा टिप्न पूरै गाउँलेसँगै घोडा खच्चडको लामो लर्कोलाई फिल्मले बेवास्ता गरेको छ  उनीहरू यार्सा टिप्नकै लागि दुई महिने यात्रामा निस्कँदा घरका कुखुरा कुकुर र लालाबाला समेत लिएरै जाने गरेको स्वयं जर्नी टु यार्सा ले पनि देखाइसकेको छ  यार्सा टिप्नु उनीहरूको बाध्यता मात्रै नभएर उत्सव पनि हो जहाँ तरुनातन्नेरी मायाप्रीति गाँस्छन् भने व्यापारीको कमाइ गर्ने राम्रो थलो पनि  
	फिल्ममा उदेकलाग्दा दृश्य धेरै नै देख्न पाइन्छ  जनपद प्रहरीको कमान्डमा सशस्त्रका जवान देखिनु लेकको झरनामा ढुक्कैले नुहाउन सक्नु हाफस्विटरमा पात्रहरू देखिनु घरभित्रबाट डोकोको भारी बोकेर निस्कनु दुई महिनाका लागि रासन लत्ताकपडा लिएर हिँडेकाको भारी स्कुले विद्यार्थीको झोला जत्रो हुनु कथाले मागेपछि अपरिचित पात्रहरू झ्याप्पै दृश्यमा आउनु अनि मुख्य पात्रलाई सहयोग गरी बेपत्ता भइहाल्नु आफैंसँग यात्रामा निस्केको साथी मर्दा अन्य पात्रमा कुनै पीडाबोध र उत्तरदायित्व महसुस नहुनु सग्ला पनि घाइते हुने यात्रामा पहिल्यै घाइते बनेका जानु सन्दर्भबिना नै लामो समयसम्म स्थानीय नाचहरू देखाइनु अनि यार्सा पाइने ठाउँकै विद्यार्थीलाई यार्साको बारेमा पढाएको देखाइनु वास्तविक कथामा बनेको फिल्म का अवास्तविक दृश्यहरू हुन्  एक घन्टा  मिनेटको फिल्ममा सकारात्मक पाटोहरूको भने ठूलो संकट देखिन्छ  एकोहोरो बजिरहने बाँसुरीको पाश्र्वसंगीतले माधुर्य दिँदैन  केही स्थानीयलाई समेत खेलाइएको फिल्ममा पात्रको संवाद सम्प्रेषण पनि फितलो छ  संवाद घोकन्ते लाग्छ  छायांकन मध्यम खालको छ  प्रचुर सम्भावना बोकेको विषयलाई पनि फितलो प्रस्तुतिका कारण यार्सागुम्बा फिल्मलाई फितलो बनाएको छ  
"
