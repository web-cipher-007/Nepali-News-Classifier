नैतिकताको खोजीमा"ए दाइ एउटा चित्रकला कार्यशालाको निम्तो गर्न खोजेकी चित्रकार रागिनी उपाध्यायले बिहीबार बिहानै नागरिक समाजका अगुवा देवेन्द्रराज पाण्डेलाई फोन गरिन् कार्यशालाको थिम छ नैतिकताको खोजीमा ""
	ए दाइ एउटा चित्रकला कार्यशालाको निम्तो गर्न खोजेकी चित्रकार रागिनी उपाध्यायले बिहीबार बिहानै नागरिक समाजका अगुवा देवेन्द्रराज पाण्डेलाई फोन गरिन् कार्यशालाको थिम छ नैतिकताको खोजीमा  
	मुलुकमा राजनीतिक बेथिति बढ्दै गइरहेको भए पनि पछिल्लो समय लगभग चुपचापजस्तै बसिरहेका पाण्डे रागिनीलाई सुनेर अक्मक्किए  म स्वयं निराशाको अवस्थामा छु यसपछि पाण्डेले जवाफ फर्काए र अरू कसैलाई लैजानुस् पनि भन्न सक्दिनँ किनकि को मान्छे कति नैतिक छ भन्ने मापन पनि म यतिबेला गर्न सक्दिनँ  
	शुक्रबार दिउँसो राजधानीबाट  किमि टाढा धुलिखेलको देवीस्थान डाँडास्थित पानारोमा भ्यु रिसोर्टको छतमा बेस्सरी हावा चल्न सुरु हुँदा रागिनी उपाध्याय यसरी अघिल्लो दिनको नैतिक वार्ता सुनाइरहेकी थिइन्  यिनलाई अन्य कलाकार किन पनि चाख मानी सुनिरहेका थिए भने तिनीहरू नैतिकताको खोजी नामक कला अभियानमा थिए  ती रंग घोल्थे ब्रस चोबल्थे र क्यानभासमा पोत्थे अनेक मूर्तअमूर्त आकृति जुन आकृतिले सिंगो मुलुकको विसंगतिलाई व्यंग्य गरिरहेको भान हुन्थ्यो  
	दक्ष प्रजापतिको दुई छोरी चन्द्रमाले बिहे गरेछन् महिला कलाकार समूह नेपाल वागन ले गरेको दुईदिने कला कार्यशालामा पोखराबाट आइपुगेका बुद्धि गुरुङले एउटा हिन्दु मिथ सुनाउन थाले दक्षले दुवै छोरीलाई बराबर व्यवहार गर्नुपर्ने वाचा बँधाएका थिए चन्द्रलाई तर उनले एउटीलाई हेला गरेछन्  
	यसो भन्दै बुद्धि क्यानभासमा ब्रस तीव्र गतिका साथ चलाइरहेका थिए जहाँ कालो रंगको प्रधानता थियो  क्यानभासको सेतो भाग विस्तारै कालोले छोप्दै लगेको थियो जसरी मुलुकलाई अनिश्चय र अन्योलले छोप्दै लगेको छ  अनि यसपछि फेरि उनले कथा भन्न थाले दुई छोरीमध्ये एउटीलाई हेला गरेको थाहा पाएपछि दक्ष क्रुद्ध भएछन् र श्राप  
	दिएछन्  त्यही श्रापका कारण आज चन्द्रमाले महिनामा एकपटक मात्रै आफ्नो पूर्ण अनुहार देखाउन पाउने भएको मानिन्छ  
	यतिन्जेल बुद्धिको क्यानभासमा दुइटा चन्द्रमा प्रकट भइसकेको थियो एउटा पूर्ण अर्कोचाहिँ हँसिया जत्रो बाङ्गो र दुब्लो  दुवै चन्द्रमाको मुनि उनले एकएक वटा कालो मानव आकृति कोरे एउटा सबल र अर्को अपांग र दुर्बल  चन्द्रमाले आफ्नो पक्षपाती र अनैतिक व्यवहारका लागि कस्तो सजाय पाएको थियो भन्ने देखाउने यो चित्रलाई उनले हाम्रो समाज व्यवहार र मुलुकको राजनीतिसँग  
	जोडे  र भने अनैतिक मानसिकता भएकालाई चन्दले जस्तै सजाय पाउने  
	कहिले  हो हाम्रो जीवनशैली मान्यता संस्कृति र दैनन्दिन व्यवहारलाई अहिले केले गाँज्दै लगिरहेको छ  राजनीतिमात्रै हैन जीवन र समाजका ससाना इकाईहरूमा पनि किन हुन्छ घातप्रतिघात  किन बढ्छ एकआपसमा  
	दूरी  र अविश्वासको खाडल किन झन्झन् ठूलो हुँदै गइरहेको छ सर्वत्र  मुलुकदेखि नागरिकका सामान्य परिवारसम्म पनि किन बढोत्तरी हुँदै गइरहेको छ लुछाचुँडी  
	मनोविज्ञान  चित्रमार्फत जवाफ खोज्न धुलिखेलको एकान्त जंगलछेउ भेला भएका  
	हुन् मुलुकका नाम चलेका डेढ दर्जन कलाकर्मीहरू   
	न ग्यास छ न पेट्रोल क्यानभासमा सेतो रंग र त्यसमाथि कालो रेखाहरूमार्फत किरिङमिरिङ आकृति कोरिरहेका आशा डंगोल त्यत्तिकै फुस्फुसाए  जीवनसंगिनी एरिना ताम्राकार कलाप्रदर्शनीका लागि अमेरिका गएका कारण छोरोसहित धुलिखेल आइपुगेका आशाले सहरी निम्न मध्यम र मध्यम वर्गीय परिवारको ताजा समस्यालाई अचानक ओठबाट फुत्काएका थिए  कलाकारले हरेक वस्तुमा कला नै देख्छ भन्ने भनाइ चरितार्थ गर्नु उनको अभीष्ट थिएन तर उनले हालै कान्तिपुर दैनिकमा छापिएको न ग्यास छ न पेट्रोल शीर्षककै लेखलाई क्यानभासमा कोलाज बनाए  त्यसैको माथि गोरु आकृतिका मान्छे थिए जसको सिङ उमि्ररहेको छ  रिसले अब त सिङ नै उमि्रने बेला भो भन्या दुई दशकदेखि कला साधना गर्दै आएको आशाले भने हाम्रो जीवनलाई यतिसारो समस्याले किन लखेटिरहेको छ  
	नैतिक पतन हातको औंला च्यापिएर बिरामी परेकी प्रमिला बज्राचार्यलाई अस्पताल पुर्याएर फर्केकी रागिनी बीचैमा बोलिन्् राजनीतिले मूल रूपमा समाजमा संस्कृति निर्माण गर्छ सही संस्कृति निर्माण गर्नुपर्ने हाम्रो राजनीति आफैंमा विकृत छ देशभन्दा पनि आफन्त नातागोता र आसेपासेका लागि नेताहरू ल्ाागिपरेका छन््  
	प्ाानारोमा भ्यु रिसोर्टको माथिल्लो बाल्कोनीतिरबाट कोही हाँसेको आवाज सुनियो  कोही बरन्डा छेउ कोही टेबुलमा अडेस लाएर त कोही भुइँमा त्यत्तिकै पलेंटी कसेर क्यानभास रंग्याइरहेकाहरूले एकसाथ मास्तिर दृष्टि फ्याँके नगेन्द्रप्रसाद पौडेल र मिथिला कलाकार श्यामसुन्दर यादव हुस्सुले छोपिएको जुगल हिमाल र लाङटाङ हिमशृंखलातिर फर्केर चित्र कोर्दै थिए  उनीहरू किन हाँसेका थिए भने तल रागिनीले भने जस्तैको आसयलाई नगेन्द्रले क्यानभासमा जीवन्त पार्दैथिए  कालो रंगकै बीचमा लेपिएको कोलाजमा समाचार कटिङहरूको शीर्षक यस्तो थिया  
	कानुनमा राजनीति  
	न्यायाधीशचाहिँ सधैं चोखा   
	कानुनमा विलम्ब किन   
	समाचारसँगै नगेन्द्रले कार्टुन पनि टाँस्न भ्याएका थिए एउटा दृश्यमा चाहिँ एक प्रहरी बर्दीमै पैसाको कुम्लो बोकेर दौडिरहेका थिए अर्को दृश्यमा न्यायाधीशविरुद्ध लागेको रिटको चाङतिरको तराजु झुकेर भुइँ छोएको र सुनुवाइको फाइल राखिएतिर चाहिँ  
	अकासिएको  कार्टुन भइयो साथी कार्टुन कला समीक्षकको समेत छवि बनाएको नगेन्द्र बोले सत्ताले कानुनले र राजनीतिले नागरिकलाई साँच्चिकै कार्टुन बनायो  
	न्यायालयमा भएको भ्रष्टाचारलाई औंल्याउन उनले आफ्नै क्षेत्र सम्बद्ध एउटा उदाहरण दिए  ललितकला प्रज्ञा प्रतिष्ठानबारकै कुरा गरौं न उनले भने केही अघि कसैले दिएको उस्तै रिटले न्याय पाउने अहिले फेरि उस्तै रिटमाथि सुनुवाइ नै नहुने  न्यायको नौ सिङ भन्ने सायद यही हो कि  
	निराश भएर मात्रै पनि हुँदैन  साहित्यकार चित्रकार र कला समीक्षकको एकमुस्ट छवि बनाएका रमेश खनाल यतातिर हल्का ढल्किए  उनले अरुपण शैलीकै चित्रलाई निरन्तरता दिए दृश्यचित्रझैं लाग्ने कालो धब्बाको सघनतालाई वरिपरि नीलो हरियो पहेंलो सेतो रातोलगायतको रंग पोतेर केही आशाको झिल्को बाले  बेथिति जरुर छ उनले भने तर आशा गर्नु सिवाय नागरिकसँग के विकल्प छ र  जे हुनेछ राम्रो हुनेछ भन्ने सोचौं  कम्तीमा दिमागमा स्टे्रस त पर्दैन   
	सहरको कोलाहल अनेक तनाव र समस्याका कारण पछिल्लो समय खजमजिएको जीवनशैली र मनोवैज्ञानिक आघात स्टे्रस बाट मुक्त हुन पनि धुलिखेलको एकान्तिकता रोजेका हुन् चित्रकारहरूले  बिपी कोइराला नेपालभारत फाउन्डेसनसँगको सहकार्यमा भइरहेको कार्यशालामा तीर्थ निरौला वीरेन्द्रप्रताप सिंह लोक चित्रकार एस सी सुमन सुनिता राणा संगी श्रेष्ठ रीता मानन्धर विपना महर्जन चन्द्रा श्रेष्ठ किशोर नकर्मी ज्योति गुरुङ पनि छन्् धेरैले वर्तमान समयको संकेत गर्ने कालो रंगलाई प्राथमिकता दिएका छन््  दुईदिने कार्यशालापछि तयार चित्रहरू छिट्टै राजधानीका ग्यालरी पस्नेछन््  
	बिम्बहरू पनि ब्ाहुसंस्कृति र समुदायबाट आएका छन््  बुद्धिले हिन्दु मिथकलाई समातेजस्तै एस सीले मिथिला समाजमा माछालाई शुभ र हात्तीलाई सम्वृद्धि ठान्ने मान्यता उठाउँदै वर्तमान जीवन र समयको बेमेलतालाई दर्शाउन अनेकौं हातका पन्जाहरू उठाएका छन्् क्यानभासमा  अँध्यारो र समस्याग्रस्त परिस्थिति बीचमै सकारात्मकता खोज्दैछन्् तीर्थ ज्योति र सुनिताहरू  
	यो गुलाबको फूल पोखरादेखि आएकी ज्योतिले क्यानभास औंल्याइन्् अब पुतलीहरू कोर्छु  यो चित्र देशका लागि मैले देखेको सपना हो  
	सपना पूरा हुन नैतिक र सुसंस्कृत मानिसकता सकारात्मक जीवनशैली र धारणाहरूको विकास हुनु जरुरी छ फेरि मियो छ राजनीतिमै  मेरो त दिमागमा कालो मात्रै आइरहेको छ रागिनीले बोलिन् अगुवाहरू सफा सकारात्मक र नैतिक कहिले हुने  
	हेर्दै जाउँ यतिन्जेल नबोली बसेका साहित्यकार डा रामदयाल राकेश बोले त्यो दिन पक्कै आउनेछ  
"
