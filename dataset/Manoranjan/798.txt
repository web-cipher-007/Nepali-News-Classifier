कोरियाली झुमे चटामरीमा"चामलको रोटीमा अन्डा राखेर बनाउँदै गरेको नेवा चटाम देखेर कोरियाली किम ही सनले आफ्नो परम्परागत खाना तक सम्झिन्  थापाथलीस्थित लसना परिसरमा बिहीबार साँझ किम लगायत  कोरियन कलाकारले नेवा खानाको स्वाद मात्र लिएनन् त्यसको सांस्कृतिकता मूल्यांकन पनि गर्न भ्याए  ""
	चामलको रोटीमा अन्डा राखेर बनाउँदै गरेको नेवा चटाम देखेर कोरियाली किम ही सनले आफ्नो परम्परागत खाना तक सम्झिन्  थापाथलीस्थित लसना परिसरमा बिहीबार साँझ किम लगायत  कोरियन कलाकारले नेवा खानाको स्वाद मात्र लिएनन् त्यसको सांस्कृतिकता मूल्यांकन पनि गर्न भ्याए   
	गत वर्ष मात्रै लसनाकी अस्मिना रञ्जितले कोरियाली परिकार यस नै चाखेकी थिइन् सियोलमा  कुनै पनि देशको सांस्कृतिक सघनता बुझ्न खानपानबाटै पनि जान्न सकिने बताउँदै यसपटक उनले कोरियाली कलाकार मित्रहरूलाई नेवा स्वादको व्यवस्था मिलाएकी हुन्  मलाई अझै याद छ कोरियामा थुपै परिकारले कुन खाने कुन नखाने भएकी थिएँ उनले भनिन् धेरै परिकार भएकाले नेवा खानेकुरा पनि करिब उस्तैउस्तै हुँदो रहेछ  किमले पनि अस्मिनालाई समर्थन गरिन्  योम चटाम चिउरा छोइला आलुको अचारको मज्जा लिइरहेकी उनले चटाम स्वाद र आफ्नो मुलुकमा पाइने तक को स्वाद बताउन थालिन्  जाडो छेल्न आगोको साहरा लिँदै लसनाको आँगनमा नेवा परिकारको स्वाद र त्यसैमाथि गरिएको गफ निकै रोचक लाग्थ्यो  चटाम अन्डामा बनाउँदो रहेछ तर हामीचाहिँ सागको पात राख्छौं किमले भनिन् चामलकै प्रयोग गरिने तक हामी जाडो मौसममा खाने गर्छौं   
	यो खानपानको सन्दर्भ थियो तीन हप्तादेखि लसनामा जा नेपाली र कोरियन कलाकारको नोमाडिक टाइम एन्ड स्पेस कला कार्यशालाको जहाँ  कलाकार लागिपरेका छन्  खानपान संस्कृतिको द्विदेशीय यो अनुभवसँगै कार्यशालामा बनाएका कलाहरू यतिबेला थापाथलीस्थित लसना परिसरमै प्रदर्शनीमा राखिएका छन्   
	मूर्तिकार पार्क स्याङ हवाङ नेपालमा पहिलो पटक आएका हुन् त्यसैले पनि उनलाई यहाँको हावापानी प्रकृति र खानपान नौलो र रोचक लाग्यो  कलाकृतिको रूपमा पनि उनले यतैको ढुंगा र माटो छाने  नेपाली ढुंगालाई उनले आफ्नै शैलीमा कलात्मक ढंगले उतारेका छन्  कलाकार सुजन डंगोलको सहकार्यमा उनले वसन्तपुरको भुइँमा छापिएका ढुंगामा पानीले आकृति कोरेका हुन्  उनले पानीको चित्र मानिसको जीवनसँग तुलना गरेको सुजनले टिप्पणी गरे  ढुंगामा पानीले कोरेको आकृति एकैछिनमा विलीन भएजस्तै हो हाम्रो जीवन उनले भने तर सम्झनाचाहिँ सधंै रहन्छ   
	दुई दशकदेखि रंगले चित्र कोर्दै आएकी किम इन जुले चाहिँ दुई वर्ष यतादेखि रेखाचित्र कोर्न थालेको खुलाइन्   वर्षपछि दोस्रो पटक नेपाल आएको बताएकी उनले घुमफिर क्रममा नेपालमा भेटेका देखेका र सुनेका पक्षलाई रेखात्मक चित्रमा उतारेकी छन्  काठमाडौंको परिवेशलाई अंकित गर्दै उनले जताजतै कुकुरहरू भेटिएको दृश्य अचम्म र रमाइलो लागेको बताइन्  यही रमाइलो पक्षलाई उनले चित्रमा पनि उतारेकी छन्  सडकमा सुतिरहेका कुकुरको रेखात्मक आकृति कलात्मक लाग्छ  कोरियामा कुकुर देखेर मान्छे भाग्छन् उनले भनिन् तर यहाँ त जताततै अचम्म लाग्यो  मठमन्दिरमा मानिसहरूको बेवास्ताले पुरातात्त्विक सम्पदा बिग्रँदै गएका दृश्य पनि उनले आफ्नो कलाकृतिको विषय बनाएकी छन्   
	ढुंगामा कला उतार्ने काम भए पनि जुङ ही वुकले नेपालमा आएर रंगको महत्त्व बुझेको बताए  पोखराको विभिन्न क्षेत्रमा घुम्न गएको बेला उनले घरमा रातो पहेंलो कालो लगायत रंगले घर लिपेको दृश्यलाई कलात्मक शैलीमा फोटो खिचेका छन्  फोटोग्राफर ली ख्याङ होले नेपालीको प्रोट्रेट खिचेर विभिन्न फूलहरूसँग तुलना गरेका छन्  हँसिला अनुहारका नेपालीहरू फूलजस्तै सुन्दर छन् उनले आफूले खिचेका तस्बिर देखाउँदै भने  प्रदर्शनीमा सोन हाकसाङ वाइक सुङजुङको सिर्जना पनि छन्   
	नेपालबाट भने विकास श्रेष्ठ शशांक श्रेष्ठ कैलाश श्रेष्ठ र महिमा सिंहका कलाकृति छन्  पोखरामा ट्रेकिङ जाँदा त्यहाँ देखेका सुन्दर पक्षलाई भिडियो र केही फोटो मार्फत पस्कने काम गरेका छन् विकासले  प्राकृतिक र ऐतिहासिक क्षेत्रमा राजनीतिक पम्प्लेट पर्चा छापिएको दृश्यले पर्यटकीय स्थलमा नकारात्मक प्रभाव पारेको उनको अनुभवले बताउँछ   
	शशांकले मोसन पिक्चरबाट दौडधुपमा व्यस्त अहिलेको मानवीय अवस्थालाई देखाउने प्रयास गरेका छन्  भनिन्छ माग्ने मान्छेहरू घुमन्ते हुन्छन् उनले माग्ने व्यक्तिको फोटो देखाउँदै भने त्यस्तो हुँदो रहेनछ उनीहरू त जहाँको त्यहीं हँुदो रहेछ  हामी पो घुमन्ते  कामको सिलसिलामा कहाँदेखि कहाँ पुग्छौं थाहै नहुने  चित्रकार कैलाश केही वर्षयता फोटोग्राफीतिर पनि आकषिर्त छन्   
	कार्यशालामा उनले फोटो खिचेर त्यही फोटो टुक्रा पार्दै कलात्मक आकृति बताएका छन्   
	महिमाले चाहिँ पानी र जीवन को अर्थ बुझाउन परफर्मेन्स आर्ट पस्किन्   
"
