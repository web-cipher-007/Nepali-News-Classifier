किङ खानको रियल मारामुङ्ग्री  बलिउडका किङ मानिने शाहरुख खान सोमबारको एक पार्टीमा भने एकाएक खलनायक बनेर उत्रिए  उनले एकताकाकी आफ्नै घनिष्ठ फराह खानका पतिलाई मुक्का बर्साएका छन् "
	बलिउडका किङ मानिने शाहरुख खान सोमबारको एक पार्टीमा भने एकाएक खलनायक बनेर उत्रिए  उनले एकताकाकी आफ्नै घनिष्ठ फराह खानका पतिलाई मुक्का बर्साएका छन्  शाहरुखको यो हर्कतले यतिबेला सबैलाई अचम्मित बनाएको छ  प्रायः सहकर्मीमाझ रमाइला र कसैको हानि नपुर्याउने व्यक्तिका रूपमा चिनिएका अभिनेता कसरी एकाएक अरूले बोलाएको पार्टी नै बिथोल्ने गरी मारमुंग्रीमा लागे  
	कारण खुलस्त भइनसके पनि घटनाका प्रत्यक्षदर्शी भने फराहका पति शिरीष कुन्दरले रावन बारे गर्ने तल्लो स्तरका टीकाटिप्पणीलाई सहन नसकेपछि शाहरुख हातपातमै उत्रेको हुन सक्ने बताउछन्  त्यसो त शिरिषले रावन लाई गिराउने गरी टि्वटरमा पनि लेख्दै आएका थिए जसलाई उनले सोमबार सञ्जय दत्तले अग्निपथ को सफलताका लागि दिएको दिवाभोजमा पनि निरन्तरता दिएका थिए  अर्को छेउमा रहेका शाहरुखले उक्त कुरा सहन नसकी उनको मुखमा मुक्का बर्साएका हुन्  शिरीष सुन्निएको मुख छोप्दै पार्टीबाट निस्केलगत्तै शाहरुख पनि बाहिरिएका थिए  पछिल्लो समय फराह र शाहरुखको सम्बन्धमा पनि चिसिएका बेला यस्तो घटना भएको हो  
	त्यसो त शाहरुख आफैंले होम प्रोडक्सन रावन बारे बेलाबेला ठट्टा गर्ने हुँदा शिरीषलाई थप्पड हान्नुमा अन्य कारण रहेको पनि हुन सक्छ  शाहरुखले आइतबार राति आफैंले चलाएको फिल्म फेयर अवार्डमा पनि रावनको सबै चिज बिक्यो तर टिकट बिकेन भनेर हाँसो गरेका थिए भने अर्का सञ्चालक रणवीर कपुरले डन  मा उनको ओभर एक्टिङबारे मजाक गर्दा पनि चित्त दुखाएका थिएनन्   
	घटनाबारे शाहरुख खुल्न चाहिरहेका छैनन्  मुक्का खाने शिरीषले भने तीनतीन बडिगार्डसहित आएका शाहरुखले किन आफूलाई एकाएक मुक्का बर्साए थाहा नभएको बताएका छन्  उनले हिम्मत भए सिंगल सिंगल लड्न आउन पनि चुनौती दिए   
	
"
