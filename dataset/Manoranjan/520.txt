राजेशले गाए भोजपुरीगायक राजेशपायल राई संगीतमा फरक स्वाद दिन चाहन्छन्  केही महिनाअघि एकैचोटि चार एल्बममा गीत रेकर्ड गराएर चर्चामा आएका उनी यतिबेला भने भोजपुरी संगीततिर लम्किँदै छन्  "
	एके टकी निहारना हमरा केतु 
	अब त दिल इहमरा बेकरार होजाई 
	गायक राजेशपायल राई संगीतमा फरक स्वाद दिन चाहन्छन्  केही महिनाअघि एकैचोटि चार एल्बममा गीत रेकर्ड गराएर चर्चामा आएका उनी यतिबेला भने भोजपुरी संगीततिर लम्किँदै छन्  राजधानीमा शनिबार बज्र क्रिएसन स्टुडियोमा उनी भोजपुरी एल्बमको अन्तिम तयारीमा भेटिए  सन्तोषराज आरवि पटेलको संगीत र अशोक सिन्हा विनय विहारी अजय अनुरागीको शब्द रहेको एल्बमको नाम छ सिलाके जवानी   
	भोजपुरी गीतमा पहिलो अनुभव बटुलेका राजेशले एल्बममा एकल स्वर दिएका छन्  नौवटा गीत समावेश एल्बममा गायिका कल्पना र इन्दु सोनालीले पनि साथ दिएका छन् उनलाई  धेरैजसो मुम्बईमा बस्दै आएका सन्तोषले राजेशलाई दुई वर्ष पहिले भटेको बताए  उनले त्यतिबेला नै भोजपुरी गीत गाउने प्रस्ताव राखे पनि व्यस्तताका कारण पूरा गर्न नसकेको बताए  अहिले भने समय मिलाएरै आएको छु सन्तोषले भने भोजपुरी गीतमा राजेश पक्कै पनि जम्नेछन्  भोजपुरी गीत हाई स्केलमा गाउनुपर्ने हुँदा राजेशको भोकल सुट हुने संगीतकार आरबीले दाबी गरे  उनले एल्बममा रोमाञ्चक र युवा पुस्ताले मन पराउने खालका गीत समेटिएको बताए   
	नेपाली अंग्रेजी जापानी लिम्बू गरी भाषामा स्वर दिइसकेका राजेशले भोपुरी गीतमा भाषा उच्चारणबारे अलिक संवेदनशील भएर काम गर्नु परेको बताए  शुद्ध शब्द उच्चार नगर्दा कतिपय ठाउँमा अर्थको अनर्थ पनि लाग्दो रहेछ स्टुडियोमा रेकर्ड सकाएपछि उनले अनुभव बाँडे तर जे होस् खुलेर स्वर दिएको छु  एल्बमको मिक्सिङ चाहिँ मुम्बईमै गरिने उनले बताए  एल्बमसँगै उनले स्टुडियोमा भोजपुरी फिल्म बदला को एउटा गीत पनि रेर्कड गरेको बताए  विभिन्न भाषामा गीत गाउन मन पराउने राजेशले छिट्टै नेवारी भाषामा पनि एल्बम निकाल्ने योजना रहेको बताए   
"
