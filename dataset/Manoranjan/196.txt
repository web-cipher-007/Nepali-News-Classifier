वसन्तपुरमा नारीबेरोजगारीका कारण बिदेसिएका श्रीमान्को सम्झनामा मञ्जु निकै चिन्तित छिन् "
	बेरोजगारीका कारण बिदेसिएका श्रीमान्को सम्झनामा मञ्जु निकै चिन्तित छिन्  परिवारमा सासु ससुरा नन्द देवर सबैको चित्त बुझाउँदैमा उनको दिन बित्छ  दिनभरि घरको काममा मरिमेटे पनि उनलाई परिवारले माया दिनुको सट्टा उल्टै दुव्र्यवहार गर्छ   
	राजधानीमा बिहीबार नारी नाटकका कलाकारले महिलाले समाजमा भोग्दै आएका यस्तै दुव्र्यवहार र अत्याचारको प्रदर्शन गरे  शिल्पी थिएटरले बुधबार पाटनमा मञ्चित नाटक बिहीबार साँझपख वसन्तपुर डबलीमा मञ्चन गरेको थियो  नाटकलाई चाहिने स्टेज र भौतिक सामग्रीलाई कलाकारले हात खुट्टा र अनुहारको हाउभाउले वस्तुको आकृति झल्काएर नौलो स्वाद दिएका  
	थिए  यस्तो कलालाई माइम भनिन्छ निर्देशक घिमिरे युवराजले भने यस्तै नाटकमा कलाकारको वास्तविक खुबी झल्किन्छ   
	समाजमा नारीलाई गरिँदै आएको भावनात्मक शारीरिक सामाजिक हिंसा र दुर्वव्यवहारको सूक्ष्मता नाटक मार्फत देखाउन खोजेको उनले बताए  साधारण मानिँदै आएका विषयवस्तु नै हिंसाको मूल जरो भएको उनको बुझाइ छ  दुई हप्ताको सघन कार्यशाला मार्फत तयार पारिएको नाटकमा तराई पहाड र हिमाली भेगका महिलाले भोग्नुपरेका फरकफरक दुव्र्यवहार शैलीलाई देखाइएको छ  बिदेसिएका श्रीमान्को प्रतीक्षामा रहेकी मञ्जु नाटककी पहाडी प्रतिनिधि महिला हुन्  लोग्ने घरमा नहुँदा परिवारले हेर्ने दृष्टिकोण समाजले गर्ने नकारात्मक व्यवहार नाटकमा देखाइन्छ  घरखर्च पठाएको पैसा सबै परिवारले राखिदिन्छ काम गर्न जाँदा मञ्जुलाई केटाले गिद्धेनजरले हेर्ने परिवारले वास्तविकता नबुझी शंका गर्ने लगायत ससाना समस्यालाई नाटकमा रोचक तरिकाले पस्किएको छ   
	त्यस्तै दुर्गा पात्रको अभिनयबाट चाहिँ शैक्षिक क्षेत्रमा नारीलाई गरिने यौन दुव्र्यवहार कोट्टयाइएको छ  पढाउने बाहनामा शिक्षकले अनावश्यक गाला सुम्सुम्याउने संवेदनशील अंगमा स्पर्श गर्ने यौनभाव झल्किने शब्द प्रयोग गर्ने जस्ता व्यवहारलाई नाटकमा देखाइएको छ  सार्वजनिक स्थलमा महिला दुव्र्यवहारको प्रकृति देखाउने क्रममा भने कलाकारले स्वयं गाडीको आकृतिमा ढल्किन्छन् अनि आफंै यात्रु बन्छन्  खचाखच गाडीमा उभिएका महिलालाई पुरुष पात्रले अनेक तरिकामा जिस्काउन थाल्छन्  कसैले सुतेको बाहनामा जीउ टसाउँछन् त कसैले कम्मर चिमोट्छन्   
	नाटकको यस दृश्यमा भने डबलीमा भरिएका दर्शकको समेत मत लिइएको थियो  ब्राजिलको रंगकर्मी अगस्टो बोयलले प्रतिपादन गरेको फोरम थिएटर शैलीमा नाटकमा प्रश्न सोधिन्छ यो दुव्र्यवहार हो कि होइन  यस्तो बेला कसरी न्याय गर्न सकिन्छ  स्टेजबाट पात्रहरूले सोधेको प्रश्नलाई दर्शकले आआफ्ना धारणा र सुझाव दिन्छन् र समस्या समाधानको प्रयास गर्छन्   
	समाजमा विद्यमान बोक्सी प्रथाबारे पनि नाटकले अभिनय मार्फत वास्तवकिता प्रस्तुत गरेको थियो  नातिनी छोरी बिरामी भएपछि औषधिका लागि जंगलमा राति जडिबुटी खोल्न जाँदा बूढीआमालाई गाउँलेले गरेको  
	दुव्र्यवहार नाटकमा उतारिएको थियो  अन्धविश्वास र नकारात्मक धारणाका कारण गाउँलेले ती बूढी आमालाई बोक्सीको आरोपमा गाउँनिकाला गरिदिन्छन्  समाजमा नारी हिंसा र दुव्र्यवहारका विभिन्न रूपलाई नाटकले सूक्ष्म तरिकाले औंल्याइएको छ  नाटकमा अन्याय र दुव्र्यवहार सहेर बस्ने नारी चरित्रप्रति पनि व्यंग्य गरिएको थियो  न्यायका खोज्ने प्रक्रियामा लाग्दा प्रहरी प्रशासनको बेवास्ताबारे पनि प्रस्टयाइएको नाटकलाई बहुभाषाको प्रयोगले रंगीन बनाएको थियो  समाज नागरिक प्रशासन र राज्य संवेदनशील भए जुनसुकै अत्याचार र दुव्र्यवहार उन्मूलन गर्न सकिने नाटकको मुख्य आशय थियो   
	कमलमणि नेपाल दुर्गा बराइली मञ्जु गिरी सुदाम छत्कुली सरिता साह रवीन्द्र झा चन्द्रा चौधरी र शिवानी चौधरीले खेलेको नाटक धादिङ चितवन हेटौंडा चन्द्रनिगाहपुर जनकपुर हुँदै देशव्यापी मञ्चन गर्ने युवराजले बताए  
"
