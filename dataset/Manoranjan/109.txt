नयाँ धुनको खोजीमायो भीडभाड सहरमा कतिले आफूलाई सग्लो उभ्याएका छन्  कति टुक्रिएर बाँडिएका छन्  संगीतकार राम सिटौला त्यसको गन्तीमा समय खर्चिरहेका छैनन्  "
	यो भीडभाड सहरमा कतिले आफूलाई सग्लो उभ्याएका छन्  कति टुक्रिएर बाँडिएका छन्  संगीतकार राम सिटौला त्यसको गन्तीमा समय खर्चिरहेका छैनन्   
	म आफू सग्लो उभिनु छ चालीस वर्षे उनलाई लाग्छ संगीत मेरो नशा हो  टुक्रिनुपरे म संगीतमै बाँडिन्छु  झरीले चिसो बढेको सहरलाई उनी हार्माेनियमको मुच्र्छनाले तताइरहेका छन्  दर्जनौं शिष्यहरूलाई वरिपरि राखेर साँझबिहान आफ्नो खारिएको गलाले लट्ठ बनाइरहेछन्  यही विशेषताले कसैले कसैलाई नचिन्ने सहरमा राम सिटौला भएर हिँडिरहेका छन्  
	महेन्द्र मोरङ क्याम्पस नपढेको भए मूल घर झापा छाडेर काठमाडौं नआएको भए र रेडियो नेपालको स्वर परीक्षा उत्तीर्ण नगरेको भए उनको जीवन अर्कै हुन्थ्यो  कुनै व्यापार वा सरकारी जागिरे हुन्थे  संगीत बाहेक जीवनमा केही सोचिएन दुई दशकदेखि सुगम संगीतमा लागेका स्रष्टाले भने म सन्तुष्ट छु  जीवनप्रति र रोजेको पेसाप्रति कुनै दुःखेसो छैन  
	दुःखेसो हुनुपर्ने कारण पनि छैन  सहरका रेडियो स्टेसनमा उनको नाम बजेको छ  उनले भरेका धूनमा स्वर दिएर गायक रातारात हिट भएका छन्  गायकलाई सबैले चिन्छन् उसकै चर्चा धेरै हुन्छ  पर्दापछाडिका अरूलाई कसैले वास्ता गर्दैनन् पुतली सडक चोक नजिकैको अग्लो घरको सिरान तलामा रहेको अनुराग संगीत विद्यालयमा भेटिएका उनले सुनाए एउटा राम्रो गीत बन्न धेरैको मिहिनेत हुन्छ  शब्द धून त्यसमा बजाइने बाजा र गायकको स्वरले एउटा गीतलाई राम्रो या नराम्रो बनाउँछ  
	त्यही भएर उनी सधैं नयाँ धूनको खोजीमा हुन्छन्  मैतीदेवीको निवासबाट पुतली सडकको विद्यालय आउँदा होस् वा हातमा सिडी र पेन ड्राइभ बोकेर सहरका स्टुडियो चहार्दा उनको दिमागमा सधैं नयाँ धूनको कल्पना हुन्छ  जब शब्दले क्लिक गर्छ उनलाई धून फुर्छ  अनि शब्दलाई जीवन्त पार्छन्  हार्मोनियममा खार्छन् नजिकका साथीभाइलाई सुनाउँछन्  प्रतिक्रिया बुझ्छन्  त्यसलाई माझेर एउटा लयमा ढाल्छन्  
	अहिले साधनाले भन्दा हतारमा गायक हुन चाहने धेरै छन् संगीतको खास मर्म तिनले बुझ्न सक्दैनन् संगीत शिक्षकले अनुभव सुनाए यस्तै कारण संगीत बजार खस्केको छ  साधनाले खारिएका भन्दा जस्केलाबाट संगीतमा छिरेकाहरूले चर्चा पाएका छन्  यस्तो चर्चा दीर्घकालसम्म टिक्दैन भन्ने उनीहरूले बुझेकै छैनन्  
	चर्चा उस्तो मन नपराउने उनी गुमनाम बस्छन्  करिब  सय गीतमा संगीत भरेका उनी दुईवटा एकल एल्बमको तयारीमा छन्  फुटकर गीति संग्रहका लागि पनि संगीत गरिरहेका छन्  संगीत गरेर बाच्न गाह्रो छैन उनी भन्छन् आफूसित क्षमता छ भने डराउनु पर्दैन  संगीतले राम्ररी पाल्छ  तर साधना गर्नेमा अहम् हुनुहुन्न  
	राम सिटौलाले  वर्ष शास्त्रीय संगीत सिके  शास्त्रीय सिक्नेहरू एकैचोटि आफ्नो सीप देखाउन खोज्छन्  सुरुसुरुमा उनमा पनि त्यो समस्या आयो  मैले आफूलाई सम्हालें उनी भन्छन् शास्त्रीय शैलीलाई आधुनिक र आममान्छेले मन पराउने शैली पछ्याउँदै शब्दहरूमा खेल्न थाले  यो शैलीले उनलाई स्थापित गराउँदै लग्यो  गजल वा गीत उनको संगीतमा शास्त्रीय र आधुनिक शैलीको फ्युजन पाइन्छ  
	प्रमोद खरेलले गाएको तिम्रो नजर यो मनमा गड्यो होस् वा फास्ट बिटको जे माग्यौ तिमीले दुवै संगीत बजारमा रुचाइएका छन्  हिट्स एफएममा  मा बेस्ट कम्पोजमा परेको पलपलको यादमा मायाले छोइसकेछ म आँसुले भिजेछु मैले टेक्ने अखटोमा मेरो हजुर मलाई भिजाएर मन मिल्यो उनी आफूले पनि रुचाएका आफ्ना कम्पोज हुन्  आफ्नो बायोडाटा कसैलाई दिन पर्दा उनी यी गीत छुटाउँदैनन्  
	मैले केही जानेकै छैन म संगीतको सेवक र सिकारु हुँ उनले भने संगीतबजार उक्सियोस् या भास्सियोस् म यही क्षेत्रमा हुनेछु  संगीतमा म मेरो परिचय देख्छु  दाल भात रोटी देख्छु  सीमाहीन संगीतको संसारबाट म कसरी छुट्टनि सक्छु  
	उनी अहिले दुई एल्बम अत्तर र हल्का हल्का मा एकल संगीत गरिरहेका छन्   
	यसमा उनको आश अलि बढी नै छ  मेरो खास सीप देखाएको छु हिट्स अवार्ड उत्कृष्ट संगीत निर्देशकको अवार्ड र देशव्यापी शास्त्रीय संगीत प्रतियोगितामा दोस्रो पुरस्कार हात पारेका उनले भने  र हार्माेनियममा औंला चलाउँदै पूर्ण राईको एल्बम हल्का हल्का मा भरेको शास्त्रीय  
	धून सुनाए ःमीठो लाग्यो हेर्ने पारा हल्का हल्का तिम्रो 
	गरेँ चाह पाई इसारा हल्का हल्का तिम्रो 
	 
	 
	 
	
"
