 निम्तो बलिउडबाट भारतको प्रसिद्ध फिल्म निर्माण कम्पनी यशराज फिल्म्सले आफ्नो आगामी फिल्म हलिउड नायिका निकोल किडम्यानलाई लिएर बनाउने सम्भावना बलियो देखिएको छ "
	 
	भारतको प्रसिद्ध फिल्म निर्माण कम्पनी यशराज फिल्म्सले आफ्नो आगामी फिल्म हलिउड नायिका निकोल किडम्यानलाई लिएर बनाउने सम्भावना बलियो देखिएको छ  
	यसअघि बलिउड कलाकार हलिउड ब्यानरमा फिल्म खेल्ने चलन बाक्लो भए पनि बलिउडले नै विदेशी चर्चित कलाकारलाई भने भित्र्याउन सकेको छैन  पछिल्लो समय भट्ट क्याम्पले विदेशी पोर्न स्टार सनी लियोनलाई जिस्म टू मा खेलाएपछि बलिउड तातिएको थियो  तर अब भने यशराजले फ्रेन्च फिल्मकर्मी पिएरे आङ ली पोगामसँग सहकार्य गरी ग्रेस अफ मोनाको बनाउने सुर कसेको छ  
	यशराज फिल्म्सका सीईओ समेत रहेका अभिनेता उदय चोपडाले पोगामको स्टोन एन्जल्स सँग मिलेर बनाउन लागिएको उक्त फिल्मलाई ओलिभर दहानले निर्देशन गर्ने जानकारी दिए  मोनाकोकी पूर्व महारानी ग्रेस केलीको भूमिकामा किडम्यानले अभिनय गर्न लागेकी हुन्  फिल्ममा फ्रेन्स र उसले अधिग्रहण गरेको मोनाकोबीच शान्ति सम्बन्ध कायम राख्न महारानीले खेलेको भूमिकालाई प्रमुखतामा राखिएको छ  
	महत्त्वाकांक्षी प्रोजेक्टका बारेमा चोपडाले भनेका छन् यो फिल्म हाम्रो ब्यानरका लागि गर्व लायक हुनेछ  निर्देशक ओलिभर नायिका र पोगाम बीचको सहकार्य वजनदार हुनेछ  फिल्मको अधिकांश सुटिङ फ्रान्सकै दक्षिणी भेगमा गरिने भएको छ  अरास अमेलको पटकथा पढेपछि कलात्मक ऐतिहासिक र संवेदना तिनै पक्षबाट उत्कृष्ट फिल्म बन्न सक्छ भनेरै लगानीमा सहकार्य गर्न राजी भएका हौं यशराजसँग मिलेर काम गर्न लागिएको बारे पोगामले भने  पहिलो फ्रान्च फिल्म ला भी इन रोज बाटै दुई एकेडेमी अवार्ड जितेका निर्देशक ओलिभरले यस फिल्मलाई पनि कलात्मक संरचनामा ढाल्नेमा विश्वस्त रहेको उनले बताए  उनले नायिकाका बारेमा थपे जब मैले र ओलिभरले निकोललाई भेट्यौं महारानीको भूमिकामा उनले जत्तिको अरू कोही सुहाउँदैन  जुन कुरा पछि उदयले पनि अनुभव गरेका रहेछन्  दिलवाले दुल्हनियाँ ले जायेंगे फना धुम शृखंला जस्ता सफल फिल्म बनाइसकेको यशराज फिल्म्सका पछिल्लो प्रोजेक्ट पिटर ग्लान्जको कमेडी फिल्म द लङ्गेस्ट विक हो जसमा ज्यासोन बेटम्यान र ओलिभिया वाइल्डको मुख्य अभिनय छ 
"
