फिल्म समीक्षा विरक्तलाग्दो जीवन"हुने बिरुवाको चिल्लो पात नहुने बिरुवाको खस्रो  शुक्रबारदेखि देशभर प्रदर्शनरत फिल्म माई लाइफ ले प्रचार पोस्टरलाई टम क्रुज अभिनीत एक फिल्मको पोस्टरकै दुरुस्त नक्कल गर्दै आफ्नो खस्रोपना देखाइसकेको थियो  ""
	हुने बिरुवाको चिल्लो पात नहुने बिरुवाको खस्रो  शुक्रबारदेखि देशभर प्रदर्शनरत फिल्म माई लाइफ ले प्रचार पोस्टरलाई टम क्रुज अभिनीत एक फिल्मको पोस्टरकै दुरुस्त नक्कल गर्दै आफ्नो खस्रोपना देखाइसकेको थियो  नक्कल गरिएको थाहा नपाउनेका लागि सार्वजनिक स्थलमा टाँसिएका उक्त पोस्टरहरू आकर्षक लाग्न सक्छन्  तर पोस्टर जत्तिको आकर्षक छैन  थि्रलर फिल्म भनिए पनि सनसनीपूर्ण भने बन्न सकेको छैन  
	पत्नी गौरी झरना लाई केही गुन्डाहरूले बलात्कार प्रयास गर्ने क्रममा झम्टाझम्टी बीच हत्या गरिदिएपछि चिकित्सक प्रभु सुरज बदलामा उत्रन्छ  यसअघि हेरिइसकेको कथासँग मिल्दो लाग्ने माई लाइफ ले दर्शकलाई आफ्नो छुट्टै पहिचान दिँदैन  घिसीपिटी स्क्रिप्टमा तयार फिल्मले दर्शकलाई मनोरञ्जन कम तनाव बढी दिन्छ  अनावश्यक रूपमा हल्लाएर खिचिएका दृश्यले दिग्दारीलाई अझ बल पुर्याएको छ  हरि हुमागाईंले किन त्यतिसाह्रो क्यामेरा दौडाएका हुन् बुझ्न सकिँदैन  पाश्र्व संगीत अर्को बेतुकको उदाहरण हो  दृश्यसँग संगीतको कुनै सामन्जस्य नै देखिँदैन  
	चरित्र चित्रणमा पनि स्त्रिप्ट चुकेको छ  चिकित्सक भनिएको पात्र प्रभु केवल एकाध दृश्यमा सेतो कोटमा देखिनुबाहेक अन्यत्र पेसागत विश्वसनीयता छैन  रफ टफ देखिने उक्त पात्रको कोठामा सुरासुन्दरीका अर्धनग्न फोटा टाँगिएका र केटौले साथीहरूले उसको व्यक्तित्व झल्काउँदैन  देखेकै भरमा केटी मन पराउनु मुस्काएपछि गानाबजाना चल्ने शैलीलाई माई लाइफ ले निरन्तरता दिएको छ  
	फ्ल्यासब्याक र तत्कालीन समयको मिक्सअपमा बगाइएको प्रस्तुतीकरण जटिल लाग्छ  भूत र वर्तमानको घटनालाई छ्यासमिस गर्दा भिन्नता देखाइनुपथ्र्यो  प्रभुबिनाका दृश्य कमै रहेको फिल्ममा उसले बदला लिन मार्ने शैली पनि हास्यासपद छ  खुला स्थानमा बालिएको आगोमा खुर्सानीको धुँवा सुँघाएर रगत छदाउँदा सँगैको उसलाई भने ऐयाआत्था हुँदैन  अनि व्यस्त सहरको सडकमा मान्छे मार्दा रमिते दर्शक हाँसिरहेका देखिन्छन्  उता गौरीसँग सम्बन्ध नै नभएका खलपात्रहरू जाँडले मातेर एकाएक कोठाभित्र छिर्ने वातावरण कसरी बन्यो  कुनै युवतीलाई झ्यालमा देख्दैमा बिनाकारण कोठैमा छिरेर बलात्कार प्रयास गर्नु समकालीन समाज अनुकूल लाग्दैन  
	फिल्ममा राखिएका उदेक लाग्दा अन्य पात्रमा तीन गुप्तचर पनि हुन्  हत्यारालाई पक्रन खटाइएका उनीहरूको अनुसन्धान टिठ लाग्दो छ  अनुसन्धान अधिकारीभन्दा पनि र्याम्प मोडल जस्ता उनीहरू अन्धाधुन्ध दौडिरहेका मात्रै हुन्छन्  घटनास्थलमा पुगेका उनीहरू नांगो हातले प्रमाण उठाउनु हुन्न भन्नेसम्म पनि ज्ञान राख्दैनन्  उता प्रभुले बदला स्वरूप मार्नुअघि दोस्रो पक्षको चारैतिर ताण्डवनृत्य जस्तो गर्नुको अर्थ के हो प्रस्टिँदैन  अनि मुन्टो बटारेर हेर्ने उसको शैलीमा दम देखिँदैन  थि्रल पैदा गराउने उनका प्रयास फिक्का लाग्छन्  
	दिनेश सुनारको कथा र स्क्रिन प्लेमा जीवन रसाइलीले पहिलो पटक माई लाइफ बाट निर्देशनमा हात बढाएका हुन्  कमजोर पटकथाको जगमा उभिएका उनी पनि निर्देशकीय पक्षमा जम्न सकेका छैनन्  

	निर्देशकः जीवन रसाइली 
	कलाकारः सुरज आरडी झरना थापा मिलन शंकर अयुब केसी यशराज 
"
