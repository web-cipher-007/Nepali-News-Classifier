"कथा गम्भीर प्रस्तुति मध्यम"पछिल्लो समय नेपाली फिल्महरूले दर्शकमा केही चासो जगाउन सफल भएका छन्  परम्परागत ढर्रामा परिवर्तन गर्नेगरी विषयवस्तु र प्रस्तुतिमै मिहिनेत गरी बनाइएका फिल्मले दर्शकको गतिलो साथ पाउन थालेका छन्  "
	पछिल्लो समय नेपाली फिल्महरूले दर्शकमा केही चासो जगाउन सफल भएका छन्  परम्परागत ढर्रामा परिवर्तन गर्नेगरी विषयवस्तु र प्रस्तुतिमै मिहिनेत गरी बनाइएका फिल्मले दर्शकको गतिलो साथ पाउन थालेका छन्  त्यस्तै प्रदर्शनपूर्व नै केही भिन्न बनेको आशा गरिएको सायद यतिबेला प्रदर्शनमा छ  प्लसटु जेनेरेसनमा भित्रिएको लागूपदार्थको कुलत संस्कृतिलाई फिल्मले मुख्य विषय बनाएको छ  यसले पनि युवा पुस्तामा सायद ले ध्यान खिचेको छ  
	कहिलेकाहीं राम्रा विषयवस्तुमा पनि झुर फिल्म बन्छन् र सामान्य ठानिएकामा गतिला फिल्म  सायद गतिलो विषयमा बनेको सामान्य फिल्म हो  यसअघि लागूपदार्थको कुलतमै फसेका युवा पुस्ताको विषयमा पनि काठमाण्डू फिल्म बनेको थियो  समस्यालाई देखाए पनि त्यसको उत्पत्ति र विकासलाई खासै पत्यारिलो पार्न सकेको थिएन  सायद मा पनि केही हदसम्म यो रोग बल्झिएको छ  
	योदिन संयम वेद विल्सन चेको अराजकेशव गिरी शिरिष अनीता लगायत एघार कक्षामा पढ्दै गरेका मिल्ने साथी हुन्  तर उनीहरूको मिल्ती एउटा अपि्रय घटनाले क्षतविक्षत हुन्छ  शिरिषलाई मन पराउने योदिन चेकोसँगको उनको हिमचिमबाट बेखुस छ  रिस फेर्न उसले अचानक हात परेको दुईको अश्लील भिडियोलाई इन्टरनेट मार्फत सार्वजनिक गरिदिन्छ  आलोचना खेप्न नसकेपछि शिरिषले आत्महत्या गर्छे र सुरु हुन्छ योदिन र उसका साथीहरूको तनाव  
	निर्देशक सुब्बाकै स्त्रिप्ट रहेको सायद ले समाजको यथार्थलाई टिप्ने कोसिस गरेको छ  तर किन र कसरी जस्ता सवालमा भने फिल्म सतहमा मात्रै बग्न चाहेको छ  फिल्म नौ वर्षदेखिका टुहुरा दाजुभाइ निराग सुनील र योदिनको सम्बन्धबाट सुरु हुन्छ  भाइलाई आफ्नो कामजोरी मान्ने निराग उसको सुरुवाती गल्तीमा आँखा चिम्लिदिँदा योदिन विस्तारै जटिल समस्यामा फस्दै जान्छ  हत्याको अभियोग लाग्छ कुलतमा फस्छ र जीवन नै तहसनहसको स्थितिमा पुग्छ  आफूलाई सबैभन्दा माया गर्नेलाई नै मार्नुपर्ने अवस्थामा आइपुग्छ  
	सन्देशमूलक कथालाई समातिएको भए पनि स्त्रिप्ट छरपस्ट छ  मरेको व्यक्तिबाट न्यारेसन हुने फिल्ममा कलेज जीवनको प्लट जम्न सकेको छैन   जना साथीहरूको समूहमा योदिन शिरिषलाई कुन हदसम्म प्रेम गर्छ भन्ने खुल्दैन  जसले गर्दा चेकोसँग उनी नजिकिँदा योदिनमा पैदा हुने पीडा र ईखको अनुभवलाई दर्शकले पूरा ग्रणह गर्न सक्दैनन्  त्यसो त दिदीको विवाह हुने खुसियालीमा शिरिष नशामा लठठएर चेकोमा समर्पण हुन्छे  यी आदि घटनाले अहिलेको प्लसटु पुस्ताको कमजोर सोचाइमा गर्ने गम्भीर भूललाई चित्रण त गरेको छ तर फिल्मका प्रधान पात्रकै कच्चा क्रियाकलापले उनीहरू दर्शकका लागि आदर्श भने लाग्दैनन्  यी पात्रहरू केटासाथीले सिकाएर दाजुले खाएको देखेर र साथीले कर गरेर दुव्र्यसनीको कुलतमा फसेका हुन्  दर्शकलाई बाँध्ने सायद को एउटै डोरी यसको घटनाक्रम हो   
	शैक्षिक अराजकता लागूऔषधको कुलतको मुद्दालाई सायद ले मसलाकरण गरेको छ  फिल्मको सुरुवातमा उरालिएका केही शैक्षिक नारा सुन्नमा राम्रा छन्  तर मूल कथासँग त्यत्रो ठूलो अर्थ नराख्ने केही घटनाले अनावश्यक ठाउँ पाएको छ फिल्ममा  दोस्रो भागको तुलनामा पहिलोमा दृश्य सम्पादन फितलो छ  तर पाश्र्व संगीत र छायांकनले सन्तुलन कायम गराएका छन्   
	नयाँ कलाकारलाई प्रमुख भूमिकामा लिएर फिल्म बनाउन सक्नु निर्देशकको सबल पक्ष हो  संयमले दर्शकको ध्यान तानिरहन सफल छन्  तनाव बढ्दै जाँदा उनको मुहारमा पैदा आक्रोश र तनाव सशक्त छ  विल्सनको हाउडे चरित्रमा दर्शकले मनोरञ्जन लिन्छन्  समूहमा भए पनि उनी प्रायः दृश्यमा हाबी छन्  अन्य पात्र केवल डमी मात्रै लाग्नु चरित्र चित्रणको कमजोरी हो  समग्रमा फिल्म बाढीग्रस्त क्षेत्रमा हेलिकोप्टर निरीक्षण गर्न पुगेको मन्त्री टोली जस्तो तल समस्यालाई देखाएर माथिमाथिबाट अवलोकन गरी ल्यान्ड गरिएको छ  
	 
	फिल्म समीक्षा 
	सायद 
	निर्देशक ः सुरज सुब्बा नाल्बो 
	कलाकार ः सुनील रावल झरना थापा संयम पुरी विल्सनविक्रम राई अनीता दाहाल 
	 
"
