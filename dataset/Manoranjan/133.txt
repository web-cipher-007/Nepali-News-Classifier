"प्रेम डम्फु र सेलो""लामो कपाल कानमा सुनको मुन्द्रा गलामा बुद्धचित्तको माला अनि हातमा डम्फु  प्रेम लोप्चनले गीत गाउन थालेपछि तन्नेरीदेखि पाकासम्म झुमिन्छन् स्टेज वरिपरि  ""
	लामो कपाल कानमा सुनको मुन्द्रा गलामा बुद्धचित्तको माला अनि हातमा डम्फु  प्रेम लोप्चनले गीत गाउन थालेपछि तन्नेरीदेखि पाकासम्म झुमिन्छन् स्टेज वरिपरि  प्रेमगीत छ भने तन्नेरीहरू खुट्टा उफार्दै नाच्छन् र विछोडको भावमा चाहिँ आँखा रसाउँदै  किनभने उनी गीतसँगै स्टेजमा अभिनय पनि गरिरहेका हुन्छन् विछोड भावको गीतमा उनी स्वयं आँखा रसाउँदै गाउँछन्  म आफूलाई सर्वज्ञानी भनेर घमण्ड गर्दिनँ सेलो गायनमा राम्रो पहिचान बनाए पनि चर्चामा खासै आउन नचाहने उनले हालैको भेटमा सुनाए तर स्टेज परर्फमेन्समा धेरै कुरा स्वर हाउभाउ अभिनय ध्यान दिनुपर्छ जस्तो लाग्छ   
	उनलाई यस्तो किन पनि लाग्छ भने लामो समय उनीसँग नेपाल प्रहरीको सांस्कृतिक फाँटमा काम गरेको अनुभव छ जहाँ उनी नृत्य अभिनय र गायन सबै विधामा काम गर्थे  फिल्म र दर्जनौं म्युजिक भिडियोमा अभिनय र निर्देशन समेत गरेका उनी स्टेज परर्फमेन्समा पनि आफ्ना सबै विशेषता पस्किन खोज्छन्  गाउँदा आफंै पनि गहिराइमा डुबेको अनुभव गर्छु  वषर्ीय गायकले भने खै यसैमा दर्शकश्रोता तानिन्छन् कि   
	हालै प्रहरी नायव निरीक्षकबाट रिटायर्ड उनी यतिबेला चाहिँ आफ्नो  औं एल्बम स्याउ स्याउ नाना को प्रबर्द्धनमा व्यस्त छन्  नयाँ एल्बमको सन्दर्भ उठ्दा उनी केही भावुक भए पुराना दिन सम्झे  यस कारण कि एल्बमको शीर्षगीत स्याउ स्याउ नानानाच नाच दिदी सँग उनको संगीत करिअरदेखि रेडियो नेपाल र गोपाल योञ्जनसम्म जोडिएका घतलाग्दा सन्दर्भ छन्  सानैदेखि गाउँमा नाच्न र गाउन भनेपछि मेरै नाम एक नम्बरमा आउँथ्यो उनले लगभग पाँच दशकअघिको सिन्धुपाल्चोक भुवागाउँ सम्झे तामाङ समाजमा विवाह व्रतबन्धदेखि सामान्य जमघटमा डम्फु बजाएर सेलो गाउने र नाच्ने चलन छ सायद यही संस्कृतिले मलाई पनि यो क्षेत्रतिर डोहोर्यायो  
	आफ्नो संगीत यात्राबारे खुल्नुअघि उनले पहिलोपटक काठमाडौं उपत्यका छिर्दाको क्षण सम्झेर फेरि भावुक भए  सानैमा बुबा बितेका उनलाई नौ वर्षको उमेरमा आमाले दुई पाथी चामल बोकाएर भुवागाउँबाट तल सुनकोसीछेउ बलेफीमा पठाएकी थिइन् नुन साटेर ल्याउन  उनले चामल बेचे पैसा लिए तर मनमा आयो सहर भाग्ने कुरा  तिनताक बार्हबिसेबाट सर्भिस चल्थ्यो भोटो नांगो खुट्टा र आमाको पछ्यौरी च्यातेर बनाएको लगौंटी लाएका प्रेम त्यही सर्भिस हुँदै भक्तपुरको सूर्यविनायक झरे  पहिलोपटक मैले सहर त्यहीं देखेको थिएँ स्टेज परर्फमेन्सकै लागि अमेरिका जापान सिंगापुर ब्रुनाई हङकङ कतार र भारतका अनेक राज्य पुगिसकेका प्रेम बोले सम्झेर ल्याउँदा एकदमै पीडाबोध हुन्छ   
	सूर्यविनायक ओर्लेपछि उनले गाउँको भन्दा भिन्न जीवनको अनुभूति गरे  नचिनेका भरिया तामाङ ज्योज्यो दाजुहरू थुप्रै भेटिन्थे भारी बोक्थे र पाटीमा बस्थे  उनले पनि त्यसै गरे  पछि होटलमा भाँडा माझ््ने काम पाए  उनी भने कामबाट बचेको समय फुटपाथमा सेलो गाउँदै टहलिन्थे महिनौंसम्म हुने बिस्केट र गाईजात्राको रौसमा भुल्दै भक्तपुरका गल्लीहरू चाहर्थे  केही वर्षपछि गाउँ फर्के आमा रुनुभो उनले सम्झे त्यही बेला प्रहरीमा भर्ती खुलेको रहेछ भर्ती भएर काठमाडौं आएँ मेरो रुचि र इच्छालाई बुझेर जागिरमा पनि नाचगानकै क्षेत्रमा काम गर्ने अवसर पाएँ   
	यो तीसको दशकको अन्तिम वर्षहरूको कुरा हो तिनताक रेडियो नेपालको फूलबारी कार्यक्रममा गाउन लाइन लागेर मानिसहरू सिंहदरबार पस्थे धेरैपटक लाइनमा उभिएपछि एक दिन उनले पनि पालो पाए उनको गायनबाट प्रभावित भएपछि गोपाल योञ्जनले स्याउ स्याउ नाना मा संगीत नै गरे  त्यतिबेला  उहाँ पनि पुलिस क्लबमा हुनुहुन्थ्यो प्रेमले गोपालसँगका क्षणहरू सम्झे उहाँ सधंै मलाई तामाङ सेलोलाई नेपालीमा गाउन हौसला दिइरहनुहुन्थ्यो  गोपालकै हौसलाको उपज उनले पहिलो गीत चैतमा गएर वैशाख आयो रेकर्ड गराए अनि पहिलो एल्बम पनि निकाले डम्फु प|म हिमालय  यसपछि लगातार कोदोको ढिँडो सैलुङ्गे जुहारी पुरानो दोस्ती सेलो जुहारी चरिला कमाइ लगायत दर्जन एल्बम निकालेका उनी प्रायः नेपाली भाषाको तामाङ सेलोमै केन्दि्रत रहे  सेलोलाई नयाँ पुस्तामा भिजाउन लोकपप शैलीको सेलोमा समेत काम गरेका उनले गैरतामाङ समुदाय र नयाँ पुस्तामा सेलो लोक संगीतलाई प्रबर्द्धन गर्न नेपाली भाषामै निरन्तरता दिइरहेको बताए  
	अहिलेको जमानामा खुम्चिएर हैन उनले भने फैलिएर काम गर्नुपर्छ  बहुल सामुदायबीच सांस्कृतिक अन्तरक्रियाका लागि पनि यो जरुरी छ  त्यही भएर पनि पुरानो गीत समेतलाई रिमेक गरी स्याउ स्याउ नाना एल्बम बजारमा ल्याएको उनले बताए  पछिल्लो समय सेलोलाई नेपालीमा गाउने गायकमध्ये प्रेम नै सबैभन्दा अघिल्लो पंक्तिमा पर्दछन्  कानमा प्रायः सुनको मुन्द्रा नछुटाउने उनले यसमा पनि सांस्कृतिकता लुकेको खुलाए  हाम्रो समुदायमा आस्याङ मामा ले छेवार गर्दा कान छेड्ने र सुनको मुन्द्रा लाउने चलन छ उनले भने सेलोजस्तै यो पनि एउटा सांस्कृतिक चिनारी हो   
	 
	 
	 
	 
	 
	 
"
