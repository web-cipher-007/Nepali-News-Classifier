रिडिफाइन काठमान्डु"बढ्दो सहरीकरण र विकासले आफ्नो मौलिक सभ्यता छोपेर सहर कसरी आधुनिक बन्दैछ  आधुनिकीकरणबीच देशको मूल सहर काठमाडौं हिजो कस्तो थियो आज कस्तो छ  अबको काठमाडौं कस्तो हुनुपर्छ   ""
	बढ्दो सहरीकरण र विकासले आफ्नो मौलिक सभ्यता छोपेर सहर कसरी आधुनिक बन्दैछ  आधुनिकीकरणबीच देशको मूल सहर काठमाडौं हिजो कस्तो थियो आज कस्तो छ  अबको काठमाडौं कस्तो हुनुपर्छ   
	कवि कलाकारको एउटा समूह हिजोको सहरी सभ्यता र इतिहास हेर्दै काठमाडौंलाई पुनर्परिभाषित गर्न चाहन्छन्  त्यसका लागि  जना कलाकार र  जना कविको टोली लागेको छ शुक्रबारदेखि रिडिफाइन काठमान्डु शीर्षकमा चित्र र कविताको प्रदर्शनी सुरु भएको छ  कवि कलाकारले आपसमा छलफल गरेर काठमाडौं सभ्यताको इतिहास हेरेका छन् वर्तमानमा त्यसको प्रभावमाथि गमेका छन् र उनीहरूको परिकल्पनाको काठमाडौंलाई कला र शब्दका माध्यमले अभिव्यक्त गरेका छन्   
	सपनाको ट्रान्जिटजस्तो काठमाडौंमा शिक्षाका लागि आउनेहरू गल्लीपिच्छे खुलेका कन्सल्टेन्सीको बोर्ड देखेर अलमलिएका छन्  वसन्तपुरमा जुठो चुरोट पिउँदै काष्ठमण्डपको गजुर हेर्ने र वागमती विष्णुमतीको किनारमा मैला प्लास्टिक खोज्दै बासी समोसा खाने सडक बालबालिकाको पीडा लाइभ आर्ट मा देखाएका छन्   
	काठमाडौंलाई कसरी पुनर्परिभाषित गर्न सकिन्छ कवि र कलाकारले छलफल गरेर कला र कविता सिर्जना भएको छ आयोजक अस्मिना रञ्जितले भनिन् स्रष्टाको काठमाडौं सपना यसमा प्रतिविम्बित भएको  
	छ  थापाथलीको मार्टिन चौतारीसँगैको लसनामा  हप्ता प्रदर्शनका लागि राखिएका कलामा एकसरो काठमाडौं हेर्न सकिन्छ  यहाँको धार्मिक सांस्कृतिक कला त छँदैछ बढ्दो प्रविधिले व्यक्तिलाई कसरी प्रभावित पारेको छ त्यो पनि देख्न सकिन्छ  रिडिफाइन काठमाडौं बदलिँदो उपत्यकाको सग्लो चित्र हो  कलाकार सुपि्रया मानन्धरको कलामा कवि शकुन्तला जोशीले भनेजस्तै  
	घन्टाघरको घडी 
	उल्टो समय बाँडिरहेको यो त्रासद समय  
	ठूलो ल्याम्पपोस्ट मुनि हुँदै  
	दुःखले किचिएका घुर्मैला आकृति 
	भागदौड गरिरहेका बेला  
	काठमाडौंलाई मुनाफा बजारको र्याम्पमा 
	अर्धनग्न उभ्याउन  
	तयारीमा लागेका छन् इभेन्ट म्यानेजरहरू  
	सहरमा सुनका नक्कली गहना पसल कसरी बढेका छन्  महँगीको मारले सहरवासीलाई कसरी थिलथिलो पारेको छ  सामाजिक सम्बन्ध कसरी विखण्डन हुँदै गएका छन्  कसरी सपनाहरू धमिलिँदै गएका छन्  कला र कविताले उजागर गरेको छ  ठूलो मान्छे बन्ने रहरमा सहर आउनेहरू कसरी सडकमा अलपत्र परेका छन्  रीति महर्जन र महेश बस्ताकोटीले सडक बालबालिकाको गतिविधिमाथि बनाएको भिडियो आर्टमाथि अनमोलमणिले लेखेको सपनाको ट्रान्जिट कवितामा भनिएको छ 
	हुन्हुनाएर एकनास बग्दैछन्  
	कालो सडकको नांगो छातीमा मेरा सपनाहरू 
	यो साँझ म सपनाको ट्रान्जिटमा छु  
	मलाई बन्नु छ यो सहरमा 
	सुकिलो ज्यानदार र धोद्रे स्वर भएको 
	फिल्मको जुल्पिदार नायक राजेश हमाल  
	चित्रकलामा सहरको धपेडी छ  जवानी र बुढ्यौली छ  आशा निराशा र दोधार छ  सहरमा प्रदूषण छ अवसर पनि त्यतिकै छ  कुर्चीदास गुप्ताको चित्रमा कवि गीता त्रिपाठीले लेखेकी छन्  
	यी बचपन र जवानीका बीच जवानी र बुढ्यौलीका बीच  
	यो सहर मै जस्तो रोगी बूढो र असहाय बन्दै गएका बेला 
	तिमी निर्वासनबाट फर्किएकी छोरी झैं 
	अकस्मात् आयौ यो सहरमा 
	कुर्चीले सहर सफा राखौं भन्नेहरूले नै फोहोर पारिरहेको देखाएकी छन्  पोस्टर नटाँसौं भन्दै आफै होर्डिङ बोर्ड झुन्ड्याउने  आफ्नो चित्रबारे उनले भनिन्  व्यवसायको नाममा गरिने विकृतिलाई उनले अर्को चित्रमा उतार्ने जमर्काे गरेकी छन्  ब्युटिपार्लर भित्र संकेत गरिएको बन्द ढोका बाहिर पुरुष आकृतिले चियाउँदै गरेको दृश्य छ  यसबाट कुर्चीले यौन वितृष्णा र विकृति दुवै पक्षलाई उजागर गर्न खोजेको बताइन्  यौन उत्तेजनाको संकेत गर्न उनले नग्न डमीको दृश्य कोरेकी छन्   
	पोखराका विकास श्रेष्ठले बढ्दो बसाइँ सराइ बारे कला देखाएका छन्  अस्मिना रञ्जितले घरयासी मसलाको संयोजनबाट उनले काठमाडौंको बहुसांस्कृतिक पक्षलाई प्रतिस्थापन कलामा उतारेकी छन्  जसमा नाङ्लोमा चामल चामलमाथि धेरै थरीका मसलाका ससाना डब्बा फूलबुट्टे आकारमा सजाइएको छ  त्यसैको माथि तिनै रंगी डब्बालाई धागोले झुन्ड्याइएको छ   
	कला सिर्जना गर्नु र कविता लेख्नुअघि कवि कलाकारबीच पटकपटक विषयबारे मन्थन भएको कवि राजेन्द्र सलभले बताए  कविहरूका लागि पनि नयाँ अनुभव हो उनले भने प्रदर्शनीमा कलाकार र कविको उपत्यकामाथिको विश्लेषण हेर्न सकिन्छ  कलाकारले पाटन भक्तपुर ठिमी काठमाडौं लगायतका ठाउँमा अनुसन्धान गरेर सिर्जनाका लागि आफूलाई खारेका थिए  
	 
"
