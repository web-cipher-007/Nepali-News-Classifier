नाटकभित्रको फिल्मी दुनियाँ वर्षको घर्कंदो उमेरमा पदम अर्यालको फिल्म खेल्ने भित्री इच्छा साकार हुन लागेको छ  नाट्यकर्मी उसलाई युवा अवस्थामा पनि केही रोलका लागि अफर आएका थिए "
	 वर्षको घर्कंदो उमेरमा पदम अर्यालको फिल्म खेल्ने भित्री इच्छा साकार हुन लागेको छ  नाट्यकर्मी उसलाई युवा अवस्थामा पनि केही रोलका लागि अफर आएका थिए  तर त्यसबेला भन्दा छुट्टै मिठास पाएको छ उसले यो बेला  रातको निद्रा र भोक हराएको छ  फर्सी किन्न गएको उसमा फर्किंदा मेवा ल्याएको पत्तो नपाउने स्थितिमा बेचैनी बढेको छ  संगीतको धुनमा एक्लै लठ्ठ पर्दै नाच्न थालेको छ  खासमा उसको इच्छा भनेकै फिल्म खेलेर स्टार बन्नेछ  पदमको मुख्य भूमिकामा यतिबेला राजकुमार पुडासैनी हरेक बेलुकी सर्वनाम थिएटरमा सोही इच्छा दर्साइरहेका भेटिन्छन्  एक्टर्स स्टुडियोले मञ्चन गरेको नाटक ओह स्टार दुनियाँ कात्तिक  सम्म मञ्चन हुनेछ  नील चौधरी लिखित नाटकको नेपाली रूपान्तरणलाई अनुप बरालले निर्देशन गरेका हुन्  नाटकमा सिंगो फिल्म दुनियाँलाई देखाउन खोजिएको छ  पात्रको फिल्मी स्टार हुने चाहना र खेप्नुपर्ने हन्डरमा मात्रै नाटकले फिल्मी समानता देखाएको छैन समयावधि पनि फिल्मकै जति दुई घन्टा छ र बीचमा मध्यान्तर पनि  
	सायद अशोक र सुयेश प्रधानले चौधरीको नाटकलाई नेपाली परिवेश र पात्रचरित्रमा ढालेका हुन्  ओह स्टार दुनियाँ ले नायक राजेश हमालदेखि नायिका रेखा थापासम्मको झल्को दिएको छ  पदममा फिल्म पाउँदाको उत्कट खुसी अतिथि भूमिका थाहा पाउँदासम्म केही गलिसक्छ  तर पनि ऊ सानै भूमिका भए पनि पर्दामा आफ्नो नाम राखिदिन फिल्म पक्ष सहमत भएपछि हातमा आएको अफर लत्याउन सक्दैन  बरु ऊ नाटकको उदाहरण दिँदै चरित्रमा ढल्न आफ्नो पात्रको पृष्ठभूमि बुझ्न चाहन्छ  तर उसको भागमा भने फिल्मको नायकसँग पासिङ सट मा ठोकिने र लड्ने मात्रै हुन्छ  तैपनि ऊ हिँडाइलाई कलात्मक बनाउन भरमग्दुर प्रयास गर्छ  ठोकिने घटनालाई तर्कसंगत बनाउन क्रियाकलापमा केही थप गर्न निर्देशकलाई विश्वस्त पार्छ  सेट लगाइन्जेलको खाली समयमा आफूलाई तयारी हालतमा राख्न भागमा परेको संवाद माग्छ  पहिले सम्झौता गरिँदा फिल्मको क्लाइमेक्समा उसको पात्रले नायकसँग लामै अन्तरक्रिया गर्ने भनिएको हुन्छ  तर सेटमा पुगेपछि उसलाई संवादको नाममा एउटा चिकर्टो प्राप्त हुन्छ जसमा लेखिएको हुन्छ ओह  अर्थात् नायकसँग ठोक्किएर लडेपछि उसले बोल्नुपर्ने संवाद  यी सारा हुँदाहुँदै पनि नाट्यकर्मी पदमले हार मान्दैन  बरु भूमिकालाई निर्खान लागि परिरहन्छ  अन्त्यमा सट ओके भएपछि केही नगण्य पैसा हात पर्छ पृष्ठभूमिमा अनगिन्ती तारा चम्किरहेका देखिन्छन्  ऊ तारा हेर्दै दंग पर्छ  नाटकले बिट मार्छ  नाटकले स्टार हुने चाहना त्यसका लागि संघर्ष अनि घमण्डलाई उजागार गर्न खोजेको छ  कोही पैसा खुवाएर हिरोइन बन्न तयार छन् भने हिरोइन बनिसकेका भने विज्ञापनमा आफूले भनेझैं शरीर देखाउने नपाएकोमा बबन्डर मच्चाउँछन्  फोटोग्राफरले हातको मात्रै क्लोजअप लिन खोज्दा असह्य हुन्छ  निर्मातानिर्देशक भने कलाकार हुन आउनेलाई जुनसुकै चरित्रमा खेल्न सक्ने बकाउन सिकाउँछन्   
	नाटक हेरिरहँदा फिल्मी स्वाद चाख्न पाइनेछ  यसमा सृजना सुब्बा देव न्यौपाने शान्ति गिरी जीवन अधिकारी सुदाम छत्कुली विनीता थापा मगर सृजना अधिकारी लगायतले अभिनय गरेका छन्  
	 
	 
"
