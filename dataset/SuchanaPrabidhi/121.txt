सेलिब्रिटीको अनलाइन क्रेज"कालो अक्षर भैंसी बराबर समाजमा लेख्न पढ्न नजान्नेलाई उल्याउँदा यो उखान प्रयोग हुँदै आएको थियो  लेखपढ गर्न नजान्ने हराउँदै गएका छन् हालैको एक साँझ हिरोइन झरना थापाले बदलिँदै गरेको जमानामा उखानलाई नै उल्ट्याउन खोजिन् अब कम्प्युटर चलाउन नजान्ने भैंसी बराबर  ""
	कालो अक्षर भैंसी बराबर समाजमा लेख्न पढ्न नजान्नेलाई उल्याउँदा यो उखान प्रयोग हुँदै आएको थियो  लेखपढ गर्न नजान्ने हराउँदै गएका छन् हालैको एक साँझ हिरोइन झरना थापाले बदलिँदै गरेको जमानामा उखानलाई नै उल्ट्याउन खोजिन् अब कम्प्युटर चलाउन नजान्ने भैंसी बराबर  फुच्चाफुच्चीले आधुनिक प्रविधिका सामान चलाउन अभिभावकलाई बेस्मारी चुनौती दिंदै गरेका बेला झरनाको भनाइ बेठीक लाग्दो थिएन  उनी आफ्नै होम प्रोडक्सनको ब्यानरमा निर्माण भइरहेको फेसबुक फिल्मको सुटिङमा आइप्याडसहित सेटमा हाजिर थिइन्   
	धेरैजसो माया प्रेमका शब्द जोडजाड गरेर फिल्मका नाम जुराइने कलिउडमा अहिले फेसबुक फिल्मको चर्चा व्यापक छ  देश गुनाको भेष भनेझैं समाजमा फेसबुकको फेसन छाएको निकै भइसक्यो आइप्याडको स्त्रिनमा खिरिला औंला दौडाउँदै झरनाले सुनाइन् समाजमा जे कुरा चलेको छ त्यसैमा फिल्म बनाउने क्रममा फेसबुक को सुटिङ सकिनै लाग्यो  सहरी क्षेत्रमा थर्ड वल्र्ड उपमा पाइसकेको फेसबुकले भुराभुरी किशोरकिशोरी युवायुवती अधबैंसे र बुढापाका सबैलाई रिङ्ग्याउनु अनौठो नभएजस्तै झरना पनि यसको घनचक्करमा फस्दै आइरहेकी छन्  
	दिनमा  पल्ट त लग अन गरेकै हुन्छु आफ्नो फेसबुक क्रेजबारे नौनीजस्तै नरम बोलीमा उनले सुनाइन् फुर्सद भयो कि देश दुनियाँ थाहा पाउन यसमै तानिन्छु   वर्षअघि जीवनसाथी फिल्मबाट अभिनय यात्रा सुरु गरेर कलिउडमा सदाबहार छाइरहेकी उनको कम्प्युटर क्रेज यति बढ्दै गयो कि अहिले आइप्याड नै बोकेर हिँड्न थालेकी छन्  फिल्मको दौडधुपले घरको कम्प्युटरअघि बस्न समय नपाएपछि चार महिनाअघि झन्डै एक लाख रुपैयाँमा किनेको आइप्याड देखाउँदै उनले भनिन् यो बोकेर हिँड्न थालेपछि जहाँ पुगे पनि फ्यान र साथीभाइको सम्पर्कमै हुन्छु  
	सुटिङका दौरान  मिनेट फुर्सद निस्कनेबित्तिकै झरना सेटबाट अलिकति पर्तिर सरेर आइप्याड काखमा राखेर चलाउन थाल्छिन्  उनी फेसबुकमा प्राप्त म्यासेज चेक गर्ने जरुरी भए रिप्लाई गर्ने प|ेन्ड रिक्वेस्ट एसेप्ट गर्ने च्याटिङमा बस्ने गर्छिन्  न्युज र इन्टरटेन्मेन्ट साइटमा पनि छिर्छु फेसबुकमा तीनटा आईडीमार्फत  हजार बढी फ्यान र साथी भएकी झरनाले भनिन् कहाँ के भइरहेको छ भन्ने बुझेर फेसबुकमा आफूले स्टाटस लेख्दा रमाइलो हुन्छ  कामको चाप धेरै भए पनि प्रविधिसँग नजिक हुँदा दिनचर्या विन्दास गरी बिताउन उनलाई मुस्किल छैन  
	कलिउडका चकलेटी हिरो आर्यन सिग्देल चाहिँ झरनाभन्दा फरक छन्  म दिनहुँ नेट चलाएर अनलाइन बस्न भ्याउँदिनँ फेसनका सौखिन उनले सुनाए काम नभएका बेला बरु टन्नै फिल्म हेरेर बस्छु  फुर्सदमा यो हेर्छु त्यो हेर्दिनँ नभनी भोजपुरीदेखि मद्रासीसम्मका फिल्म हेर्न अभ्यस्त आर्यन फेसबुक चलाउँदै नचलाउने भने होइनन्  मेरो आधिकारिक आईडीमा  हजारभन्दा धेरै फ्यान र साथीभाइ छन् सुटिङमा व्यस्त आर्यनले भने मुड चलेका बेला अनलाइन बसें भने घन्टौं बितेको पत्तो हुँदैन  उनी गुगलमा फिल्मकै बारेमा सर्च गर्न रमाइलो मान्छन्  
	अहिले थ्री लभर्स फिल्मको सुटिङमा व्यस्त अर्की हिरोइन पि्रयंका कार्की ग्याजेटप्रेमी हुन्  तर फुर्सद थोरै हुनाले नेट चलाएरचाहिँ कमै बस्छु सामसुङको ग्यालेक्सी मोबाइल र एप्पलको माइकबुक बोक्ने उनले सुनाइन् जे होस फेसबुक लग अन गरिसक्दा च्याटमा आउने अनगिन्ती साथी हुन्छन्  न्युज अनलाइनसमेत ध्यान दिएर हेर्ने स्वभाव भएकी पि्रयंकाले चार वर्ष अमेरिका रहँदा अनलाइनमार्फतै नेपाल र नेपालीको खबर लिने गरेको बताइन्  थोरै खर्चमा धेरैसँग सम्पर्क हुने भएकाले अनलाइन बस्नुको फाइदाबारे उनले अनुभव सुनाइन् फेसबुकजस्ता साइट चलाउनुको मज्जा अर्कै हुन्छ  
	 मा मिस्टर झापा बनेका नीरज बराल अहिले कलिउडमा जसरी जम्न खोज्दैछन् त्यसरी नै फ्यान र साथीभाइबीच फेसबुकमा चर्चित छन्  फेसबुकप्रतिको क्रेज थाहा पाउन उनले पोस्ट गरेका फोटोहरू नै काफी छन्  भरखरै गरेको विवाहदेखि पोहोर सालको होली खेल्दासम्मका सय बढी उनले फेसबुकमा अटाएका छन्  सबैले हेर्ने र खोज्ने भएकाले अनुकूल मिलेसम्म फेसबुक चलाउने नीरजले सुनाए यसमा अनलाइन बस्न स्टाटस लेख्न र फोटोहरू राख्न रुचाउँछु  अहिले थ्री लभर्स फिल्ममै व्यस्त उनी डेलको ल्यापटपमा प्रायः हरेक साँझ अनलाइन बस्छन्  
	जस्तो तालमा मादल बज्छ त्यस्तै तालमा नाच्न जान्नु कलाकारको खुबी हो  अब त्यतिले मात्र पुग्दैन जमानाअनुसार चल्न जान्नुपर्नेमा जोड दिंँदै फेसबुक निर्देशक सुरज सुब्बाले भने चल्तीका ग्याजेट बोक्नमात्र होइन तिनीहरूको भरपुर उपयोग गरेर अघि बढ्दा मात्र कलाकारले धेरै उन्नति प्रगति गर्छन्  फिल्म भनेको मनोरञ्जनमात्र होइन भन्ने बुझेको दाबी गर्ने सुरज त्यसलाई समयसापेक्ष र सन्देशमूलक पार्नेक्रममा फेसबुक नाम रोजेको उल्लेख गर्छन्  कलाकारसमेत यसप्रति मरिहत्ते गरिरहेको अवस्थामा उनको अनुमान र अपेक्षा छ हाम्रो फेसबुक फिल्म पक्कै राम्रो होला  
	 
"
