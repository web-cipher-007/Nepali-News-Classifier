अभियुक्तको बयान भिडियो कन्फरेन्सबाटै"केही दिनभित्रै प्रहरी परिसर काठमाडौंले अभियुक्तलाई थुनामा राख्न अदालतबाट म्याद लिने काम भिडियो कन्फरेन्सबाटै गर्ने भएको छ  यससम्बन्धी तयारी अन्तिम चरणमा पुगेको छ  ""
	केही दिनभित्रै प्रहरी परिसर काठमाडौंले अभियुक्तलाई थुनामा राख्न अदालतबाट म्याद लिने काम भिडियो कन्फरेन्सबाटै गर्ने भएको छ  यससम्बन्धी तयारी अन्तिम चरणमा पुगेको छ   
	सर्वोच्च अदालतको सूचना प्रविधि महाशाखा र प्रहरी प्रधान कार्यालयको अपराध अनुसन्धान विभागले भिडियो कन्फरेन्सका लागि उपकरण जडान गर्ने तयारी गरिरहेको विभागका अतिरिक्त महानिरीक्षक एआईजीपी नरेश गुरुङले बताए   
	प्रविधि जडान भएपछि थुनुवालाई प्रहरी कार्यालयको भिडियो कन्फरेन्स कक्षमा उपस्थित गराइने छ  न्यायाधीशले अदालतको भिडियो कन्फरेन्स कक्षको स्त्रिनमा थुनुवालाई हेरी सवालजवाफ गरेर कति दिनको म्याद दिने निर्णय गर्नेछन्  कानुनअनुसार अनुसन्धानका क्रममा प्रहरीले हिरासतमा लिएको  घन्टाभित्र अदालतमा पेस गरी थुन्ने म्याद लिनुपर्छ   
	अदालतले दिएको म्यादमा अनुसन्धान नसकिए म्याद थप गराउन पनि अदालतै उपस्थित गराउनुपर्छ  थुनुवाको भीडले अदालतको माहोल नै तनावपूर्ण हुने भएकाले परीक्षणका रूपमा नयाँ प्रयोग गर्न लागेको सर्वोच्च अदालतको सूचना प्रविधि समितिका सदस्य तथा पाटन पुनरावेदन अदालतका मुख्य न्यायाधीश केशरीराज पण्डितले बताए  म्याद दिँदा सामान्यतया न्यायाधीशले थुनुवासँग थुनामा न्यूनतम अधिकार पाएनपाएको सोध्छन्   
	म्याद दिँदा खानेसुत्ने सुविधा यातना दिएनदिएको हिरासतमा लिइएको मितिलगायतका कुरा सोधिन्छ पण्डितले भने यति कामका लागि थुनुवालाई किन अदालत ल्याइरहनु  परीक्षण सफल भए यसलाई अन्यत्र पनि विस्तार गरिने उनले जनाए  
	सर्वोच्च अदालतका सहायक प्रवक्ता हेमन्त रावलले समयको बचतका साथै सुरक्षा संवेदनशीलतालाई ध्यान दिई प्रविधिको प्रयोग गर्ने योजना बनाइएको बताए  म्याद लिन लैजाँदा ठूलो संख्यामा प्रहरी जनशक्ति र साधन अदालतमा व्यस्त हुनुपर्छ  बन्दहडतालका बेला म्याद लिने काम चुनौतीपूर्ण हुनेगर्छ  एआईजीपी गुरुङका अनुसार काठमाडौं परिसरबाट दैनिक करिब  सय  थुनुवालाई म्याद लिन र थप गर्न अदालत पुर्याउनुपर्छ   
	पहिलो चरणमा रूपन्देही र मोरङमा पनि भिडियो कन्फरेन्स सुरु गर्ने योजना छ  सुनसरी कारागारमा रहेका अभियुक्त अभिषेक गिरीलाई मोरङ जिल्ला अदालतमा पेस गर्ने क्रममा एक वर्षअघि सांघातिक आक्रमण भएको थियो  यस्तो अवस्थामा अभियुक्तलाई अदालतसम्म ल्याउनै नपरोस् भन्ने हो रावलले प्रस्ट्याए  परीक्षण सफल भए कारागारलाई पनि प्रविधिको दायरामा ल्याउने योजना छ  त्यस्तो भए कारागारका कैदीबन्दीलाई अदालतमा उपस्थित गराउनैपर्ने बाध्यता टर्छ  तल्ला अदालतको अवलोकननिरीक्षण पनि भिडियो कन्फरेन्सबाटै गर्ने योजना रहेको रावलले बताए   
	
"
