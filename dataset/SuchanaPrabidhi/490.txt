टिचिङ द टिचर्स"स्कुल र कलेजमा सबभन्दा रमाइलो कहिले हुन्छ  उत्तरमा धेरैको मुखबाट एउटै शब्द फुत्किन सक्छ जाँच सकिएपछि  हुन पनि हो जाँच सकिएपछि भनिसाध्य मज्जा हुँदैन  एसएसलीपछिको लामो बिदालाई सम्झिनुस् वा कलेज सकेपछिको कन्भोकेसन कुर्दाका दिनहरूलाई याद गर्नुस्  ""
	स्कुल र कलेजमा सबभन्दा रमाइलो कहिले हुन्छ  उत्तरमा धेरैको मुखबाट एउटै शब्द फुत्किन सक्छ जाँच सकिएपछि  हुन पनि हो जाँच सकिएपछि भनिसाध्य मज्जा हुँदैन  एसएसलीपछिको लामो बिदालाई सम्झिनुस् वा कलेज सकेपछिको कन्भोकेसन कुर्दाका दिनहरूलाई याद गर्नुस्  स्विमिङ जाने साथीहरू मिलेर कतै घुम्न जाने वा मन परेको कुरा पूरा गर्ने यो जत्तिको मिल्दो समय विद्यार्थीका लागि सायदै अर्को भेटिन्छ  
	अहिले प्लस टु सकिएका हजारौं विद्यार्थी फुर्सदमा छन्  आआफ्ना रुचि र आवश्यकता अनुसार ती समय बिताउँदै होलान्  केहीले भने यसपाला अलिक नौलो काम गरेर बिदा मनाए  उनीहरू गाउँका स्कुलमा गए  मास्टरहरू जम्मा पारे  र तिनलाई कम्प्युटर चलाउने तरिकाहरू सिकाए  
	राजधानीमा ठूला र राम्रा स्कुलमा पढ्दै आएका उनीहरूका लागि यो एउटा बिलकुल नयाँ अनुभव थियो  यसको सूत्राधार थिए जेम्सबाट  को जाँच दिएर बसेका असिम ढकाल  जाँच सकिने बित्तिकै भएको लामो फुर्सदका सुरुवाती दिनमा उनी गृह जिल्ला स्याङ्जा गएका थिए  त्यहाँ गाउँको स्कुलमा उनले निकै कुराहरू देखेनन् जो राजधानीका स्कुलहरूमा हुने गथ्र्याे  
	भवन र अरू ठूल्ठूला पूर्वाधारका त कुरै छाडौं एउटा थोत्रो कम्प्युटरसम्म पनि स्कुलमा थिएन  विद्यार्थीलाई कम्प्युटर सिकाउने त परको कुरा शिक्षकहरू स्वयंलाई यो खोल्ने र चलाउनेसम्मको ज्ञान थिएन  
	यो देखेर असिम तीनछक परे  गाउँमा र सहरमा यत्रो भिन्नता  निजी र सरकारी स्कुलमा यत्रो खाडल  केही दिनपछि उनी सहर फिरे  तर मन भने गाउँमै अल्भिरहेको थियो  अनि उनले प्लस टु सकेर बसेका आफूजस्तै अन्य साथीहरू भेला गरे  यसपालिको बिदा गाउँ छिरेर सरकारी स्कुलका मास्टरलाई कम्युटर सिकाउन खर्चिने योजना सुनाए  दीपा भट्टराई सुजिल महर्जन सुवास मिश्र शर्मिला ढुंगाना राहुल श्रेष्ठ र प्रकाश जोशीहरू यसमा साथ दिन तयार पनि देखिए  
	गाउँको तर काठमाडौंबाट नजिकै पर्ने ठाउँ खोजे  काभ्रे यसका लागि उपयुक्त ठहरियो  अनि तिनले श्रीखण्डपुर उमावि श्रीखण्डपुरकै प्रावि अनि बनेपाको काभ्रे उमाविका शिक्षकहरूलाई पालैपालो भेला गरे  
	आफ्नो अभियानलाई उनीहरूले एउटा नाम पनि दिए ईलर्निङ  अहिलेसम्म असिमहरू कक्षामा बस्थे र शिक्षकहरू पढाउँथे  यसपाला शिक्षकहरू कक्षामा बसे  असिमहरूले पढाए  
	उनीहरूका लागि यो एउटा एकदमै नयाँ अनुभव थियो  बाआमाका उमेरका मानिस सधैं उपदेश दिने प्रवृत्तिका हुन्छन् यो गर त्यो नगर यहाँ जाऊ त्यहाँ नजाऊ इत्यादि भनेर ती कहिल्यै थाक्दैनन्  डु र डन्ट डुको लामो एउटा सूची हुन्छ उनीहरूसँग  असिम दीपा लक्ष्मीहरूले त्यही उमेरका मानिसलाई पढाए  
	यसपटक उनीहरू सिकाइरहेका थिए  उनीहरू बडा चासो मानेर हरेक कुरा हेरिरहेका थिए  यो अनुभव स्कुल र कलेजको कोठामा कहाँ पाउनु  विद्यार्थीको उत्साह र मिहिनेत एकातिर थियो  शिक्षकहरूको खुसी र प्रशंसा अर्काेतिर  गाउँमा अचानक मिलेको यो अवसरको रोटीलाई तिनले स्वाद मानीमानी खाए  
	कम्प्युटरको प्रयोग भर्खरै सिकेका काभ्रेली शिक्षकका मनमा एउटा विचार पनि भर्खरै पलाएको छ  त्यो के भने अब विद्यार्थीलाई पनि सिकाउँदा यसको सक्दो प्रयोग गर्ने  ज्ञानको रमाइलो के छ भने यो बाँडेर सकिँदैन बरु बढ्छ  जसरी एउटा मैनले अर्काे मैनलाई सल्काउँदा उसको केही खेर जाँदैन बरु उज्यालो दोब्बर हुन्छ  त्यसरी नै जानेको कुरा अर्कालाई भन्दा त्यसको ओज बढ्छ  
	हामी यहाँ काठमाडौंमा कति कुरा टेक फर ग्रान्टेड जस्तो गरी लिन्छौं हालैको एक दिन साथीहरूका साथ भेटिएका असिम भन्दै थिए उही कुरा गाउँका लागिचाहिँ एकदम नौलो भइरहेको हुन्छ  त्यो त्यहाँ गएर सिकाउन पाए एउटा सानो ठाउँको ठूलो आवश्यकता सजिलै पूर्ति हुन्छ  यो अनुभव पनि उनीहरूलाई भर्खरै भएको छ  
	प्रकाशलाई केही सिकेर र्फकेको अनुभव भइरहेको छ  सुजिल शिक्षकहरूको सन्तुष्टि देखेर उसै सन्तुष्ट छन्  सुवासको उत्साह झनै बढेको छ  आफूभन्दा ठूलालाई पढाउनु भनेको आफू पनि पढ्नुसरह हो उनको अनुभवले भन्छ किनभने सिकाउन जानुअघि धेरै तयारी गर्नुपर्छ तयारीले त सिकाउने नै भयो  शर्मिला त नयाँ अनुभव सँगालिरहेकी छिन्  यतिका वर्ष स्कुलमा बुझ्न नसकेको कुरो केही दिनको गाउँ यात्रामा उनले बुझिन् सिक्ने कुरामा उमेरको कुनै सम्बन्ध नै छैन  जुनै उमेरकाले पनि सिक्न र पढ्न सक्दारहेछन् उनी मुस्कुराइन् मात्र रुचि हुनुपर्दोरहेछ  
	दीपालाई लागेको छ उनले सिकाउँदा उल्टै धेरै सिकेकी छन्  यो अवधिमा उनीहरूले  शिक्षक शिक्षिकालाई कम्प्युटर सिकाए  ईलर्निङमा यसको प्रयोग र आवश्यकताका बारे केही मोटिभेसनल सेसन पनि चलाए  तीमध्ये  जना आफ्ना विद्यार्थीलाई यसको प्रयोग गरेर पढाउन सक्ने भएका छन्  एउटा सानोतिनो प्रयासले यतिको उपलब्धि भएकामा उनीहरूको मुटु गर्वले फुल्नुमा अस्वाभाविक केही पनि छैन  अब छिट्टै प्लस टुको रिजल्ट हुँदैछ  उनीहरूमध्ये कोही डाक्टरी र कोही इन्जिनियरिङ पढ्ने योजनामा छन्  तर बिदामा गाउँका शिक्षकहरूलाई सिकाउँदा मिलेको खुसी र अनुभव भने एउटा नबिर्सिने पाठ भएको छ  
	फुर्सद मिल्दा आउने दिनहरूमा पनि यसलाई सक्दो निरन्तरता दिने विचारमा उनीहरू छन्  फेसबुक पेज बनाएर अरू साथीहरूलाई पनि यस्तो काममा लाग्न उनीहरू आग्रह गरिरहेका छन्  
	
"
