जसले ओबामाको निंदहराम गरे"उनी अब कहाँ जालान के गर्लान् अमेरिकाले के गर्ला रुसले के गर्ला भन्नेजस्ता प्रश्नको पछाडि मिडियाहरू लागेको लाग्यै छन्  ""
	गिक भनिने अंग्रेजी शब्दले दुइटा अर्थ दिन्छ  परम्परागत शब्दकोशमा यो शब्दको अर्थ केही नजानेको गँवार भन्ने बुझिन्थ्यो  आजकल यो शब्दले कम्प्युटरको स्त्रिन अगाडि घोत्लिरहने र कम्प्युटरका जादुगरजस्तैलाई बुझाउँछ  जसले कुनै औपचारिक डिग्रीबिना नै कम्प्युटरका तानाबाना सब जानेका हुन्छन् र उनीहरू डिजिटल दुनियाँमा चुर्लुम्म डुबेका हुन्छन्  सचित्र व्याख्या गर्दा मोटो चस्मा लगाउने लवाइखवाइमा खासै फेसनेबल नदेखिने झ्याउरे अनुहार झुस्स दाह्री पालेका जिनियसलाई गिक भनेर बुझिन्छ  यस्तै गिकजस्तै देखिने  वर्षको एउटा लुरे अमेरिकी केटो यस वर्षको सुरुवातदेखि संसारभर समाचारमा छायो  कतिले उसलाई हिरो भने कतिले उसलाई चोर फटाहा भने  
	 
	सुरुमा अमेरिकाको गुप्तचर निकाय सीआईएमा पाले काम गरेर छिरेको एडवार्ड स्नोडेनलाई उसको कम्प्युटरी ज्ञानबाट प्रभावित भएर हाकिमहरूले अलि ठूलो जिम्मेवारी दिए  स्नोडेनले केही वर्ष अमेरिकी गुप्तचरका अति गोप्य सूचनाहरू भएका कम्युटरहरू चलाउने काम गर्न पायो  यो अवधिमा अमेरिकाले गोप्य रूपमा सञ्चालन गरेका र आम मानिसलाई थाहै नभएका कार्यक्रमहरूबारे यो केटोले थाहा पायो  यति मात्रै होइन स्नोडेन स्वयंलाई मान्छेका टेलिफोन संवाद रेकर्ड गर्ने र व्यक्तिगत सूचना चोर्ने काममा खटाइएको थियो  नेटवर्क सुरक्षा विश्लेषकजस्ता पद दिए पनि स्नोडेनको काम भनेको ह्याकरको थियो  राज्यले गोप्य रूपमा खटाएको ह्याकर  
	 
	सीआईएबाट निस्किएर अमेरिकाको ढिक्काबाट निकै टाढा रहेको टापु हवाईमा प्रेमिकासँग बसिरहेको स्नोडेन अचानक भागेर हङकङ आइपुग्यो  त्यति बेलासम्म बबाल भइसकेको थियो  अमेरिकाले राष्ट्रिय सुरक्षा एजेन्सीबाट लागू गरेको प्रिज्मजस्ता सुरक्षा कार्यक्रमअन्तर्गत तपाईं हामीजस्ता हजारौं मान्छेका टेलिफोन संवाददेखि च्याटमा गरिएका कुराकानीसमेत कसरी निगरानी भइरहेको छ भन्ने तथ्य एकपछि अर्को गर्दै मिडियामा सार्वजनिक हुन थाले  
	 
	बेलायती अखबार गार्डियनमा एकपछि अर्को गर्दै अमेरिकाले कसरी वैयक्तिक सूचनाहरूदेखि आफ्नै मित्र राष्ट्रका कूटनीतिक अधिकारीहरूको गतिविधि र सूचनामा समेत निगरानी राख्दोरहेछ भनेर विस्तृत विवरण आउन थालेपछि संसारै छक्क पर्यो  अमेरिकालाई लाजमर्दो भयो  उसलाई स्नोडेनसँग रिस पनि उठ्यो  अमेरिकामा जतिखेर पनि पक्राउ परिन्छ भन्ने निश्चित भएपछि स्नोडेन मे महिनामा रातारात भागेर हङकङ आइपुगे  
	 
	हुन त अमेरिकाको संलग्नता भएका संसारभरका गोप्य सूचना सार्वजनिक गरेर जुलियन आसान्ज भन्ने मान्छे केही वर्षपहिले नै हिरो भइसकेका थिए  स्नोडेन भन्ने अर्को ठिटो रातारात चम्केपछि मान्छेहरूले जुलियन असान्जलाई पनि बिर्से  स्नोडेन पनि बाठा थिए  उनले आफूलाई थाहा भएका गोप्य सूचना चुहाउन असान्जको विकिलिक्सलाई रोजेनन्  त्यसो गरेको भए स्नोडेन एउटा निरीह स्रोत मात्रै हुन्थे र हिरो चाहिँ असान्ज नै हुन्थे  स्नोडेनले विकिलिक्सलाई वास्तै नगरी बेलायती पत्रिका गार्डियनलाई सोझै ती सूचना दिए र आफैं चर्चामा आउन चाहे  लन्डनस्थित इक्वेडरको दूतावासमा एक वर्षदेखि लुकेर बसेका र बेलाबेलामा झ्यालमा बसेर पत्रकार सम्मेलन गर्ने जुलियन असान्जले स्नोडेन काण्डलाई क्यास गर्न खोजे र उनलाई कानुनी रूपमा सहयोग पनि गरे  
	 
	यता हङकङमा लुकेर बसिरहेका स्नोडेनलाई समातेर बुझाउन अमेरिकाले हङकङलाई पत्राचार गरिसकेको थियो  हङकङका अधिकारीहरूले अमेरिकी आग्रहको कानुनी आधार अध्ययन गरिरहेको भनेर अमेरिकालाई अल्मल्याइरहेका थिए  स्नोडेन काण्ड थप चर्चित र आम चासोको विषय हुँदै गर्दा चीनसमक्ष दुइटा विकल्प थिए  या त स्नोडनलाई हङकङमै बस्न दिने अथवा समातेर अमेरिकालाई बुझाउने  तर चलाख चीनले मध्यमार्गी बाटो रोज्यो र स्नोडेनलाई जहाँ मन लाग्छ त्यहिं जा भनिदियो  भेनेजुएला र एक्वेडरजस्ता दक्षिण अमेरिकी राष्ट्रहरूले शरण दिने बताइरहादा स्नोडेन हङकङ छाडेर मस्कोतिर उडे  
	 
	सारा संसारको ध्यान मस्कोतिर तानियो  अमेरिकाले मस्कोलाई पनि त्यही आग्रह गर्यो  स्नोडेन समातेर हामीलाई बुझाइदेउ  मस्को मान्नेवाला थिएन  स्नोडेन एक महिना विभिन्न देशमा शरणार्थीको आवेदन हाल्दै मस्को विमानस्थलभित्रै बसे  मस्को आएको भोलिपल्टै स्नोडेन भेनेजुएला उड्लान भन्ने आशंकालाई पछ्याउँदै डेढ दर्जन ठूला मिडियाका पत्रकार उनी उड्ने भनिएको प्लेनमा सस्तो टिकट काटेर घुँडा दुखाउँदै भेनेजुएला पुगे  तर स्नोडेन त्यो प्लेनमा थिएनन्  पत्रकारहरू भेनेजुएलामा एक रात लामखुट्टेलाई टोकाएर घर फर्के  
	 
	स्नोडेन काण्ड स्वाभाविक रूपमा विवादास्पद रह्यो  उनले अमेरिकाका यस्ता संवेदनशील सूचना चुहाइदिए जसले गर्दा अमेरिकाका घनिष्ठ मित्रहरूको पनि ऊमाथिको विश्वासमा नराम्रोसँग चोट लाग्यो  अमेरिकामा स्नोडेनमाथि गोप्य सूचना चुहाएका र राष्ट्रिय सुरक्षामा खलल पारेको जस्ता गम्भीर मुद्दा लागेको थियो  तर स्नोडेन यसका लागि तयार थिए केही अन्तर्वार्तामा उनले भनेका थिए अमेरिकाले अन्तर्राष्ट्रिय मानवअधिकारका सन्धि सिद्धान्त र व्यक्तिगत स्वतन्त्रताका खिलाफ गलत काम गर्दै थियो र यी कुरा सार्वजनिक गर्नु एउटा रूपमा मेरो कर्तब्य थियो  
	 
	स्नोडन ठीक कि बेठीक भन्ने विषयमा संसारभरि विवाद छ  कतिपयले उनलाई हतियारबिनाका आतंकवादी र देशद्रोही मानेका छन् भने कतिपयले एउटा बहादुर हिरो  यी तीसवर्षे ह्याकरले संसारलाई तरंगित बनाइरहेका बेला उनी अब कहाँ जालान के गर्लान् अमेरिकाले के गर्ला रुसले के गर्ला भन्नेजस्ता प्रश्नको पछाडि मिडियाहरू लागेको लाग्यै छन्  सडक शिलान्यास गर्न हिंडेका हाम्रा नेतालाई सहमति कहिले हुन्छ  भनेर सोधेजस्तै मध्यपूर्वका लफडा मिलाउन पुगेका ओबामादेखि व्यापार सम्झौता गर्न युरोपको कुनै देश पुगेका पुटिनलाई समेत एउटै प्रश्न ओइरिन थाल्यो स्नोडेनको के हुन्छ  ओबामाले भनिदिए हामी एउटा तीसवर्षे चोरलाई समात्न फाइटर विमान उडाउँदैनौं  पुटिनले भनिदिए रुसले अहिलेसम्म कसैलाई पनि समातेर अमेरिकालाई बुझाएको छैन  यसलाई किन समात्ने  कूटनीतिक सन्तुलन कायम राख्नु पुटिन र ओबामा दुवैको बाध्यता या धर्म हो  
	 
	यस्तै उस्तै स्नोडेनका हलिउड फिल्मजस्तै लाग्ने भागाभाग र लखेटालखेट भइरहँदा हलिउडका निर्माता निर्देशकहरूले उनीमाथि चलचित्र बनाउने तयारी गरेका खबरहरू आए  हङकङका केही निर्माताले त  सय डलर खर्च गरेर  मिनेटको छोटो फिल्मसमेत बनाउन भ्याइसके  
	 
	स्नोडेनले ठीक गरे कि बेठीक गरे भन्ने तर्कहरू तर्ककै रूपमा राम्रा सुनिन्छन्  तर साधारण रूपमा भन्नुपर्दा एउटा चोरले अर्को चोरमाथि चोरी गर्यो भन्नचाहिँ सकिन्छ  त्यसपछि उत्पन्न भएका स्नोडेनलाई सघाउने र नसघाउने विश्वव्यापी कूटनीतिक लडाइँले चाहिँ कताकता शीतयुद्धको धङधङी जीवितै छ भन्ने सन्देश दिन्छ  
	 
	स्नोडेनलाई अहिले रुसले एक वर्षको लागि शरण दिइसकेको छ  उनी विमानस्थलबाट बाहिरिएर रुसको कुनै अज्ञात ठाउँमा लुकेर बसेका छन्  चीन अथवा रुसले चाहेको भए स्नोडेनलाई सजिलै अमेरिकाको फन्दामा पारिदिन सक्थे  तर स्नोडेन काण्ड प्रतिष्ठाको लडाइँ पनि भयो  यसले जतिसुकै रोचक कूटनीतिक खिचातानीलाई जन्म दिए पनि अमेरिकासँग रुस र चीनजस्ता देशको आर्थिक र राजनीतिक कारोबारलाई यही काण्डले गम्भीर चोट भने पुर्याउने देखिँदैन  
	 
	स्नोडेनले जुन महिनामा मस्को विमानस्थलबाटै शरण माग्दै  वटा देशमा आवेदन पठाइरहेका बेला नेपालका पूर्वप्रधानमन्त्री बाबुराम भट्टराईले पनि ट्विट गरेका थिए बडो उत्सुकताका साथ हेरिरहेको छु स्नोडेन मामलामा कुन स्तरको प्रजातन्त्र स्वतन्त्रता र मानवअधिकारको प्रयोग हुन्छ होला  भट्टराईको ट्विटमा जवाफ फर्काउँदै मैले लेखेको थिएँ सायद रुसी स्तरको  
	 
	 
	 
	राष्ट्रिय सुरक्षा र आतंकवादविरुद्धको युद्धका बहानामा अमेरिकाले आम मानिसमाथि राख्ने गरेको निगरानीका विवरणहरूले ऊ संसारसँग कति डराउँछ भन्ने आशंकालाई बढाएको मात्र छैन उसका भनाइहरूमाथि गरिने विश्वास पनि कमजोर हुँदै गएको छ  दार्जिलिङका कवि मनोज बोगटीले यसै साता फेसबुकमा यस्तो कविता पोस्ट गरेका थिए  
	 
	जब मजदुरको टिफिन खोेलिन्छ र निस्किन्छ डढेको रोटी 
	 
	अमेरिकाको सातो जान्छ  
	 
	रोटीको रङ किन कालो  
	 
	रोटीको आकार किन गोलो  
	 
	सोध्छ अमेरिका 
	 
	सोधेर हैरान पार्छ अमेरिका  
	 
	नानीहरू स्कुल जानुअघि ब्याग खोतल्छ 
	 
	हरेक पन्ना पल्टाउँछ र उसले सिक्दै गरेको बाङ्गो वण्र्ालाई घोत्लिएर हेर्छ 
	 
	क्याफेबाट जब निस्किन्छ युवक स्वास्नीलाई इमेल गरेर 
	 
	उसको भाषाको पछि लाग्छ गुप्तचर 
	 
	के लेख्यो त्यसले  
	 
	सोध्छ अमेरिका  
	
"
