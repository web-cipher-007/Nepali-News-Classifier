सरकारी तथ्यांक राख्न क्लाउड सरकारका सबै सूचना तथा तथ्यांकहरू सुरक्षित रूपमा भण्डारण गर्न सरकारी क्लाउड स्थापना गरिने भएको छ  अर्थमन्त्री रामशरण महतले बजेटमार्फत यसको घोषणा गरेका हुन्  "
	 
	 
	 सरकारका सबै सूचना क्लाउडमा राखिने 
	 डाटा सेन्टर राख्न चाहे जग्गा दिइने 
	 मध्यपहाडी राजमार्गमा अप्टिकल फाइबर 
	  वटा सामुदायिक सूचना केन्द्र  
	 विद्युतीय प्रणालीबाट कर तिर्ने व्यवस्था  
	 
	 
	 
	सरकारका सबै सूचना तथा तथ्यांकहरू सुरक्षित रूपमा भण्डारण गर्न सरकारी क्लाउड स्थापना गरिने भएको छ  अर्थमन्त्री रामशरण महतले बजेटमार्फत यसको घोषणा गरेका हुन्  यसले सरकारी सूचना सुरक्षित राख्न सघाउने छ  यस्तै विदेशी लगानीकर्ताले नेपालभित्र डाटा सेन्टर राख्न चाहे सरकारले जग्गा उपलब्ध गराउने भएको छ  ठूला कम्पनी आईटी कम्पनीले आफ्नो डाटा सेन्टर विभिन्न मुलुकमा राख्दै आएका छन्  सरकारले दिने सुविधाले विदेशी कम्पनी यहाँ सेन्टर स्थापना गर्न आकषिर्त हुनेछन्  यसले गर्दा मुलुकले आम्दानी गर्नुका साथै त्यस कम्पनीको सूचनामा पहुँच छिटो हुनेछ   
	सरकारले सूचना प्रविधिको प्रयोगबाट सरकारी कार्य प्रक्रियालाई सरल बनाउने घोषणा गरेको छ  विभिन्न प्रयोजनका लागि एउटै कागज धेरै सरकारी कार्यालयमा बुझाउनुपर्ने झन्झटबाट सेवाग्राहीलाई मुक्त गरिनेछ अर्थमन्त्री महतले भने  सरकारी कार्यालयहरूमा सूचना प्रविधिको प्रयोग नहुँदा सेवा लिन घन्टौं लाइन लाग्नुपर्ने कार्यालयपिच्छे छुट्टाछुट्टै कागज बोकेर धाउनुपर्ने पीडा सेवाग्राहीले भोग्दै आएका छन्  अनलाइनबाटै र्फम भर्ने भुक्तानी गर्ने व्यवस्था भए सेवा छिटो सजिलो र कम खर्चमा प्राप्त हुनेछ  सरकारी काममा सूचना प्रविधि कस्तो हुने भन्ने वक्तव्यबाट खुल्दैन   
	यस्तै सूचना प्रविधिको माध्यमबाट जनतामा आधारभूत सेवा प्रवाह गर्न राष्ट्रिय कार्ययोजना तयार गरी क्रमशः लागू गरिने बजेटमा उल्लेख  
	छ  सूचना प्रविधिको माध्यमबाट समाजको विकास आर्थिक उन्नति र असल शासनको अभिवृद्धि गर्ने नीति लिइने बताइएको छ  यस्तै नागरिकप्रति सार्वजनिक निकायलाई जवाफदेही पारदर्शी र उत्तरदायी बनाउने नीति बजेट बजेट वक्तव्यमा  
	उल्लेख छ   
	सार्वजनिक निजी साझेदारी अवधारणाका आधारमा मुलुकको ग्रामीण भेगमा ब्रोडब्यान्ड इन्टरनेट सेवा पुर्याउने बजेटमा व्यवस्था गरिएको छ  त्यसका लागि जिल्ला सदरमुकाम जोड्ने गरी मध्यपहाडी लोकमार्गमा अप्टिकल फाइबर बिछ्याउने कार्य सुरु गरिनेछ  यस्तै बनेपासिन्धुलीबर्दिबास सडक खण्डमा अप्टिकल फाइबर विस्तार गर्ने योजना छ  यसले ब्रोडब्यान्ड इन्टरनेटको पहुँच विस्तार हुनेछ  त्यस्तै ई सेवाको पहुँच सर्वसाधारणमा पुर्याउन भवनसहितका  वटा सामुदायिक सूचना केन्द्र निर्माण गरिने बताइएको छ   
	दूरसंचार क्षेत्रमा विकसित थ्रीजी फोरजी लगायतका नवीनतम प्रविधिसम्बन्धी सेवा विस्तार गर्दै लैजाने नीति सरकारले लिएको छ अर्थमन्त्रीले बजेट वक्तव्यमा  
	भने  नेपाल टेलिकमलाई थप प्रतिस्पर्धी बनाउन रणनीतिक साझेदार खोजिने कुरा बजेटमा दोहोर्याइएको छ   
	वैदेशिक रोजगारमा हुने ठगी नियन्त्रण गर्न सूचना प्रविधिको प्रयोग गर्ने बजेटमा व्यवस्था  
	छ  गाउँमा दलालदेखि रोजगारदता कम्पनीसम्म ठगिँदै आएका युवालाई यसले केही राहत दिनेछ   
	सूचना प्रविधिको माध्यमबाट स्वैच्छिक कर सहभागिता अभिवृद्धि गर्ने व्यवस्था गरिएको छ  यस्तै प्रविधिमार्फत करदाताको कारोबारको अभिलेखमा कर प्रशासनको नियन्त्रण र पहुँच स्थापना गरिने छ  राजस्व अनुसन्धान विभागको केन्द्रीय सूचना प्रणालीलाई वेबमा आधारित बनाएर मालवस्तु ओसारपसार गर्ने ढुवानीकर्ताले त्यसको विवरण सूचना प्रणालीमा घोषणा गरी ढुवानी गर्ने व्यवस्था मिलाइनेछ   
	त्यस्तै विद्युतीय प्रणालीबाट करभुक्तानी ई पेमेन्ट गर्ने व्यवस्था गर्न पूर्वाधार निर्माण गरिने भएको छ  करदाताहरूलाई करसम्बन्धी सूचना विद्युतीय माध्यमबाट हेर्न सक्ने सुविधा उपलब्ध गराइनेछ अर्थमन्त्रीले भने  यस्तो व्यवस्थाले कर तिर्न घन्टौं लाइन लाग्नुपर्ने व्यवस्थाको अन्त्य गर्नेछ   
	नेपालमा सफ्टवेयरबाट सामान निर्यात गरेमा अनलाइनबाट भुक्तानी ल्याउन पाउने व्यवस्था गरिने भएको  
	छ  सहरी सुरक्षा प्रणालीलाई भरपर्दो र विश्वसनीय बनाउन काठमाडांै उपत्यका लगायत विभिन्न सहरमा क्लोजसर्किट टेलिभिजन सीसीटीभी जडान गरी अपराध अनुसन्धानलाई विद्युतीय प्रणालीमा आधारित बनाइने अर्थमन्त्रीले बजेटमा उल्लेख गरेका छन्   
	भूमि व्यवस्थापनलाई आधुनिकीकरण गरी नवीनतम प्रविधिबाट भूमिको नक्साङ्कनमा शुद्धता वृद्धि गर्ने योजना बजेटमा छ  भूमि प्रशासनको गुणस्तर वृद्धि गर्न सूचना प्रविधिमा आधारित भूसूचना प्रणालीको विकास र विस्तार गरिने अर्थमन्त्रीले आफ््नो वक्तव्यमा बताएका छन्   
	सरकारले सरकारी सञ्चार माध्यम रेडियो नेपाल र नेपाल टेलिभिजनलाई गाभ्ने घोषणा बजेटमा गरेको छ  दुवै संस्थालाई गाभेर सार्वजनिक सेवा प्रसारकका रूपमा सञ्चालन गर्न आवश्यक कानुनी तथा संस्थागत संरचना तयार गरिने भएको छ   
	नेपाल टेलिजिनको तेस्रो च्यानलबाट प्रसारण सुरु गरिने भएको छ  गोरखापत्रलाई विराटनगरबाट क्षेत्रीय प्रकाशन गर्ने व्यवस्था मिलाइने बजेटमा उल्लेख छ  बजेटमा सूचना तथा सञ्चार क्षेत्रको विकासका लागि  अर्ब  करोड छुट्याइएको छ   
	अर्थमन्त्रीले बजेटमा सूचना प्रविधिको विकासमा त्यति ध्यान नदिएको यस क्षेत्रका विज्ञले बताएका छन्   
"
