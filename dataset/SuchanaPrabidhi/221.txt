डिजिटल डिभाइड का दुष्परिणाम"ठमेलका एकजना किताब बिक्रेताले मलाई फुर्सत निकालेर भए पनि पढ्नुपर्छ तपाईहरूको सिको तपाईका छोराछोरीले गर्छन् उनीहरूलाई पनि पढ्ने लत लाग्छ भनेर अर्ति दिए ""
	ठमेलका एकजना किताब बिक्रेताले मलाई फुर्सत निकालेर भए पनि पढ्नुपर्छ तपाईहरूको सिको तपाईका छोराछोरीले गर्छन् उनीहरूलाई पनि पढ्ने लत लाग्छ भनेर अर्ति दिए  सिको गर्ने भनेको सानैदेखि हो  कम्प्युटर गेम र टिभीबाट बच्चालाई टाढा राख्नुभयो भने उनीहरूले साँच्चैको सिको गर्छन्  उनको जिकिर थियो  मैले क्रिसमस हमफ्रेज बुद्धिजम नामको किताब मनलागीनलागी लिएँ  
	बिक्रेताले भनेका कुराले चाहिं मलाई छाडेन  गाडी चढिसकेपछि पनि तिनै कुरा मनमा खेल्न थाले  दुईजना साथी भेट भयो कि छोराछोरीको कुरा गर्न थाल्छन्  विषयवस्तु एउटै हुन्छ छोराछोरी मनलगाएर पढ्दैनन्  भनेको सुन्दैनन्  आँखा छल्न पायो कि कम्प्युटरमा बस्छन् र गेम खेल्न थाल्छन्  अलि उमेर पुगेका किशोरकिशोरीलाई त झन् इन्टरनेट भएपछि केही चाहिन्न  खान पनि बिर्सन्छन्  काम अह्रायो भने झर्केर ढोका बजार्छन्आदिइत्यादि   
	जेनेरेसन ग्याप अचम्मकै रोग रहेछ  अघिल्लो पुस्ता जतिसुकै आधुनिक समझदार भए पनि पछिल्लो पुस्ताभन्दा अनुदार संकीर्ण एवं परम्परागत मान्यता बोकेर हिंड्दो रहेछ  ऊ प्रविधिहीन आफ्नो समय सम्झँदो रहेछ र त्यसैअनुसार आफ्ना बालबच्चा बनुन् भन्दोरहेछ  तेरा उमेरमा मेरा बाबुका यति छोराछोरी थिए  तेरा उमेरमा मैले यति बच्चा जन्माइसकेको थिएँ  तेरा उमेरमा यति भाइबहिनी स्याहार्थ्यौं यति घाँसपानी गथ्र्यौं यति टाढा गएर पढ्थ्यौं आदि   
	सहरका अभिभावक अझै पनि यो खरीपाटी र चकटी च्यापेर दौराको भरमा विद्यालय जाने युग होइन झोलामा ल्यापटप बोकेर स्कुल जाने युग हो भनी बुझ्न गाह्रो मान्छन्  स्कुलबाट र्फकन नपाई रोटी र मकैभटमास चपाउँदै घाँसदाउरा गर्न वा आमाबालाई खेतमा पालो दिनुपर्ने युग होइन  यहाँ त स्कुलबाट फर्कदा यारसँग गफ चुट्दै कफी वा आइसक्रिम खाएर ढिलो गरी घर र्फकने र बाबुआमासँग तर्किएर ढोका थुन्ने अनि ड्रेसै नफेरी उही कम्प्युटर वा टिभीमा बस्ने युग हो  यो बाबुआमासँग डराउने युग होइन बरु उनीहरूलाई तर्साउने युग हो  युगले निम्त्याएको प्रतिस्पर्धा नबुझ्नु बाबुआमाको ठूलो कमजोरी हो  अझ भन्ने हो भने कतिपय बाबुआमा आफू कम्प्युटर वा टिभीको अगाडि घन्टौ बसे पनि छोराछोरीले चाहिं त्यसो नगरुन् भन्ठान्छन्  यो त झनै ठूलो विडम्बना हो  चुरोट खाने शिक्षकले चुरोट नखाने अर्ति दिंदै मैले भनेजस्तो गर गरेजस्तो नगर भनेजत्तिकै व्यर्थ हो   
	डिजिटल डिभाइड आधुनिक सञ्चार प्रविधिको पहुँच हुने र नहुने बीचको खाडल जनाउन प्रयोग गरिन्छ  हाम्रो देशमा भने प्रविधिको पहुँच हुने बीचमै पनि एकरूपता छैन  उदाहरणका लागि इन्टरनेट हेरौं  इन्टरनेट चलाउनेमध्ये सबैले अनलिमिटेड सुविधा प्रयोग गर्न पाएका छैनन्  आंशिक सुविधा लिने कतिपय युवायुवती साइवर धाउँछन् भने कतिपयचाहिं साथीको घरतिर जान्छन्  अझ कतिपयचाहिं पकेट खर्च काटेर सिमकार्ड चलाउँछन्  केही भने अत्याधुनिक मोबाइलबाटै काम चलाउँछन्  लोडसेडिङका बेला कतिपय केटाकेटी रातभर जाग्राम बसेर च्याट गर्छन्  अनि बिहान अभिभावकको कचकच सुन्यो सब बेहाल  
	घरभित्रको कथाजस्तै छ घर बाहिरको कथा पनि  बाटोघाटो र सार्वजनिक सवारी साधनमा हिंड्दा प्रायः युवायुवती मोबाइल खेलाएर बसिरहेका हुन्छन्  गीत सुन्ने मेसेज गर्ने गफ गर्ने फोटो हेर्ने इत्यादि  यस्तो लाग्छ यो पुस्ताविना उपकरण एक सेकेन्ड बाँच्न सक्दैन  विचरा अभिभावक तिनका पालो सम्झेर अहिले पनि यी सब कुरामा बेखबर भएझैं रहन खोजे भने के हुन्छ  
	पाउलो फेरीले भनेजस्तै घोकन्ते छ नेपालको शिक्षा प्रणाली  यो शिक्षाले नत कमाइ गरी खान सिकाएको छ न आत्मबल बढाउन नै  सिर्जनशील एवं अनुसन्धानमुखी शिक्षा छैन  ए लेभलमा टप भएको विद्यार्थीले भान्छामा आमाले दैनिकजसो पकाइ ख्वाउने केराउ र भटमास छुट्याउन नसकेको मैले देखेको छु  सबैले छुट्याउनै जान्नुपर्छ भन्ने जिकिर होइन तर घरव्यवहारबाट बेखबर यी केटाकेटी र बाबुआमाबीच चर्काचर्की परिरहनु अनौठो भएन  घरपछिको दोस्रो घर विद्यालयले पनि जीवनमुखी शिक्षा दिन सकेन  विद्यालय हाता बाहिरको आचरणलाई मूल्यांकन गर्ने व्यवस्था ऊसँग छैन   
	सूचना र प्रविधि बिनाको एक्काइसौं शताब्दी कल्पना गर्न सकिन्न  तर युवा पुस्ताले यसको प्रयोग राम्रो मनोरञ्जनका लागि गरेको देखिन्छ  कतिपय केटाकेटी इन्टरनेटको सुविधा मागेर अभिभावकसंग झगडा गर्छन्  यिनैमध्ये पनि कसले चलाउने र कसले छोड्ने भनेर पालो पर्खंदा रातभरि जागा बस्नेदेखि एकान्त खोज्ने ढोका लगाएर बस्ने लेखपढ नगर्ने बेलामा खान नआउने पाहुनाबाट टाढिने गर्छैन् जिम्मेवारी आएमा झर्किने उस्तै साथी जम्मा गर्ने गर्छन्   
	केटाकेटीहरू स्वभावैले नयाँ कुराको खोजी गर्न उत्सुक हुन्छन्  सुरुसुरुमा साथीभाइको देखेर वा घरमै पनि आफूभन्दा ठूलाले प्रयोग गरेको कुरा उनीहरूले सिको गर्छन्  पछिपछि भए पनि उनीहरू बिस्तारै अभ्यस्त हुँदै जान्छन् र त्यसैमा लत बस्दै जान्छ  हाम्रोजस्तो यौन र यौनसम्बन्धी कुरा खुलेर गर्न नपाइने समाजमा इन्टरनेटभित्र रहेका यससम्बन्धी लाखौं सामग्रीले उनीहरूलाई तान्दै लान्छ  यसैगरी फेसबुक लगायतका लिंकबाट कम्प्युटर डेटिङमा बस्ने केटाकेटीका लागि इन्टरनेट ड्रग्सजस्तै भएको छ  उनीहरू सामाजिक कार्यक्रममा कम देखिने बढी चिढिने झोंक्किने पढाइलाई वास्ता नगर्ने गर्छन्  शीर्जनशीलतामा ह्रास आउनु सबैभन्दा ठूलो खराबी हो  
	आधुनिक प्रविधि पनि सामाजिक सांस्कृतिक स्वरूपको एउटा पक्ष हो  यसकारण एकापसमा दोषारोपण गर्ने भन्दा अभिभावक तथा केटाकेटी दुवैले एकअर्कोलाई सम्झाउन र विश्वासमा लिन सक्नुपर्छ  अभिभावकले मेरा पालाको कुरा र केटाकेटीले आधुनिक युगमात्रै भन्ने हो भने यो समस्या कहिल्यै समाधान हुँदैन  केटाकेटीहरूसँगै बसेर वैकल्पिक उपायतिर अभिप्रेरित गराउन तथा उमेर अनुसारको जिम्मेवारी दिने गर्नुपर्छ  शिक्षालयमा घोकन्ते र चोरन्ते विद्या रहेसम्म बालबालिकाबाट सिर्जनात्मक अभिव्यक्तिको अपेक्षा गर्न सकिंदैन  अभिभावक परम्परागत भए भनेर रातदिन फेसबुक र युट्युबमा अश्लील भिडियो हेर्दै समय बर्बाद गर्ने हो भने भोलिको दिन साह्रै भयावह हुन्छ   
	गाउँका भाइबहिनीहरू जो डिजिटल डिभाइडका कारण आफू पछि परेका छौं भन्ने लागेको छ भने तिमीहरू त्यो चिन्ता नगर  सहरका तिम्रा समकक्षीहरूभन्दा तिमीहरू धेरै भाग्यमानी छौ किनभने तिमीहरूको एउटैमात्र समस्या छ त्यो हो कम्युटर तथा इन्टरनेटको पहुँच छैन  यो बुझ कि कम्प्युटर सिक्न जान्न पहिलेजस्तो कुनै महाभारत छैन  
"
