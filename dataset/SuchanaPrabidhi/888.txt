फेसबुक अभियानमा अंकुश"दुई वर्षअघि फेसबुकले एउटा योजना अघि सार्‍यो जसको नाम दिइएको थियो इन्टरनेट डट ओआरजी  यसको उद्देश्य थियो विकासोन्मुख मुलुकका जनतालाई निशुल्क इन्टरनेट पहुँच पुर्‍याउने ""दुई वर्षअघि फेसबुकले एउटा योजना अघि सार्यो जसको नाम दिइएको थियो इन्टरनेट डट ओआरजी  यसको उद्देश्य थियो विकासोन्मुख मुलुकका जनतालाई निशुल्क इन्टरनेट पहुँच पुर्याउने  यही उद्देश्यअनुसार कम्पनीले डेढ दर्जन मुलुकमा आफ्नो अभियानको सुरुवात गरेको थियो  फेसबुकको योजनामा सामसुङ इरिक्सन मेडियाटेक ओपेरा सफ्टवेयर नोकिया क्वालकमजस्ता चर्चित कम्पनीले साथ दिएका थिए 

अभियानको उद्देश्यअनुसार विकासोन्मुख मुलुकका ग्रामीण भेगका स्मार्टफोन प्रयोगकर्तालाई केही निश्चित वेबसाइटको निशुल्क पहुँच दिइएको थियो  त्यस्ता वेबसाइट जसले उनीहरूलाई स्वास्थ्य शिक्षा रोजगारीको अवसरबारे जानकारी दिन्छ  यसको लागि फेसबुकले हरेक देशका स्थानीय टेलिकम अपरेटर र कम्पनीसँग सहकार्य गरेको थियो 

पहिला पनि गाइँगुइँ नचलेको होइन फेसबुकले नेट न्युट्रालिटी इन्टरनेट तटस्थता को सिद्धान्त तोड्यो  तर यस्ता चर्चाले त्यति तातो पाएको थिएन जति अघिल्लो हप्ता भयो  कम्पनीको ठूलो बजार भारतमा फेसबुकको यो अभियानमाथि प्रतिबन्ध लागेको छ  दुई हप्ता अघि भारतको टेलिकम प्राधिकरणले स्थानीय साझेदार कम्पनीलाई फेसबुकको फ्री बेसिक अभियान बन्द गर्न निर्देशन दिएको छ 

नेट न्युट्रालिटीकै विवाद आएपछि केही महिनाअघि मात्रै कम्पनीले इन्टरनेट डट ओआरजीको नाम परिवर्तन गरी फ्री बेसिक्स नाम राखेको थियो  र विवादबाट बच्न उसले फ्री बेसिक एप र वेबमा केही थप फिचर थपेको थियो जुन फेसबुकले नभई अन्य डेभलपरले बनाएका थिए  जसबाट फेसबुकलाई भन्ने बाटो खुलेको थियो यो हाम्रो मात्रै होइन धेरैको अभियान हो 

पछिल्लो समय फेसबुकका मालिक मार्क जुकरवर्गले हरेक कार्यक्रममा आफ्नो अभियानको महत्त्व दर्शाउन समय खर्चने गरेका थिए  उनले आफ्नो अभियानको उद्देश्य राखेका थिए ग्रामीण भेगका जनतालाई इन्टरनेटको पहुँचमार्फत बाँकी विश्वसँग जोड्ने  विरोधीले फेसबुकको यो अभियानलाई व्यापारिक रणनीति भने पनि जुकरवर्गले यसलाई आफ्नो स्वार्थविहीन सपना भनी व्याख्या गर्दै आएका थिए 

र भारत उसको ठूलो बजार थियो  बढ्दो साक्षरता दर र आम्दानीका कारण ठूलो जनसंख्या भएको देश भारतमा स्मार्टफोन प्रयोगकर्ता बढ्दै छन् र त्यसको सोझो अर्थ हो फेसबुकको प्रयोगकर्ता पनि बढोत्तरी  त्यसैले होला सेप्टेम्बरको अन्तिम साता फेसबुक हेडक्वार्टरमा भारतीय प्रधानमन्त्री नरेन्द्र मोदीलाई स्वागत गरेका थिए  मार्क जुकरवर्ग अर्को महिना भारत भ्रमणमा आएका थिए 

भारतमा प्रतिबन्ध लागेको एक साता नबित्दै फेसबुकको यो अभियान इजिप्टमा पनि बन्द गरिएको छ  फेसबुकले इजिप्टमा आफ्नो अभियान बन्द भए पनि किन बन्द भएको बारे सरकारी अधिकारीले जानकारी नदिएको बताउँदै आएको छ  भारतका  भन्दा बढी संस्थाले एकै पटक फेसबुक अभियानको विरोध जनाउँदै थिए  उनीहरूको तर्क थियो कुनै वेबसाइटलाई निशुल्क र कुनै सशुल्क गर्न पाइँदैन 

विरोधीहरूको तर्क छ फेसबुकको अभियानले केही वेबसाइटलाई मात्रै प्रमोट गर्यो जुन फेसबुकले चाहन्छ  ग्रामीण भेगका जनताका लागि उपयोगी भनिएको वेबसाइटको छनोट पनि पारदर्शी नभएको उनीहरूको तर्क छ  उनीहरू के पनि भन्छन् भने फेसबुकले सेवा दिने भनेको ती व्यक्तिहरूलाई हो जो पहिल्यै स्मार्टफोन बोक्न सक्षम छन् त्यसैले यो गरिबका लागि होइन  एउटा देशमा कति प्रतिशतको हातमा स्मार्टफोन हुन्छ  ग्रामीण भेगका कति प्रतिशतले स्मार्टफोन बोक्छन् 

उनीहरू प्रश्न गर्छन् र आफैं भन्छन् थोरैले बोक्छन् र यो फेसबुकको निशुल्क सेवा पनि थोरैको लागि मात्रै हो  भारत र इजिप्टमा प्रतिबन्धसँगै फेसबुकको यो अभियानमा ठूलो प्रश्नचिह्न खडा भएको छ  के छानीछानी केही वेबसाइटलाई मात्रै निशुल्क गर्न मिल्छ  यसका लागि जुकरवर्गको आफ्नोखाले जवाफ छ  उनले भन्दै आएका छन् सबै वेबसाइट निशुल्क गर्दा साह्रै महँगो पर्छ  त्यसैले काम लाग्ने वेबसाइट मात्रै निशुल्क दिएको 
"
