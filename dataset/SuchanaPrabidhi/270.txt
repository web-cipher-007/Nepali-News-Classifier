" आयो आइफोन  नेपालमा तत्काल चल्दैन "तपाईले आइफोन फाइभ किन्नुभयो भने यस सेटले नेपाली बजारमा काम गर्दैन  एप्पपले बुधबार सार्वजनिक गर्दा अघिल्लो सेटको भन्दा भिन्दै सिम ल्याएपछि नेपाली बजारमा फाइभ तत्काल नचाल्ने भएको हो  "
	तपाईले आइफोन फाइभ किन्नुभयो भने यस सेटले नेपाली बजारमा काम गर्दैन  एप्पपले बुधबार सार्वजनिक गर्दा अघिल्लो सेटको भन्दा भिन्दै सिम ल्याएपछि नेपाली बजारमा फाइभ तत्काल नचाल्ने भएको हो  आइफोन फोरएसमा माइक्रो सिम लाग्ने बनाइएको थियो  तर फाइभमा त्यसभन्दा सानो आकारको नानो सिम लाग्छ  अहिले टेलिकमले  सय रुपैयाँ तिरेपछि पोस्टपेड मोबाइलका लागि माइक्रो सिम उपलब्ध गराउँदै आएको छ  सुरुमा सिम लिँदा पनि पोस्टपेडले मात्र माइक्रो सिम पाउँछ   
	अन्य कम्पनीले माइक्रो सिमसमेत उपलब्ध गराएका छैनन्  उनीहरूका ग्राहकले सामान्य सिम काटेर माइक्रोसिमको आकार बनाएर चलाउँदै आएका छन्  तर नानो सिमको आकारमा ल्याउन अहिलेको सिम काटेर मात्र हुँदैन  नानो सिम माइक्रो सिमभन्दा पातलो हुन्छ   
	आइफोन फाइभमा अहिलेको सिम चल्दैन टेलिकमको मोबाइल सेवा निर्देशनालयका निर्देशक सुरेन्द्रप्रसाद थिकेले भने  उनले ग्राहकको माग र एप्पलको रणनीतिअनुसार नानो सिम भित्र्याउनेबारे थप काम हुने बताए  हामी ग्राहकलाई सक्दो सेवा दिन्छौं उनले भने यसबारे थप छलफल गरेर हामी निर्णय लिन्छौं   
	अर्को कम्पनीका एक अधिकारीले बजारमा माग भए नानो सिम तत्काल ल्याउन सकिने बताए  बजारको मागअनुसार के गर्ने निर्धारण हुन्छ उनले भने  उनीहरूका अनुसार माग बढी भए नानो सिम ल्याउन कुनै समस्या छैन  तर अति कम माग हुँदा कम्पनीले नानो सिम ल्याउने सम्भावना कमै छ   
	एप्पलले मोबाइललाई पातलो र हलुका बनाउने योजनाअनुसार आकार कम गरेपछि नेपाली ग्राहक भने मारमा परेका हुन्  एप्पलले नेपालमा आधिकारिक रूपमा सेट बेच्ने गरेको छैन   
	एप्पलले फोरएसबाट फ्याक्ट्री अनलक नै बिक्री गर्न थाले पनि भने धेरै सेट नेपालमा भित्रिएका छन् 
"
