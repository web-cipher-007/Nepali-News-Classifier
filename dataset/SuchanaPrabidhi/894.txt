कर तिर्न सम्झाउने प्रविधिमुलुकमा सबैभन्दा झन्झटिलो प्रक्रियामध्ये कर प्रणाली एक हो  सर्वसाधारणलाई कर कानुनबारे खासै जानकारी हुँदैन  अनभिज्ञहरू कसैलाई सोध्न पुगे राजस्व कर्मचारीदेखि कर सहयोगी समेतको आम्दानीको भाँडो बन्छ  "मुलुकमा सबैभन्दा झन्झटिलो प्रक्रियामध्ये कर प्रणाली एक हो  सर्वसाधारणलाई कर कानुनबारे खासै जानकारी हुँदैन  अनभिज्ञहरू कसैलाई सोध्न पुगे राजस्व कर्मचारीदेखि कर सहयोगी समेतको आम्दानीको भाँडो बन्छ  सही सूचना कसैबाट नपाउने अवस्था छ  त्यसैले सेवाग्राहीले कुनै एक मध्यस्तकर्तालाई समातेर अलि बढी रकम नदिए सरकारी राजस्व तिर्न सकिने अवस्था छैन 

आफ्नो अध्ययनकालमा यस्तो पीडा धेरैपटक बेहोरेका शेषमणि दाहाललाई करबारे सजिलो उपाय निकाल्न पाए हुन्थ्यो भन्ने लागिरहन्थ्यो  त्यही बेला अमेरिकी दूतावासले नेपालमा केही गर्न सकिने अवधारणाहरू माग्यो  दाहालले करसम्बन्धी एक अवधारणा प्रस्तुत गरे  भाग्यबस दूतावासले उत्कृष्ठ  मा ठहर्याइदियो  त्यसपछि नेपाल युवा उद्यम मञ्चको समेत प्राविधिक सहयोगमा बन्यो करसम्बन्धी सम्पूर्ण जानकारी प्रस्तुत गर्ने एप्स ट्याक्सपर्ट 

यो एप्सको माध्यमबाट करदाताले राजस्वबारे सम्पूर्ण जानकारी प्राप्त गर्न सकिने दाहालले बताए  यो एप्सले करसम्बन्धी सम्पूर्ण समस्याको समाधान एउटै स्थानबाट दिने लक्ष्य राखेको छ उनले भने 

उनले डाटाबेसमा तयार गरेर राखिएका हजारौं समाधानबाट आफूले खोजेको समाधान केही मिनेटमै प्राप्त गर्न सकिने बताए  त्यो पनि समाधानको स्रोतसहित  त्यस्तै तलबमा कर स्रोतमा कर कट्टी टीडीएस को गणनासमेत एप्सबाट गर्न सकिन्छ  यस अतिरिक्त करसम्बन्धी नियम परिपत्र निर्देशिकालगायत महत्त्वपूर्ण कागजात पनि उपलब्ध हुने छ 

कर तिर्ने म्याद बिर्सेर पटकपटक समस्यामा परेका करदातालाई यो एप्सले ठूलो राहत दिने दाहालले जानकारी दिए  करदाताले आफनो व्यवसायबारे जानकारी एप्समा एकपटक सेट गरिसकेपछि कर तिर्ने मितिबारे अग्रिम जानकारी दिने सुविधा पनि छ  इन्जिनियरहरूको समेत सहभागितामा भोल्कससफ्ट प्रालिले तयार गरेको यो एप्स सोझै प्लेस्टोरबाट डाउनलोड गर्न सकिनेछ 
"
