यु ट्युब रिभोल्युसनपहिले गीतको भिडियो बनाएर टेलिभिजन कार्यालय धाउने गायक गायिका अहिले आफ्नै युट्युब च्यानल वा युट्युबको प्लेटर्फम दिएर गीत हिट बनाउन सघाउने कम्पनीको सम्पर्कमा पुग्न थालेका छन्  "
	करिब  वर्ष अगाडि म्युजिक नेपालको आम्दानी एकाएक सुक्यो  कम्पनीका प्रमुख कार्यकारी अधिकृत सन्तोष शर्मालाई लागेको थियो देशमा युद्धले निम्त्याएको संकटकालले संगीत सुन्ने श्रोता घटे  तर कारण अर्कै थियो  बजारमा पेन ड्राइभ र मेमोरी कार्डमा गीत भरेर बेच्ने चलन बढेको थियो  धेरै म्युजिक कम्पनीहरू बजारमा फैलिएको यस्तो ट्रेन्डबारे बेखबर बनेर क्यासेट नबिकेको चिन्ताले थलिएका थिए  मेमोरीको जगजगीले सीडी क्यासेटको बिक्री ठप्प भयो  
	संगीतप्रेमी प्रतिगीत दुईचार रुपैयाँ तिरेर मेमोरी कार्डमा भर्थे  मन परेको गीत सस्तोमा पाइने भएपछि गीतले भरिएको महँगो क्यासेट कसले किन्छ  नेपालमा सुरु भएको संगीतको डिजिटल युग को एक दशक पनि नबित्दै अहिले म्युजिक भिडियो सेयरिङमा यस्तै क्रान्ति सुरु भएको छ  भिडियो सेयरिङ साइट युट्युबका कारण सुरु भएको यो अभियानले संगीतमा लागेकालाई चाँडै चर्चित हुने बाटो मात्रै दिएको छैन कमाइको नयाँ स्रोत पनि पहिल्याएको छ  
	पहिले गीतको भिडियो बनाएर टेलिभिजन कार्यालय धाउने गायक गायिका अहिले आफ्नै युट्युब च्यानल वा युट्युबको प्लेटर्फम दिएर गीत हिट बनाउन सघाउने कम्पनीको सम्पर्कमा पुग्न थालेका छन्  युट्युबले बसालेको यो ट्रेन्डमा थपिन नेपालमै केही भिडियो सेयरिङ साइट खुलिसकेका छन्  यस्ता साइटले म्युजिक भिडियोलाई लोकप्रिय बन्न सघाइरहेका छन्  
	एफएम र टेलिभिजनमा कार्यक्रम चलाउने गायिका योजना पुरी आफैं पनि भिडियो सेयरिङका लागि मिडियम बारे जानकार छिन्  त्यसैले उनले आफ्ना दुई गीतको म्युजिक भिडियो लञ्च गर्दा टेलिभिजन र युट्युब दुवैबाट सँगै लञ्च गरेकी हुन्  उनले आफ्नो भिडियो सङ्स नेपालको युट्युब च्यानलबाट गरेकी थिइन्  विदेशबाट आउने सबै फिडब्याक युट्युबमै हेरेर आउँछन् उनी सुनाउँछिन् विदेशमा बस्ने नेपालीका लागि युट्युबबाट सेयर गरिएको भिडियो इफेक्टिभ हुन्छ  
	बदलिएको प्लेटर्फम 
	सर फिङ प्रालिबाट सञ्चालित सङ्सनेपाल ले वेबसाइट र युट्युब च्यानलमार्फत नेपाली म्युजिक भिडियोको प्रवर्द्धन गर्दै आएको छ  उसले आफ्नो युट्युबको च्यानलमा अपलोड गरेको भिडियो वेबसाइटमार्फत सेयर गर्ने गर्छ  उनको  हजारभन्दा बढी सब्सक्राइबर रहेको युट्युब च्यानलमा अपलोड भएका  सय बढी भिडियोमध्ये केही म्युजिक कम्पनीले तयार पारेका भिडियो हुन् भने बाँकी कलाकार स्वयम्ले निर्माण गरिदिएका हुन्  हामी म्युजिक कम्पनी वा कलाकारसँग सम्झौता गरेर उनीहरूको भिडियो अपलोड गछौर्ं कम्पनीका म्यानेजिङ डाइरेक्टर सन्तोष घिमिरे भन्छन् हाम्रो च्यानलमा भिडियो राख्न चाहने बढ्दै छन्  
	सङ्सनेपालले युट्युब च्यानलमार्फत तारा लिम्बू सुमन छेत्री कमलमान सिंह सरिता प्रजापति सागरराज सोनाम पाखि्रनसहित अभया एन्ड दि स्टिम इन्ज्युन्स दि इथोस ब्यान्डको भिडियोसमेत प्रवर्द्धन गरिरहेको छ  सङ्सनेपाल नेपाली र्याप ब्याटल सिरिज र वार्जका लागिसमेत आधिकारिक सेयरिङ साइट हो  झन्डै  हजार सब्सक्राइबर रहेको म्युजिक नेपालको युट्युब च्यानलमा दैनिक करिब  लाख क्लिक हुन्छ  
	च्यानलमा म्युजिक नेपालले आफ्नो भिडियो मात्रै राख्दैन  अरू कम्पनीले तयार पारेको भिडियो पनि हामी राख्छौं म्युजिक नेपालका प्रमुख कार्यकारी सन्तोष शर्मा भन्छन् हाम्रो मात्रै च्यानलभन्दा पनि प्लेटर्फमजस्तो बनाएका छौं  उनको युट्युब च्यानल म्यानेज गर्नका लागि मात्रै कम्पनीमा चार जना प्राविधिक छन्  विदेशमा बस्ने नेपालीको भिडियो सेयरिङको यो नयाँ उपलब्धि लाभदायक भएको शर्माको अनुभव छ  आफ्नो च्यानलका  प्रतिशत भिजिटर गल्फमा कार्यरत नेपाली रहेको उनी बताउँछन्  नेपालबाट  प्रतिशत मात्रै भिजिटर छन् उनले भने  
	क्यासेटको जमानादेखि युट्युब युगसम्म देखेका शर्मा नयाँ प्रविधि एडप्ट गर्न नसके म्युजिक कम्पनी नै विलयको स्थितिमा पुग्ने तर्क गर्छन्  भिडियो सेयरिङको यो नयाँ टेक्निक हामीले स्विकार्नै पर्छ शर्मा भन्छन् नयाँ टेक्निकले अवसर र चुनौती दुवै दिन्छ  बूढासुब्बासहित अन्य लगभग सबै म्युजिक कम्पनीले युट्युब च्यानलमार्फत भिडियो प्रवर्द्धन गरिरहेका छन्  र्यापमा चर्चित नेपाली नाम नमोबुद्ध र लाहुरे दुवै आफ्नै बलबुतामा युट्युबमा राखेको भिडियोको कारण चर्चित भएका हुन्  
	यमबुद्धको युट्युब च्यानलका सब्सक्राइबर मात्रै झन्डै एक लाख पुगिसकेका छन्  लाहुरेको च्यानल सब्सक्राइबर  हजारभन्दा बढी छन्  आश्चर्य त के छ भने दुवैले गाएको र्याप होस् कि गीत कुनै मूलधारका मिडियामा सुनिँदैनन्  तैपनि उनीहरू लोकपि्रय छन्  यमबुद्धको फेसबुक फ्यान मात्रै साढे  लाख छन् भने लाहुरेलाई झन्डै एक लाख फ्यानले पछ्याइरहेका छन्  यसले पनि प्रमाणित गर्छ अब आफ्नो कामको प्रचार गर्न मूलधारको मिडियामै निर्भर हुनु पर्दैन  
	आम्दानीको नयाँ बाटो 
	एक दशकदेखि सुकेको नेपाली म्युजिक कम्पनीको आम्दानीलाई युट्युबको कमाइले राहत दिन थालेको म्युजिक नेपालका प्रमुख कार्यकारी शर्माको अनुभव छ  उनी अनलाइनमा भिडियो हेर्ने प्रयोगकर्ताको दर यस्तै मात्रामा बढ्दै गए आगामी एक वर्षभित्र आफ्नो कम्पनीको आम्दानी फेरि पहिलेकै स्तरमा पुग्ने दाबी गर्छन्  म्युजिक नेपालमा भिडियो राखेका कम्पनीलाई कमाइको  देखि  प्रतिशत हिस्सा रोयल्टीबापत दिएको उनी बताउँछन्  
	सङ्सनेपालले भिडियोको रोयल्टीबापत कलाकार र म्युजिक कम्पनीलाई आम्दानीको  देखि  प्रतिशत रकम दिने गरेको म्यानेजिङ डाइरेक्टर सन्तोष घिमिरे बताउँछन्  म्युजिकको देशविदेशमा प्रचार पनि हुने र रोयल्टी पनि पाइने भएकाले यस्ता च्यानलमा भिडियो राख्ने क्रम बढेको छ घिमिरेले सुनाए  
	चुनौती पनि 
	नयाँ टेक्निकले कलाकारलाई चाँडै चर्चा कमाउन जति सजिलो छ त्यति नै गाह्रो छ पाइरेसीबाट बच्न  सरकारले प्रतिलिपि अधिकार ऐन राम्ररी कार्यान्वयन गरे आम्दानी  गुणा बढ्ने म्युजिक नेपालका प्रमुख शर्माको दाबी छ  युट्युब आफैंले डाउनलोडको सुविधा नदिए पनि अन्य सफ्टवेयर प्रयोग गरेर डाउनलोड गर्ने क्रम उत्तिकै छ  प्रयोगकर्ता नै सचेत नभई हुन्न शर्मा भन्छन् प्रयोगकर्ताले युट्युबमै क्लिक गरेर हेरिदिए कलाकारले दुई पैसा रोयल्टी पाउँछन्  
	डाउनलोड गर्ने सुविधा नदिने हो भने महँगो पैसा तिरेर सर्भर होस्ट गर्नुपर्छ सङ्सनेपालका घिमिरे भन्छन् सोझै आफ्नै वेबसाइटमा राख्दा युट्युबबाट जस्तो पैसा पनि आउँदैन  भिडियो युट्युबमा राख्दा डाउनलोड हुने समस्या छ  आफ्नो च्यानलबाट डाउनलोड गरेर अर्को च्यानलमा राखिएको धेरै भिडियो हटाउन लगाइएको उनले बताए  
"
