सुधारको अर्को मौकादुईपल्ट भएको दक्षिण एसियाली प्रतियोगिताको फाइनलमा नेपाल र भारतले प्रतिस्पर्धा गरेका थिए  दुवैले अरू प्रतिद्वन्दी विरुद्ध गोलको वर्षा गर्दै आएका छन्  त्यसले दोस्रो साफ वुमेन्स च्याम्पिनसिपको उपाधिका निम्ति पनि नेपाल र भारतबीच नै अन्तिम भिडन्त हुने अनुमान गरिएको छ "
	दुईपल्ट भएको दक्षिण एसियाली प्रतियोगिताको फाइनलमा नेपाल र भारतले प्रतिस्पर्धा गरेका थिए  दुवैले अरू प्रतिद्वन्दी विरुद्ध गोलको वर्षा गर्दै आएका छन्  त्यसले दोस्रो साफ वुमेन्स च्याम्पिनसिपको उपाधिका निम्ति पनि नेपाल र भारतबीच नै अन्तिम भिडन्त हुने अनुमान गरिएको छ  
	श्रीलंकाली राजधानीको सीआर एन्ड एफसी ग्राउन्डमा गरेको प्रदर्शनको आधारमा पनि नेपाल र भारतसँग अन्य दक्षिण एसियालीका खेल दाँज्न लायक छैन  स्तब्धपूर्ण नतिजा सामना गर्नु परेन भने अनुमान गरे अनुसारकै फाइनलअघि नेपालले समूह चरणको अन्तिम र सेमिफाइनल गरी दुई खेल खेल्नुपर्नेछ  
	यस्तोमा अफगानिस्तानविरुद्ध समूह चरणको अन्तिम खेललाई भारतविरुद्धको खेलको तयारीको रूपमा लिएका छन् प्रशिक्षक किशोर केसीले  पाकिस्तानविरुद्ध पहिलो खेलको तुलनामा नेपालले दोस्रोमा माल्दिभ्सविरुद्ध सुधारिएको प्रदर्शन गरेको थियो  तर क्षमताअनुसार भने खेलेको थिएन  वाह भन्न लायक वा नमुनायोग्य खेल पस्कन सकेको थिएन  
	सम्भावित फाइनलमा भारतलाई हराएर दक्षिण एसियाली च्याम्पियन हुने योजनासहित नेपाल कोलम्बो आइपुगेको हो  सुरुवाती दुई खेलमा मिस पास र पेनाल्टी क्षेत्रमा पुर्याएर बल प्रहार गर्न नसक्ने कमजोरी यथावतै छ  बलियो प्रतिद्वन्दीको सामना गर्नुपरेको  
	छैन  यस्तोमा गोलकिपर र डिफेन्स लाइनको परीक्षण भएको छैन  मिडफिल्ड पनि चुस्त देखिएको छैन  
	त्यसैले भारतसँगको भेट नजिकिँदै जाँदा खेल सुधार्ने अर्को मौका हुनेछ अफगानिस्तानविरुद्ध बुधबारको भिडन्त  अफगानको तुलनामा ट्याक्टिकल रूपमा नेपाली खेलाडी उच्च कोटिका छन्  नेपालले साफको पहिलो संस्करणमा दुई वर्षअघि अफगानिस्तानलाई  ले हराएको थियो  नेपाली महिलाले हाल अन्तर्राष्ट्रिय फुटबलमा हात पारेको सबैभन्दा ठूलो जित थियो त्यो  त्यसबेलाका टिमका  खेलाडी मात्र हालको अफगान टिममा छन्  
	अमेरिकाबाट झिकाइएका  र जर्मनीबाट आएका  खेलाडीसहित  महिना तयारी गरेको अफगान टिमलाई कमजोर आँक्न मिल्दैन  शारीरिक रूपमा पनि उनीहरू नेपाली खेलाडीभन्दा बलिया र अग्ला छन्  त्यो फाइदा उनीहरूलाई छ  भारतीय खेलाडी पनि नेपालीको तुलनामा अग्ला र बलिया छन्  
	त्यसैले अफगानिस्तानविरुद्धको खेललाई सेमिफाइनल र फाइनलको तयारीको रूपमा लिएको प्रशिक्षक केसीले बताए  उनले तीन अंक जोड्दै समूह बी विजेता बन्ने योजना बनाएका छन्  अघिल्ला खेलमा जस्तै तीन गोलको अग्रता लिएको स्थितिमा दोस्रो रोजाइका खेलाडीलाई अवसर दिने उनले बताए  उनले प्लेइङ सेटमा डिफेन्डर चन्द्रा भण्डारीको स्थानमा धिमकुमारी गुरुङ उतार्ने संकेत पनि दिएका छन्  
	आक्रामक खेलमै जोड दिने केसीले बताए  नेपालले पाकिस्तानलाई  र माल्दिभ्सलाई  ले हराएर समूह चरणको एक खेल अगावै सेमिफाइनलमा स्थान बनाइसकेको छ  गोल अंक राम्रो भएकाले लगातार तेस्रो जित वा बराबर वा कम अन्तरको हारले पनि नेपाल समूह विजेता बन्नेछ  यस्तोमा नेपालको सेमिफाइनल भेट समूह ए को उपविजेता आयोजक श्रीलंकासँग हुनेछ  
	एक बराबरी र एक जितसँगै चार अंक बनाएको अफगानिस्तानलाई अन्तिम चार यात्राका लागि नेपालसँग कम्तीमा बराबर खेल्न आवश्यक छ  हार बेहोरे माल्दिभ्सविरुद्ध पाकिस्तानको खेलले उसको भाग्य निर्धारण गर्नेछ  नेपाल राम्रो टिम भए पनि रोक्ने प्रयास गर्ने अफगान प्रशिक्षक वाहदुल्ला वाहिदाले बताए  युवा टिमबाट निरन्तर सफलता हात पार्दै फाइनल पुग्ने उनको चाहना छ  
	श्रीलंका सेमिफाइनलमा 
	आयोजक श्रीलंका  ले बंगलादेशलाई पन्छाउँदै साफ वुमेन्स च्याम्पियनसिपको अन्तिम चारमा मंगलबार प्रवेश गर्यो  एक गोलले पछि परेको स्थिति उल्टाएर जित आत्मसात् गर्दै उसले पहिलोपल्ट समूह चरण पार गरेको हो  
	दुई जित र एक हारसँगै श्रीलंकाले समूह ए मा  अंक बनायो  लगातार तेस्रो जितसँगै नौ अंक जोड्ने क्रममा डिफेन्डिङ च्याम्पियन भारतले भुटानलाई  ले हरायो  यो नतिजासँगै दक्षिण एसियामा अपराजित रहँदै भारत समूह विजेता बन्यो  
	सम्भावित नेपाली टिम 
	चन्द्रादेवी दाहाल गोलकिपर भगवती थापा उषा भण्डारी धिमकुमारी गुरुङ अञ्चली वाइबा निरु थापा सजना राना मगर दीपा अधिकारी प्रमिला राई जमुना गुरुङ कप्तान र अनु लामा  
"
