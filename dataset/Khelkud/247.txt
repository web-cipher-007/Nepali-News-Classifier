सबैलाई बाँध्यो फुटबलले"एएफसी च्यलेन्ज कप उद्घाटनमा काठमाडौं आइपुगेका अन्तर्राष्ट्रिय फुटबल महासंघ फिफा का अध्यक्ष सेप ब्लाटर बिहीबार दशरथ रंगशालाको भव्य समारोहलाई सम्बोधन गर्ने क्रममा भन्दै थिए सबैलाई एकताको सूत्रमा बाँध्ने एउटै माध्यम हो फुटबल  ""
	 
	एएफसी च्यलेन्ज कप उद्घाटनमा काठमाडौं आइपुगेका अन्तर्राष्ट्रिय फुटबल महासंघ फिफा का अध्यक्ष सेप ब्लाटर बिहीबार दशरथ रंगशालाको भव्य समारोहलाई सम्बोधन गर्ने क्रममा भन्दै थिए सबैलाई एकताको सूत्रमा बाँध्ने एउटै माध्यम हो फुटबल  
	ब्लाटरको भनाइ दशरथ रंगशालाको भव्य महोलले पुष्टि गरिरहेको थियो  एसियाली फुटबलको प्रतिष्ठित प्रतियोगितामा मुलुकका कार्यकारी प्रमुख उच्च ओहदाका अधिकारी राजनीतिक हस्तीहरूदेखि साधारण नागरिकसम्मको उपस्थिति थियो  पन्ध्र हजार दर्शकसामु प्रधानमन्त्री बाबुराम भट्टराई संविधानसभाका अध्यक्ष सुवासचन्द्र नेम्बाङ र मन्त्री मात्र उपस्थित थिएनन्  मुलुककै उच्च राजनीतिकर्मीहरू माओवादी अध्यक्ष पुष्पकमल दाहाल नेपाली कांग्रेसका अध्यक्ष सुशील कोइराला पूर्वप्रधानमन्त्रीहरू माधवकुमार नेपाल र शेरबहादुर देउवा एमाले नेताहरू केपी ओली वामदेव गौतम र राजतन्त्रको माग गर्दै आएका पूर्वमन्त्री कमल थापा एउटै मञ्चमा थिए उद्घाटन गर्न मात्र होइन नेपालविरुद्ध प्यालेस्टाइनको खेलले पनि तानेको थियो सबैलाई रंगशालासम्म  
	खेलसँग सामूहिक र राष्ट्रिय भावना जोडिएको हुन्छ प्रधानमन्त्री भट्टराईले भने खेलाडी अघोषित राजदूत हुन्  उनीहरूले देशविदेशमा भाइचारा अभिवृद्धि गरिरहेका हुन्छन्  सामूहिक भावना वृद्धि गर्न फुटबल असाध्यै महत्त्वपूर्ण छ  यसमा एक्लैले खेलेर जितिँदैन  फुटबलको यस्तो स्पिरिट राजनीतिकर्मीले सिक्नुपर्छ  
	वातावरण र मौसम अनुकूल भएकाले बाह्रै महिना नेपालमा खेल खेल्न सकिने उल्लेख गर्दै प्रधानमन्त्रीले भने खेलका माध्यमबाट पर्यटन विकास हुन्छ  खेलकुदमा सरकारको पूर्ण सहयोग रहनेछ  फिफा अध्यक्ष ब्लाटरले आग्रह गरेपछि प्रधानमन्त्री भट्टराईले काठमाडौंमा एएफसी च्यालेन्ज कप सुरु भएको उद्घोष गरेका थिए  
	च्यालेन्ज कप नेपालका लागि महत्त्वपूर्ण भएको उल्लेख गर्दै ब्लाटरले भने फुटबलमा सीमा हुँदैन  यहाँ प्यालेस्टाइनलाई राम्रो स्वागत गरेको पाएँ  फुटबल शिक्षा भावना धैर्य फेयर प्ले अनुशासन र सम्मान हो  
	एसियाली फुटबल महासंघ 
	एएफसी का कार्यवाहक अध्यक्ष झाङ जिलोङले भने उदीयमान देशका लागि च्यालेन्ज कपको उपाधि निकै महत्त्वपूर्ण छ  च्याम्पियन हुनेले एसियन कप खेल्न पाउनेछ  
	त्यसैले मैदानमा अनुशासित भएर उच्चस्तरको प्रतिस्पर्धा हेर्न पाउने आसा लिएका छौं  
	अखिल नेपाल फुटबल संघ एन्फा का अध्यक्ष एवं एएफसीका उपाध्यक्ष गणेश थापाले भने च्यालेन्ज कप नेपालले आयोजना गर्न सक्दैन भन्ने विवाद थियो  त्यो विवाद चिर्दै आयोजना गरेका छौं  सफल आयोजना र राष्ट्रिय टिमले राम्रो गर्नुपर्ने चुनौती छ  यस्तोमा दुवै टिमलाई सम्मान प्रकट गर्ने संस्कार देखाउनुपर्छ  
	भव्य स्वागत विश्वकै सर्वाधिक लोकपि्रय खेल फुटबलको सर्वोच्च संस्था फिफाको  वर्षयता नेतृत्व गर्दै आएका स्वीस नागरिक सेप ब्लाटरलाई त्रिभुवन विमानस्थलमा भव्य स्वागत गरिएको थियो  
	पञ्चकन्यासहित सात जातिका वेशभूषा लाखे र धिमे नाच देखाउँदै एन्फाले ब्लाटरको स्वागत गरेको थियो  ठाउँठाउँमा सडकको दायाँबायाँ बसेर विद्यार्थीले ताली बजारसमेत स्वागत गरेका थिए   
	भव्य शैलीको स्वागत पाएकोमा निकै खुसी लागेको छ उनले भने  भुटान हुँदै निजी विमानमा नेपाल आएका ब्लाटरले राष्ट्रपति रामवरण यादवसँग शीतल निवास र प्रधानन्त्री बाबुराम भट्टराईसँग बालुवाटारमा भेटेका थिए  विश्व फुटबलमा ब्लाटरको तीन दशकभन्दा बढी गरेको योगदान र फिफा अध्यक्षमा चौथो कार्यकालको राष्ट्रपति यादवले प्रशंसा गरे  उनले भने विकासोन्मुख देशमा फुटबल कार्यक्रम सञ्चालन गरेकोमा निकै खुसी लागेको छ  प्रधानमन्त्रीले नेपाली खेलकुद र फुटबलबारे ब्लाटरसँग भलाकुसरी गरेका थिए  दुईदिने नेपाल भ्रमण पूरा गर्दै ब्लाटर शुक्रबार भारत जानेछन् 
"
