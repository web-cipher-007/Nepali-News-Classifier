खेलमा फर्किए गृहणीचौध वर्षअघि सुटिङकी आसलाग्दी खेलाडी ललिता चन्दले चौथो राष्ट्रिय खेलकुदमा सुदूरपश्चिमबाट रजतपदक पक्का गरेकी थिइन्  नेपालगन्जमा भएको उक्त खेलकुदपछि उनले खेल्नै छाडिन् "
	 

	चौध वर्षअघि सुटिङकी आसलाग्दी खेलाडी ललिता चन्दले चौथो राष्ट्रिय खेलकुदमा सुदूरपश्चिमबाट रजतपदक पक्का गरेकी थिइन्  नेपालगन्जमा भएको उक्त खेलकुदपछि उनले खेल्नैछाडिन्  त्यसको कारण प्रस्ट्याउँदै भनिन् छोरा जन्मियो हुर्काउन समय लागेकाले निरन्तरता दिन सकिनँ  तर तीनै  वर्षीया ललिता अघिल्लो साता राइफल लिएर टारगेट ताकिरहेकी भेटिइन्  केही वर्ष विशुद्ध गृहणी जीवन बिताएकी उनी अहिले भने उस्तै जोस र उत्साहसाथ खेलमा फर्किएकी छन्  

	तेस्रो राष्ट्रिय खेलकुद प्रतियोगितासमेत खेलिसकेकी ललिताले भनिन् पारिवारिक जीवनमा बाँधिएपछि सोचेजस्तो हुँदो रहेनछ  त्यसैले केही वर्ष केटाकेटी हुर्काउनमै लागियो  अहिले घरआँगनमै छैटौं राष्ट्रिय प्रतियोगिता हुन गइरहेकाले फर्किन सजिलो भयो  

	उनको छोराको उमेर  वर्ष भइसकेको छ  घरमा खेलकुदमैत्री वातावरण भएकाले उनले पुन खेलमा फर्किने मौका पाएकी हुन्  उनका दाजु पनि राष्ट्रिय खेलाडी हुन्  उनी जस्तै महेन्द्रनगरकै मञ्जु शाहीलाई पनि लामो समयपछि खेल अजमाउँने सोख फेरि जागेको छ  पहिलो पटक  सालतिर सुटिङ खेलेको अनुभव सुनाउने  वषर्ीया मञ्जुको घरमा एक छोरा र छोरी छन्  

	जेठी छोरी नै अहिले कलेज पढछन्  उनका श्रीमान् पुष्कर शाही कञ्चनपुरका फुटबल प्रशिक्षक हुन्  त्यसैले उनको धोको सजिलै पूरा भयो  बीचमा छाडेकाले केही असजिलो त लागिरहेको छ तर प्रशिक्षणपछि पुनः खेलमा फर्किने आशा छ उनले भनिन्  

	शोभा थापाका छोराछोरी पनि हुर्किसकेका छन्  त्यसैले उनी पनि ललिता र मञ्जुसँगै जिल्ला खेलकुद विकास समिति परिसरमा भेटिन्छन्  उनीहरूसहित  जना गृहणी अहिले पिस्टल र राइफल तानेर एकोहोरिएका हुन्छन्  घरआँगनमै छैटौं राष्ट्रिय खेलकुद प्रतियोगिता आयोजना हुन लागेकाले पनि खेलमा फर्किन सजिलो भएको गृहणीहरूलेबताए  अब मजाले खेलमा समय दिने मञ्जुले बताइन्  

	घरपरिवार र समाजका कारण महिलाहरू अझ त्यसमा पनि विवाहिता महिलालाई खेल क्षेत्रमा टिकिरहन गाह्रो छ  विवाह गरेपछि खेलकुदलाई चटक्कै माया मार्ने खेलाडी पनि धेरै छन्  घरपरिवार मात्र होइन विभिन्न व्यावहारिक शारीरिक समस्याले गर्दा पनि महिलाले सोचेअनुरूप समय दिन नसकेको गृहणीहरूले बताए  

	घरका अन्य ज्येष्ठ सदस्य खेलकुदमा लागेकाको हकमा केही सजिलो भए पनि अरूलाई निरन्तरता दिन भने उत्तिकै कठिन छ  कसैको बुहारी भइसकेपछि एकाबिहानै खेल्न कभर्डहल जान पनि नसकिँदो हरेछ ललिताले स्वीकारिन्  

	सुटिङ प्रशिक्षक लक्ष्मण थापाले खेल छाडेर पुन फर्कदा प्रशिक्षणमा केही समस्या हुने गरेको बताए  तर महिलाहरूको उत्साहले गर्दा त्यो रिकभर हुन्छ जस्तो लाग्छ उनले भने  छैटौंको तिथि नजिकिए पनि खेल सामग्री आइनपुग्दा भने प्रशिक्षणमा समस्या भइरहेको उनको भनाइ छ  खेलाडीलाई ग्लोब्स पेस्तोल ज्याकेट पाइन्ट जुत्ता एयर क्यापको अभाव रहेको छ  फागुन  देखि  सम्म छैटौं कैलालीको धनगढी र कञ्चनपुरको महेन्द्रनगरमा आयोजना हुन गइरहेको छ  धनगढीमा उद्घाटन समारोहसहित  खेल र महेन्द्रनगरमा समापन समारोहसहित  खेल हुने राखेपले जनाएको छ  

	 

	 

	 "
