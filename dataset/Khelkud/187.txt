मनाङमर्स्याङ्दी फाइनलमा"म्याजिक मोमेन्ट्स तेस्रो सिमरा गोल्डकपको उपाधिका लागि लक्ष्मी हुन्डाई मनाङमर्स्याङ्दी क्लब काठमाडौं र सहारा क्लब पोखरा भिड्ने भएका छन् ""
	म्याजिक मोमेन्ट्स तेस्रो सिमरा गोल्डकपको उपाधिका लागि लक्ष्मी हुन्डाई मनाङमर्स्याङ्दी क्लब काठमाडौं र सहारा क्लब पोखरा भिड्ने भएका छन्  
	बिहीबार भएको अन्तिम सेमिफाइनलमा मनाङले रानीपोखरी कर्नर टिम आरसीटी काठमाडौंलाई टाइब्रेकरमा  ले पराजित गरी उपाधिनजिक यात्रा पुगेको हो  
	निर्धारित र अतिरिक्त समयमा पनि दुवै टिमका तर्फबाट गोल हुन नसकेपछि खेलको छिनोफानो टाइब्रेकरमा भएको हो  टाइब्रेकरमा मनाङका लागि कप्तान शिव श्रेष्ठ र कालु थापाले गोल गरेका थिए  आरसीटीका लागि एन्टोलोले मात्र गोल हाने  
	खेलको सुरुवातमा मनाङले डिबक्सनजिकै पाएको पहिलो फ्रिकिकलाई राजकुमार घिसिङले गोलमा परिणत गर्न सकेनन्  यस्तै राम थापा मगरले पोस्टनजिक पाएको बललाई कमजोर हेड गर्दा गोलकिपरले नियन्त्रणमा लिए  खेलको पहिलो हाफमा आरसीटीले पूरै दबाबमा राखे पनि पछि आपसी तालमेल मिलाएर मनाङ लयमा फर्केको थियो  
	दोस्रो हाफको मध्यतिर राजकुमारले हानेको कडा प्रहार पनि गोलकिपरले रोकेका थिए  मनाङका एमबीले लेनेल स्टेफेन र जम्बो एन्टोलेले डिफेन्समा बलियो उपस्थिति जनाएपछि आरसीटीका खेलाडीलाई गाह्रो भएको थियो  आरसीटीका डेविड मोसुगोंले पहिलो हाफमा हानेको फ्रिकिकगोलकिपरले बचाएका थिए  मनाङका डिफेन्डर एमबीले लेनेल स्टेफेनले बल फर्काउन असफल रहेपछि पोलनजिक पाएको अवसर आरसीटीका रेशम रानाले सदुपयोग गर्न सकेनन्  उनको फितलो प्रहार मनाङका गोलकिपरले सजिलै समाते  
	खेलको अतिरिक्त समयमा दुवैतर्फबाट लगातार गोलको प्रयास भए पनि त्यो सफल हुन सकेन  हारपछि आरसीटीका प्रशिक्षक बैजुनाथ कपालीले आक्रोशित हुँदै खेलाडीले भन्दा रेफ्रिले बढी खेलेको हुनाले आफ्नो टिम पराजित हुन पुगेको आरोप लगाए  उनले खेलाडीबाट आफू सन्तुष्ट रहेको समेत बताए   
	मनाङका प्रशिक्षक हरिओम श्रेष्ठले खेलको सुरुवातीमा हल्का तालमेल नमिलेको बताउँदै  ओपन बल पाए पनि गोल गर्न नसकेको स्वीकारे  उनले आहा गोल्डकप जस्तै सिमरा गोल्डकप पनि मनाङकै हुने दाबी गरे  टिममा दुई फरवार्ड थपिएको हुँदा जित सहज हुने देखेर आफूले उपाधि कब्जा गर्ने दाबी गरेको श्रेष्ठले बताए  उपाधिका लागि मनाङ र सहारा शनिबार भिड्नेछन् 
"
