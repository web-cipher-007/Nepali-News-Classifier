बालोटेली हिरो कि जिरो सन्काहा तर प्रतिभावान् स्ट्राइकर मारियो बालोटेली इटालीका तर्फबाट पोल्यान्ड र युक्रेनमा हुने युरोपियन च्याम्पियनसिपमा मुख्य भूमिकामा हुनेछन् "
	 

	सन्काहा तर प्रतिभावान् स्ट्राइकर मारियो बालोटेली इटालीका तर्फबाट पोल्यान्ड र युक्रेनमा हुने युरोपियन च्याम्पियनसिपमा मुख्य भूमिकामा हुनेछन्  

	इङलिस पि्रमियर लिग च्याम्पियन म्यानचेस्टर सिटीका स्ट्राइकर बालोटेलीले प्रशिक्षक सिजर प्रान्डेलीको टिममा एसी मिलानका एन्टोनियो कासानोसँगै इटालीको अग्रपंक्ति सम्हाल्ने अपेक्षा गरिएको छ  भिल्लारियलका स्ट्राइकर गुइसेपे रोसी घाइते भएकाले  वषर्ीय बालोटेली र कासानो पहिलो रोजाइमा हने अनुमान गरिएको हो  

	बालोटेली रोज्नु भनेको चुनौती थप्नु पनि हो भन्ने प्रान्डेलीलाई राम्रैसँग थाहा छ  तर इटाली दुई वर्षअघि वल्र्डकपको निराश यात्रा र स्पेनसँग चार वर्षअघि युरोपियन च्याम्पियनसिपको क्वाटरफाइनलमा बेहोरेको हार बिर्साउँदै उपाधि जित्न चाहन्छ  

	पटका पड्काउने होस् वा बाथरुममा आगो लगाउने अथवा टोटेनहमका स्कट पार्करको टाउकोमा किक हान्ने  मैदानभत्रि र बाहिर बालोटेलीको चकचकी वा अभद्र व्यवहार धेरै छन्  कासानो राम्रो लयमा छन्  तर राम्रो गर्नसक्ने गतिलै क्षमता भएका अर्का स्ट्राइकर छैनन्  जो बालोटेलीभन्दा उच्चकोटिको होस्  यस्तोमा प्रान्डेलीलाई छनोटको अवसर निकै थोरै छ  

	इटालीको अघिल्लो पुस्तालाई स्वणिर्म पुस्ता मानिन्छ  त्यसबेला मिडफिल्डर आन्द्रेय पिर्लो गोलकिपर जियालुइजी बुफोनलगायतका उत्कृष्ट खेलाडी थिए  त्यो पुस्ता सकिएको छ  हालको टिम त्यो स्वणिर्म पुस्ताभन्दा धेरै पछाडि छ  उत्कृष्ट प्रदर्शन गर्ने क्षमता भएका स्टार होइन हालको टिममा राम्रो खेलाडी भन्नलायक मात्र छन्  

	तर बालोटेली र कासानोको क्षमताको अनुमान गर्न सकिँदैन  उनीहरू विश्वका कुनै पनि बलिया टिमलाई पाखा लगाउन सक्ने योग्यता भएका मानिन्छन्  ट्रफीका निम्ति भोकाएको इटालीको अग्रपंक्तिमा यी दुईमध्ये एकलाई छाड्ने हो भने त्यसपछि बेहोर्नुपर्ने नतिजाबारे प्रान्डेली सजग छन्  

	दुवै स्ट्राइकरलाई सही बाटोमा डोर्याउन प्रशिक्षक प्रान्डेली मानवीय क्षमता व्यवस्थापनको सीप सिकाउन आवश्यक ठान्छन्  किनभने आफ्नै टिमभित्र कुनै नकारात्मक घटना नघट्दै प्रतियोगिता टुंग्याउन चाहन्छन्  विशेषगरी बालोटेलीलाई  उनले कति बेला के गर्छन् भन्ने ठेगान हँुदैन  जसले टिमको भाग्य परिवर्तन गर्नसक्छ  

	पि्रमियर लिग च्याम्पियन म्यानचेस्टर सिटीमा दुई सिजन बिताउने क्रममा बालोटेलीले तीन सहकर्मीसँग झगडा गरिसकेका छन्  उनले बारम्बार सन्काहापन देखाउँदै आएका छन्  त्यसैले सिटीका प्रशिक्षक रोबर्टो मानचिनी उनको व्यवहारबाट दिक्क छन्  

	बालोटेलीको हेयर स्टाइल विशेष किसिमको छ  बीचमा लामो र दुवै साइडमा खुइल्याइएको  केहीको पनि मतलवै नगर्ने उनको बानी छ  त्यसैले उनको रुचि खेलमा खासै नभएजस्तो लाग्छ  त्यसको चर्को मूल्य उनले बेहोर्दै आएका छन्  उनको गोलको खुसी मनाइरहेका बेला टिमलाई चर्को दबाब कायमै भएको मान्छन् सहकर्मी  

	पूर्वक्लब इन्टर मिलानमा सामुएल एटोले हान्न लागेको पेनाल्टी सहकर्मीसँगको सहमतिविपरीत बालोटेली आफैंले प्रहार गरेका थिए  उनले सिटीमा पनि यो सिजन उस्तै खराब व्यवहार देखाए  अलेक्जेन्डर कोलारोभले प्रहार गर्न लागेको फ्रिकिक आफैंले हानेका थिए  

	प्रशिक्षणमा पनि आफ्नो बानी राम्रो नभएको इन्टर मिलानका पूर्वप्रशिक्षक जोसे मोउरिन्होको टिम्पणीमा बालोटेली आफैंले स्वीकार 

	गर्छन्  उनलाई कारबाही गर्ने पहिलो प्रशिक्षक पनि हुन् मोउरिन्हो  उनलाई मोउरिन्होले पहिलो टिमबाट कारबाही गर्दै रिजर्भ टिममा पठाएका थिए  प्रशिक्षकसँग क्षमा मागेपछि मात्र उनले टिममा फेरि अवसर पाएका थिए  

	यस्तै धेरै नकारात्मक व्यवहारका बावजुत पनि बालोटेली उत्कृष्ट खेलाडी हुन्  उनमा टिमलाई विजयी पथमा डोर्याउनसक्ने खुबी छ  आफैंमा खुबी पूर्णता भएकाले सुन्दर फुटबल खेल्न उनी सक्षम छन्  खेलमा उत्कृष्ट तर खुबै सन्काहा छन् उनी  त्यसैले इटालीको हिरो हुनेछन् कि जिरो  हाल प्रतीक्षामात्र गरौं आसन्न युरोपियन च्याम्पियनसिपमा त्यो स्पष्ट भइहाल्नेछ  
"
