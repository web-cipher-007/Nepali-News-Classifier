भारतविरुद्ध नेपाल आक्रामक हुने"नेपाल सोमबार नेहरू कपमा आफ्नो सर्वाधिक महत्त्वपूर्ण खेलबाट गुजि्रनेछ र सामना गर्नेछ भारतको  छिमेकी र आयोजक टिम प्रतियोगितामा राम्रो लयबाट गुज्रिरहेको छ भने नेपाल यसको ठीकविपरीत खराब लयमा छ ""
	नेपाल सोमबार नेहरू कपमा आफ्नो सर्वाधिक महत्त्वपूर्ण खेलबाट गुजि्रनेछ र सामना गर्नेछ भारतको  छिमेकी र आयोजक टिम प्रतियोगितामा राम्रो लयबाट गुज्रिरहेको छ भने नेपाल यसको ठीकविपरीत खराब लयमा छ  तर दुई टिम भिड्दा पुरानो प्रदर्शनले अर्थ नराख्न सक्छ   
	नेपाल भारतविरुद्ध राम्रो प्रदर्शन गर्न उत्साहित हुनेछ  नेपाल पाँच टिम सम्मिलित प्रतियोगिताको राउन्ड रोबिनमा दुई हारसहित पुछारमा रहेको छ  भारत भने शीर्ष स्थानमा छ  भारतमाथि नेपालले आफू अनुकूल नतिजा निकाल्ने हो भने यसअघिका दुई खेलमा बेहोरेको खराब प्रदर्शन माफयोग्य हुनेछ  दुई टिमबीच जवाहरलाल नेहरू मैदानमा हुने खेलको पूर्वसन्ध्यामा प्रशिक्षकहरू के भन्छन् त   
	विम कोभउरमेन्स 
	भारतीय प्रशिक्षक 
	हामीले सुरुआती दुई खेलमा राम्रो गरेका छौं  हामी यो क्रमलाई सोमबारको खेलमा पनि जारी राख्न चाहन्छौं  भारतीय खेलाडीले माल्दिभ्स र सिरियाविरुद्धका खेलमा उत्कृष्ट प्रदर्शन गरेका छन् र उनीहरू नेपालविरुद्ध त्यही प्रदर्शन दोहोर्याउन प्रयासरत हुनेछन्  नेपालविरुद्धको खेलमा हाम्रो उद्देश्य स्पष्ट जित हुनेछ  किनभने यो जितले हामीलाई फाइनल पुर्याउनेछ  हामी उपाधिमाथि ह्याटि्रक गर्न चाहन्छौं   
	कृष्ण थापा 
	नेपाली प्रशिक्षक 
	हामी भारतविरुद्ध पूर्णतः आक्रामक भएर उत्रने छौं  हामीले भलै माल्दिभ्स र क्यामरुनविरुद्धका खेल गुमायौं तर भारतविरुद्ध हाम्रो लक्ष्य जित हुनेछ  माल्दिभ्सविरुद्धको खेलमा हामीले केही गम्भीर भूल गर्यौं  क्यामरुन र नेपालबीचको फुटबलमा भने कुनै तुलना हुन्छ जस्तो लाग्दैन  उनीहरू सबै पक्षमा राम्रा थिए   
	हामी यसअघिका दुई हार बिर्सन चाहन्छौं  हामीलाई भारतीय टिम कस्तो छ  
	राम्रोसँग थाहा छ  एएफसी च्यालेन्ज कप खेल्न काठमाडौं आएको टिमको तुलनामा अहिलेको टिममा सुधार आएको छ  यसका बावजुत पनि हामी भारतलाई हराउन सक्छौं भन्नेमा विश्वास राख्छौं  
	
"
