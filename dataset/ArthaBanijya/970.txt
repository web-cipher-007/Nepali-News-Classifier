पर्यटनका योजना मात्रै कार्यान्वयन शून्यपर्यटन आयका कारण तीन वर्षमा पहिलो पटक सेवा व्यापारमा मुलुक नाफामा गयो  पर्यटनको यही महत्त्व बुझेर प्रवर्द्धनका विशेष कार्यक्रम पनि सरकार र निजी क्षेत्रले एकपछि अर्को गर्दै सार्वजनिक गरिरहेकै छन्  "
	पर्यटन आयका कारण तीन वर्षमा पहिलो पटक सेवा व्यापारमा मुलुक नाफामा गयो  पर्यटनको यही महत्त्व बुझेर प्रवर्द्धनका विशेष कार्यक्रम पनि सरकार र निजी क्षेत्रले एकपछि अर्को गर्दै सार्वजनिक गरिरहेकै छन्  तर पर्यटन प्रवर्द्धनका लागि बाह्य गतिविधिलाई बढावा दिन हतारिने सरकारले पर्यटन विस्तारलाई सहयोगी भूमिका निर्वाह गर्ने मुख्य तीन आन्तरिक समस्यामा भने ध्यान दिन सकेको छैन   
	विज्ञहरूका अनुसार मुलुकमा पर्यटक अपेक्षित रूपमा नबढ्नुको मुख्य कारण तीन वटा रहेका छन्  पहिलो अन्तर्राष्ट्रिय उडान गर्ने आफ्नै शक्तिशाली विमान कम्पनी नहुनु दोस्रो पर्यटकीय क्षेत्रको प्रवर्द्धनका लागि निजी साझेदारी अवधारणामा स्थापित पर्यटन बोर्डको नेतृत्वमा तीव्र राजनीतिक हस्तक्षेप हुनु या भनौं योग्य र सक्षम कार्यकारी नियुक्त गर्न नसक्नु र तेस्रोमा राजधानी बाहिर पनि अन्तर्राष्ट्रिय विमानस्थल निर्माण प्रक्रियामा अपेक्षित सक्रियता नदेखाउनु रहेका छन्   
	लामो समयदेखि नेपाल वायु सेवा निगमलाई जहाज किनिदिने भनिए पनि हावादारी गफ मा मात्र सीमित भएको छ  हालै मात्र फेरि मन्त्रिपरिषद्ले निगमलाई दुई वटा जहाज ल्याउन स्वीकृति दिएको छ  तर जहाज ल्याउने प्रक्रियाबारे न सरकारलाई ज्ञान छ न निगमले बुझेको छ  स्वीकृति त दियो तर कसरी ल्याउने भन्ने स्पष्ट खाका दिन सकेको छैन  यसले निगमको जहाज आइहाल्नेमा विश्वास गर्न कठिन छ   
	अर्कोतर्फ पर्यटन बोर्ड करिब एक वर्षदेखि नेतृत्वविहीन छ  प्रमुख कार्यकारी अधिकृत प्रचण्डमान श्रेष्ठले गत कात्तिकमा छाडेपछि यतिबेला बोर्डको काम सजिलो गरी चल्न सकेको छैन  सरकारी हस्तक्षेपमा बोर्ड सञ्चालक समितिका पदाधिकारी हटाइएपछि र प्रमुख कार्यकारी नियुक्तिमा राजनीतिक दुरासयले उप समिति गठन गरिएपछि सर्वोच्चमा मुद्दा पर्यो  यसले बोर्ड पर्यटकीय गतिविधिमा कुँजो बन्न पुग्यो तर नेतृत्वको लगाममा कर्मचारी नहुँदा आफैं आफैं स्वीकृति लिँदै खर्च गर्ने प्रवृत्ति बढेको छ  बोर्डलाई सही दिशातर्फ हाँक्ने समितिले नै तल्ला तहका कर्मचारीलाई अधिकार प्रत्यायोजन गरी आर्थिक अराजकता निम्त्याएको आरोप लगाउने समितिकै सदस्यहरू छन्   
	यस्तो समस्या निराकरण गर्न सर्वोच्चले बर्खास्त गरिएका समिति सदस्य पुनर्बहाली गरिसकेको छ र प्रमुख नियुक्तिका लागि गठित उपसमिति खारेज गरिसकेको छ  तर सरकारले नयाँ प्रक्रिया थाल्नेबारे अहिलेसम्म केही निर्णय गरेको छैन   
	समिति सदस्य पम्फा भुसालले पूर्ण विवरण आएपछि मात्र कार्यकारी छनोटका लागि उपसमिति बनाइने बताएकी छन्  मन्त्रालयका अनुसार अदालतबाट लिखित विवरण आउन न्यूनतम एक महिना लाग्ने छ  
	अर्कोतिर त्रिभुवन अन्तर्राष्ट्रिय विमानस्थलको चाप कम गरी केहीलाई पोखरा सार्न क्षेत्रीय अन्तर्राष्ट्रिय विमानस्थल बनाउने त भनियो  टेन्डर खुला गरी प्रस्ताव हाल्ने तीन कम्पनीको प्राविधिक र आर्थिक प्रतिवेदन अध्ययन पनि भयो  तर फेरि तीन कम्पनीको प्रस्तावमध्ये कुनलाई छनोट गर्ने र लागतको विषयलाई कसरी समायोजन गर्ने भनेर फेरि नयाँ समिति बनाइएको छ   
	आवश्यक निर्णयपछि पनि लामो समयदेखि कार्यान्वयन हुन नसकेको अर्को योजना हो निजगढ अन्तर्राष्ट्रिय विमानस्थलको निर्माण  कोरियन कम्पनी एलएमडब्लूले विस्तृत अध्ययन तथा डिजाइन तयार पार्यो  सरकारले गर्वका साथ पत्रकार सम्मेलन गरी एक वर्षभित्र काम सुरु हुने आश्वासन बाँड्यो  अहिले यो योजनाका फाइलहरू मन्त्रालयको दराजभित्र थन्किएको स्थितिमा छ  बुट कमिटीले दिएको मार्गनिर्देश अनुसार निर्माण सुरु गर्न एलएमडब्लू या अन्य कुनै कम्पनीलाई जिम्मा दिइने भनिएको थियो  अध्ययन प्रतिवेदन अझै बुट कमिटीमै पुग्न सकेको छैन  
	 
	 
	 
	 
"
