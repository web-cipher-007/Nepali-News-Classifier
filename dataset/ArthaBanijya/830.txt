तृतीयांश कि आंशिक बजेट भन्ने अन्योल कायमैपूर्ण बजेट जारी नगर्ने टुंगो लागे पनि चालू आर्थिक वर्षको खर्चको एक तृतीयांश कि थप केही शीर्षकमा बजेट विनियोजन गरी आंशिक बजेट ल्याउने अन्योल कायम छ  "
	पूर्ण बजेट जारी नगर्ने टुंगो लागे पनि चालू आर्थिक वर्षको खर्चको एक तृतीयांश कि थप केही शीर्षकमा बजेट विनियोजन गरी आंशिक बजेट ल्याउने अन्योल कायम छ  अन्योलका कारण बुधबार साँझसम्म अर्थ मन्त्रालयको बजेट महाशाखाले साउन  गते पेस गर्ने बजेटको तयारी सुरु गर्न सकेको छैन  
	अन्तरिम संविधानको धारा  क अनुसार एक तृतीयांशको बजेट बनाउँदा चालू आर्थिक वर्षको बजेटको शीर्षकमा भएको यथार्थ खर्चको एक तिहाइ रकम तत्तत् शीर्षकमा विनियोजन गरे पुग्छ  तर सरकारले भने निर्वाचन र सेना समायोजनका लागि रकम विनियोजन नहुने भएकाले आंशिक बजेटमा सहमति जुटाउन खोजिरहेको छ  चालू आर्थिक वर्षको बजेटमा निर्वाचन आयोगका लागि करिब  करोड रुपैयाँ विनियोजन भएकाले एक तृतीयांशको बजेट ल्याउँदा त्यसको एक तिहाइ रकम मात्र दिन मिल्छ  
	यस्तै चालू आर्थिक वर्षको बजेटमा बजेट विनियोजन नभएका कारण माओवादी लडाकुको स्वैच्छिक अवकाशका लागि भैपरी शीर्षकबाट  अर्ब रुपैयाँ खर्च गरिएको थियो  एक तृतीयांशमा जाने भए माओवादी लडाकुले पनि पाउन बाँकी रकम पनि भैपरी शीर्षकबाटै बढीमा एक तिहाइ चाँजोपाजो मिलाउन सकिन्छ  अर्थमन्त्री वर्षमान पुन निर्वाचनमा बजेट विनियोजन नगरे राजनीतिक अन्योल गहिरिने भएकाले विनियोजन गर्नुपर्ने जिकिर गर्छन्  समायोजन र स्वैच्छिक अवकाशमा गएका लडाकुलाई रकम वितरण गर्न नसके शान्ति प्रक्रियाले पूर्णता पाउँदैन उनी भन्छन्  समायोजन भएका लडाकु सहितको महानिर्देशनालय बनाउन नेपाली सेनाले  अर्ब रुपैयाँ माग गरेको छ  यस्तै लडाकुलाई वितरण गर्न करिब  अर्ब रुपैयाँ चाहिन्छ  
	यसैगरी पूर्वाधार विकासका काम पनि प्रभावित हुने छन्  मुगु हुम्ला र डोल्पा सदरमुकाममा यस वर्ष पनि मोटर पुग्ने छैन  दुई साताअघि बस दुर्घटना भएको बैतडीदार्चुला सडक खण्ड यस वर्ष समयमै बजेट आएको भए कालोपत्रे हुने थियो  त्यसको काम पनि अब अलपत्र पर्ने छ   
	पूर्ण नल्याउने सहमति भएपनि विपक्षी दल र सरकारबीच आंशिक वा एक तृतीयांशको विवाद कायमै रहेकाले राष्ट्रिय महत्त्वका अन्य आयोजनाको काम पनि सुस्ताउने छ  फास्टट्रयाक मध्य पहाडी लोकमार्ग हुलाकी राजमार्गलाई सरकारले राष्ट्रिय गौरवका आयोजना भनेको छ  यिनको काम रोकिने त छैन तर एक तिहाइ मात्रै खर्च पाइने छ  खर्च सकिएपछि के हुने भन्ने अन्योलले काम गर्न कठिन हुने छ अर्थका एक अधिकारीले भने   
	दुई वर्षअघि संविधानको धारा  क को  र  बमोजिम आएको बजेटले पुग नपुग कात्तिकसम्मको खर्च धानेको थियो  कात्तिकको सुरुवातदेखि नै औषधि अभाव कैदीलाई सिदा किन्ने खर्च लगायतका लागि रकम अभाव भएको थियो  राजनीतिक संकटलाई पर सार्ने नाममा अर्थतन्त्र थिच्ने काम भयो अर्का एक अधिकारीले भने   
	अर्थ मन्त्रालयको व्यस्तता घट्यो 
	पूर्ण बजेट नआउने टुंगो लागेपछि अर्थ मन्त्रालयको व्यस्तता कम भएको छ  करिब एक महिनादेखि बिहान  बजेभित्रै कार्यालय पुग्ने बजेट महाशाखाका कर्मचारी बुधबार केही ढिला पुगेका थिए  यस्तै  बजे मन्त्रालय पुग्ने मन्त्रालयका सहसचिवहरू  बजे मात्र पुगेका थिए  अति व्यस्त रहने कतिपय कर्मचारीले कोठाकोठा चहार्दै सहकर्मीहरूसँग गफ गर्ने मौका पाएका थिए  एक महिनादेखि साथीहरू भेट्न पाइएको थिएन एक उपसचिव भन्दै थिए   
	बिहान केही मिनेट मन्त्रालयमा बिताएर पार्टीको मिटिङ छ भन्दै बाहिरिएका मन्त्री वर्षमान पुन साँझसम्म फर्केका थिएनन्  सचिव कृष्णहरि बाँस्कोटा पनि दिनभर बाहिर थिए  आज अलि रिल्याक्सचाहिँ भएको हो उनले कान्तिपुरसित भने  
	एक तृतीयांशको मस्यौदा केही घन्टाभित्र सकिने अर्थका प्रवक्ता राजन खनाल बताउँछन्  क्यालकुटेर लिएर हिसाब गर्ने भाषा मिलाउने र कानुनका गरी तीन वटा टोली बस्यो भने तीनचार घन्टाको काम हो उनले थपे  सरकारले चालू आर्थिक वर्षको संशोधित खर्च अनुमानको आधारमा एक तृतीयांश रकमको बजेट बनाउनुपर्छ   
	बजेट लेखनको कोर टिममा रहेकाहरू भने गोप्य कोठाबाट निस्केनन्  छुटपुट केही काम सिध्याएर पूर्ण बजेटको मस्यौदालाई लक गरिने सचिवले बताए  महाशाखाले अब पूर्ण बजेटको मस्यौदालाई कम्प्युटरमा लक गरेर राख्छ  पूर्ण बजेट आउने भएपछि राजनीतिक नेतृत्वको निर्देशन अनुसार संशोधनपरिमार्जन गरिने छ   
	 मा पार्टीभित्रको किचलोका कारण गिरिजाप्रसाद कोइराला नेतृत्वको सरकारको नीति तथा कार्यक्रम संसदमा पारित हुन नसकेपछि आंशिक बजेट जारी भएको थियो  संसद विघटन गरी मध्यावधि निर्वाचनको घोषणा गरेको तत्कालीन सरकारले निर्वाचनसम्मका लागि अध्यादेशमार्फत बजेट जारी गरेको थियो  मध्यावधि निर्वाचनपछि मनमोहन अधिकारीको नेतृत्वमा बनेको सरकारले पूर्ण बजेट पेस गरेको थियो   
	संविधानसभा निर्वाचनमा माओवादी सबैभन्दा ठूलो दलका रूपमा स्थापित भए पनि आर्थिक वर्ष  को बजेट पेस गर्ने बेला हुँदा गिरिजाप्रसाद कोइराला नेतृत्वको सरकारले राजीनामा गरेको तर नयाँ सरकार गठन नभएको अवस्था थियो  राजीनामा गरिसकेकाले तत्कालीन सरकारले बजेट ल्याउने चाहना देखाएन  मुलुकको दैनिक कार्यसञ्चालन नै ठप्प हुने स्थिति आएपछि अन्तरिम संविधानमा संशोधन गरी धारा  क थपियो  तत्कालीन अर्थमन्त्री महतले सोही धारा अनुसार बजेट पेस गरेका थिए  माओवादी अध्यक्ष पुष्पकमल दाहालको नेतृत्वमा सरकार बनेपछि तत्कालीन अर्थमन्त्री बाबुराम भट्टराईले उक्त आर्थिक वर्षको बजेट पेस गरेका थिए  
"
