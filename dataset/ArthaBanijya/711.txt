दर्जनौं ठाउँमा सुरक्षा जाँचले निकासी प्रभावित"तातोपानी नाकाबाट हुने अवैध कारोबार नियन्त्रणमा आएपछि चीनको खासातर्फ निकासी व्यापार प्रभावित भएको छ  अरनिको राजमार्गको  स्थानमा तैनाथ प्रहरी भन्सार र राजस्व युनिटको कडाइले कारोबार निकै घटेको छ   ""
	तातोपानी नाकाबाट हुने अवैध कारोबार नियन्त्रणमा आएपछि चीनको खासातर्फ निकासी व्यापार प्रभावित भएको छ  अरनिको राजमार्गको  स्थानमा तैनाथ प्रहरी भन्सार र राजस्व युनिटको कडाइले कारोबार निकै घटेको छ   
	राजमार्गबाट अमेरिकी डलर रक्तचन्दन वनपैदावार लगायत सामान अवैध रूपमा खासा निकासी हुने गरेपछि भक्तपुर सिन्धुपाल्चोक र काभ्रे प्रशासनले निकासीका हरेका सामान ओरालेर जाँच गर्न थालेको छ  पछिल्लो समयमा प्रतिबन्धित वस्तु खासा लैजाने क्रम बढ्दै गएपछि प्रहरी चेकपोस्ट थप्दै लगिएको छ  अरनिको राजमार्गमा संकटकालको भन्दा बढी सुरक्षा जाँच हुने गरेको छ निकासीकर्ता तथा सिन्धुपाल्चोक उद्योग वणिज्य संघका सदस्य कुमार श्रेष्ठले गुनासो गरे यस्तो झन्झट कहिल्यै थिएन  उनका अनुसार काठमाडौंबाट खासा जान कन्टेनरले तीन दिन कुर्नुपर्छ  अर्का निकासीकर्ता उत्तर लामाले यस्तो अवस्थाले व्यापार गर्न नसकिने बताए  जगातीदेखि तातोपानी भन्सार पुग्दा आधा सामान फुटिसक्छन् उनले भने घाटाको व्यापार कतिन्जेल गर्ने  बिस्कुट तामाका भाँडा चाउचाउ मैदा चकलेट अगरबत्ती जुटको डस्ना चिउरा केराउ लगायत सामान खासा निकासी हुने गरेको छ   
	स्थानीय बजारहरू बाह्रविबे खाडीचौर बलेफी दोलखाको रामेछापको बजारका लागि सामान लैजान समेत त्यतिकै झन्झट छ   
	दैनिक उपभोग्य वस्तुको ओसारपसार समेत कठिन छ बाह्रबिसेका किराना पसल व्यवसायी शिवहरि श्रेष्ठ भन्छन् गाडी जाँच गर्ने नाममा प्रहरीले फलामे सुइरो घुसारेर सबै सामानमा प्वाल पारिदिन्छन्  सुइराले खोपेर  बाक्सा तेलका पोका फुटे  त्यसको क्षतिपूर्ति कसले दिने  श्रेष्ठले प्रश्न गरे एक ठाउँमा जाँचेपछि अन्यत्र छाड्ने व्यवस्था हुनुपर्छ   
	राजमार्गको जगाती धुलिखेल पाँचखाल दोलालघाट बन्देउ बलेफी अँधेरी लामोसाँघु बाह्रबिसे लार्चा तथा भन्सारमा जाँच गराउनुपर्ने व्यवस्था छ  अँधेरी र लामोसाँघुमा सशस्त्र प्रहरीले जाँच गर्दै आएको छ  राजमार्गमा ओराल्दाओराल्दै अगरबत्तीको सिन्का मात्रै खासा पुग्छ एक व्यवसायी भन्छन् निकासीलाई प्रोत्साहन दिने सरकारको नीति समेत उल्लंघन भएको छ  नेपाल हिमालय सीमापार वाणिज्य संघका अध्यक्ष नीलकण्ठ चौलागाईका अनुसार सम्पूर्ण सामान ओराल्ने र राख्ने गर्दा खासासम्मको  सय  किमि सडक पार गर्न कहिले तीन दिनसम्म लाग्छ  अर्थमन्त्रीलाई समेत पटकपटक गुनासो पोखेका छौं चौलागाईले भने सहज बनाउने आश्वासन कार्यान्वयन भएको छैन  कुनै पनि राजमार्गमा यति धेरै झन्झटिलो व्यवस्था नभएको सिन्धुपाल्चोक उद्योग वाणिज्य संघका अध्यक्ष राजेन्द्रकुमार श्रेष्ठले दाबी गरे   
	सिन्धुपाल्चोकका प्रहरी नायब उपरीक्षक वसन्त लामा गाडी जाँच गर्नु आफूहरूको बाध्यता भएको बताउँछन्  राजमार्गमा अवैध धन्दा भएका घटना सबैलाई जानकारी नै छ उनले भने जाँच गर्ने प्रणाली वैज्ञानिक नहुँदा व्यवसायी मारमा परेको नकार्न सकिँदैन   
	 
	 
	अरनिको राजमार्गको बन्देउस्थित प्रहरी चेकपोस्टमा तिब्बतको खासातर्फ निकासी गर्न लगिएका समान चेक जाँचका लागि ओराल्दै प्रहरी  तस्बिर ऋषिरामकान्तिपुर 
	 
	 
	 
	 
	 
	 
"
