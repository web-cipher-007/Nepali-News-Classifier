आउन नसकेको बजेटअन्तरिम खर्च व्यवस्थापनका लागि आउने आर्थिक वर्षमा चालू वर्षको खर्चको एक तृतियांश रकम खर्च गर्ने अध्यादेश सार्वजनिक गर्न आयोजित कार्यक्रममा तयार भएर अलपत्र परेको पूर्ण बजेटको मस्यौदा प्रस्तुत गर्नमै अर्थमन्त्री वर्षमान पुनले अधिकांश समय खर्चिए "
	अन्तरिम खर्च व्यवस्थापनका लागि आउने आर्थिक वर्षमा चालू वर्षको खर्चको एक तृतियांश रकम खर्च गर्ने अध्यादेश सार्वजनिक गर्न आयोजित कार्यक्रममा तयार भएर अलपत्र परेको पूर्ण बजेटको मस्यौदा प्रस्तुत गर्नमै अर्थमन्त्री वर्षमान पुनले अधिकांश समय खर्चिए  मन्त्रीले झन्डै एक घन्टा लामो वक्तव्यको आधाभन्दा बढी समय मस्यौदाका कार्यक्रम र घोषणा सुनाउनै बिताएका थिए  
	तृतियांश खर्चको वक्तव्यमा कुल  सय  बुँदा छन्  यसमा  बुँदा मात्र तृतीयांश बजेटबारे छ  वक्तव्यमा  बुँदा आउन नसकेको पूर्ण बजेटको प्रावधान समावेश गरिएको छ  सुरुको  बुँदाको सम्बोधन मन्तव्य पनि पूर्ण बजेटको कुरामै केन्दि्रत छ  वक्तव्यको  बुँदामा  को आर्थिक परिसूचक समीक्षा गरिएको छ  पुन अर्थमन्त्री भएपछि भएका कामबारे  बुँदा मार्फत चर्चा गरिएको छ  दोहोरो अंकको आर्थिक वृद्धि गरी मुलुकको समृद्धिलाई केन्द्र बिन्दुमा राखेर बजेटको तयारी गरेको थिएँ उनको दाबी थियो  
	अन्तरिम खर्च व्यवस्थापन गर्ने कुरामा सीमित कार्यक्रममा मैले यसो गर्न लाग्या थिएँ उसो गर्न लाग्या थिएँ भनेर रुवावासी गर्न जरुरी थिएन पूर्वअर्थमन्त्री रामशरण महतले टिप्पणी गरे  फेरि गर्न लागेको भनिएका कार्यक्रम पनि वस्तुपरकभन्दा पनि चुनावी पर्चा मात्र भएको उनले बताए  पूर्ण बजेटका रूपमा सरकारले चुनावी पर्चा बनाउन लाग्या रहेछ उनले थपे   
	अर्थमन्त्रीका अनुसार पूर्ण बजेटको मस्यौदामा रोजगार प्रत्याभूति ऐनको तर्जुमा गरी बेरोजगारलाई कम्तीमा पनि एक सय दिनको रोजगार प्रत्याभूत गर्ने कुरा थियो  रोजगारी उपलब्ध नभए कम्तीमा पनि  दिनको क्षतिपूर्ति स्वरूप बेरोजगारी भत्ता दिने लोकपि्रय हुने खालको कार्यक्रम बजेटमा पारिएको थियो  तर यो कार्यक्रम कार्यान्वयन हुनेवाला थिएन बजेट निर्माणमा संलग्न एक अधिकारी भन्छन् किनकि ऐन बनाउन नै वर्षौं लागिहाल्थ्यो यसबीचमा बन्ने अर्को सरकारले यस्ता कार्यक्रमलाई प्राथमिकता दिने ग्यारेन्टी थिएन  माओवादीले त बेरोजगारलाई भत्ता दिन लागेको थियो तर गर्न दिएनन् भनेर बेरोजगार युवालाई आकषिर्त गर्न मस्यौदामा यस्तो कार्यक्रम पारेको ती अधिकारीले बताए   
	गरिब घर पहिचान गरी परिचयपत्र वितरणको साथै सुपथ मूल्यमा उपभोग्य वस्तु उपलब्ध गराउने घोषणा पनि यस्तै प्रावधान थियो  सरकारसँग सुपथ मूल्यमा वस्तु उपलब्ध गराउने स्रोत संयन्त्र केही थिएन  फेरि सरकारले अपनाएको अर्थनीतिमा सरकारले पसल खोल्दै हिँड्ने कुरा परिकल्पना गर्न सकिन्न  यस्तै अनौपचारिक क्षेत्रका कामदार साना व्यवसायी र भूमिहीन किसानको वृद्ध अवस्थाको सुरक्षाका लागि जनता पेन्सन कोष स्थापना गर्ने कुरा थियो  
	दलित छात्रछात्राका लागि निःशुल्क उच्च शिक्षा र भत्ता कार्यक्रम थियो  आदिवासी जनजाति तथा मधेसीको सांस्कृतिक र भाषिक उत्थानका लागि बेग्लै बहुसांस्कृतिक प्रतिष्ठान स्थापना गर्ने घोषणा गरिएको थियो   
	छात्रालाई अध्ययनको लागि प्रोत्साहन भत्ता कार्यक्रम थियो  एक सहर एक पहिचान कार्यक्रम एक गाउँ एक पोखरी जस्ता कार्यक्रम बजेटको मस्यौदामा थिए र माछामासुमा आत्मनिर्भर बन्ने भनिएको थियो  सबै नेपालीको मुटु मृगौला क्यान्सर लगायत प्रमुख  रोगको स्वास्थ्य बिमा  वर्षमाथिका गरिब तथा असहाय व्यक्तिलाई निःशुल्क मोतीबिन्दु शल्यक्रिया गर्ने र चस्मा वितरण गर्ने कार्यक्रम थिए   
	बजेटमा पुरस्कार सम्मानमा पनि जोड दिइएको थियो  जस्तो  अर्ब रुपैयाँभन्दा बढी लगानी गर्ने उद्यमीलाई प्रधानमन्त्री उद्यमी सम्मान दिने व्यवस्था थियो   
	आयात प्रतिस्थापन गर्न खोलिएका स्थानीय कच्चा पदार्थमा आधारित उद्योगधन्दाको प्रवर्द्धन गर्ने भनिएको थियो  तर राजनीतिक संक्रमण ऊर्जा संकट र श्रम विवादका कारण लगानीमैत्री वातावरण नभएको अवस्थामा सम्मानको लोभले कसैले अर्ब रुपैयाँ लगानी गर्ने अवस्था थिएन  यस्तै काठमाडौं उपत्यकामा मेट्रो तथा मोनो रेल सञ्चालन गर्न निजी क्षेत्रलाई उत्पे्ररित गर्ने भनिए पनि केही हुने सम्भावना थिएन  रारा खप्तड र ढोरपाटनमा तारे होटल र स्वर्गद्वारी पाथीभरा र गोसाइँकुण्डमा केबुल कार सञ्चालन निजी क्षेत्रलाई प्रोत्साहित गर्ने कार्यक्रम थिए   
	यस्तै कृषि क्षेत्रलाई प्रोत्साहित गर्न राष्ट्रपति उत्कृष्ट कृषक पुरस्कार स्थापना गर्न लागिएको थियो  ओलम्पिक खेलमा स्वर्णपदक विजेतालाई आकर्षक पुरस्कार दिने घोषणा थियो  दिगो आर्थिक विकास गर्न संयुक्त राष्ट्रसंघले अघि सारेको कार्यक्रमलाई राष्ट्रिय हित अनुकूल अघि बढाउन उपलब्ध साधन स्रोतको परिचालन गर्ने भनिएको थियो  
	धान मकै गोलभेंडा र बेमौसमी तरकारीको बीउमा अनुदान र सिड भिजन  बनाउने कार्यक्रम थियो  बीउ प्रशोधन ग्रेडिङ प्याकेजिङ र भण्डारणका लागि उपकरणमा अनुदान दिने भेन्टिलेटेड शीतघर निर्माण गर्ने घोषणा थियो  सुन्तला स्याउ अनार कागती र केराको उत्पादनमा आत्मनिर्भर हुने भनिएको थियो  कृषकलाई सहयोग गर्ने अर्गानिक कफी अर्थोडक्स चिया च्याउ मह अदुवा लगायत उच्च मूल्यका कृषि उपजको निर्यात वृद्धि गर्ने घोषणा थियो  डेरी र्फमको सृदृढीकरण गर्ने चिलिङ भ्याट मिल्क एनालाइजर पावर टिलर वितरण गर्ने कार्यक्रम थिए   
	यस्तै सामुदायिक चिडियाखाना निर्माण गर्ने कुरा थियो  प्रत्येक विकास क्षेत्रमा विश्वविद्यालय खोल्ने र सो क्षेत्रका क्याम्पसलाई त्यही विश्वविद्यालयमा आबद्ध गर्ने कार्यक्रम पनि ल्याउन लागिएको थियो  
"
