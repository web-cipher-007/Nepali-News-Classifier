बजेट बनाउन गुप्तबासअर्थ मन्त्रालयको बजेट महाशाखा प्रमुख लोकदर्शन रेग्मी एक साताभन्दा बढी समयदेखि गुप्तबास मा छन्  उनी कहाँ छन् भन्ने कुरा मन्त्रालयकै उनका समकक्षी सहसचिव हरूलाई पनि थाहा हुँदैन "
	अर्थ मन्त्रालयको बजेट महाशाखा प्रमुख लोकदर्शन रेग्मी एक साताभन्दा बढी समयदेखि गुप्तबास मा छन्  उनी कहाँ छन् भन्ने कुरा मन्त्रालयकै उनका समकक्षी सहसचिव हरूलाई पनि थाहा हुँदैन  बजेटको गोपनीयता भंग नहोस् भनेर उनी यसरी गुप्तबास बसेका हुन्  
	उनलाई मैंले नै नदेखेको दस दिनभन्दा बढी भयो अर्थका प्रवक्ता राजन खनालले मंगलबार कान्तिपुरसँग भने  बजेट निर्माणमा सक्रिय अरू कर्मचारीसँग पनि भेटघाट हुन छाडेको उनले सुनाए  अर्थमन्त्रीले पेस गर्ने बजेटको बि्रफकेस खोल्नुअघि तथ्य सार्वजनिक नहोस् भनेर सावधानी अपनाइँदै आएको हो  तर यसपटक गोपनीयताका लागि विशेष सावधानी अपनाइएको छ   
	गोपनीयताका लागि यसपटक बढी नै सावधानी अपनाइएको छ महाशाखाका एक उपसचिवले भने बजेटका कुनै पनि कुरा अरूलाई नभन्न सचेत गराइएको छ  गोपनीयताकै लागि यस पटक बजेट तर्जुमाको कार्यमा संलग्न पदाधिकारीकर्मचारीको जिम्मेवारी सम्बन्धी विधि बनाइएको छ  विधि अनुसार कर्मचारीका लागि आचारसंहिता बनाएर गोपनीयताको प्रयास भइरहेको छ  बजेटको गुणस्तरभन्दा गोपनीयतामा बढी जोड छ बजेटका एक उपसचिवले भने गोप्यता कायम भए सफल भइने भ्रममा छौं   
	भुइँ तलामा रहेको बजेट महाशाखा क्षेत्रमा सम्बद्ध अधिकारी बाहेकलाई प्रवेश निषेध गरिएको छ  बजेट लेखनका लागि महाशाखामा गोप्य कोठा बनाइएको छ  उक्त कोठाको ढोका मन्त्रालयका तोकिएका अधिकारीले विद्युतीय उपकरणमा बूढी औंला थिचेपछि मात्र खुल्ने बनाइएको छ  गोप्य कोठामा रेग्मी बाहेक केन्द्रीय बजेटका उपसचिवद्वय थानप्रसाद पंज्ञानी र बलराम रिज्याल तथा टाइपिस्टले मात्र नियमित प्रवेश पाउँछन्  बजेटका अरू उपसचिव डाकिएको बेला मात्र कोठामा प्रवेश गर्छन्  गोप्य कोठामा टेलिफोन प्रयोग निषेध गरिएको छ  मन्त्रालयका अरू अधिकारीसँग रेग्मीले अन्यत्रै छलफल गर्छन्  छलफलका क्रममा बजेट निर्माणमा संलग्नले एकतर्फी कुरा सुन्छन् मात्र के भइरहेको छ बताउँदैनन्  बजेटका लागि दिइएका सुझाव महाशाखामै बिर्सन भनिएको छ अर्थको आन्तरिक कार्य विषयक तथा नीति विश्लेषण महाशाखा प्रमुख वैकुण्ठ अर्यालले भने   
	गत वर्ष संसदीय छानबिन समितिले बजेटको गोपनीयता राख्न सुझाव दिएकाले मन्त्रालय यतिखेर बढी सावधान भएको अर्थका कर्मचारी बताउँछन्   
	संसदीय समितिले बजेट थाहा पाउने अग्राधिकार व्यवस्थापिका संसदलाई भएको भन्दै गोपनीयता कायम राख्न  बुँदाको सुझाव दिएको थियो   
	राजस्वका दर परिवर्तन गर्ने छलफलमा अर्थमन्त्री सचिव राजस्व महाशाखाका प्रमुख र भन्सार र आन्तरिक राजस्व विभागका महानिर्देशक र दुवै विभाग हेर्ने एक उपसचिव मात्र बस्ने पाउने भनिएको छ  
	बजेटका गोपनीयताबारे विकसित मुलुक लचिलो हुँदै गएका बेला यहाँ गोपनीयतालाई प्राथमिकता दिइएको छ  अन्तर्राष्ट्रिय मुद्रा कोषको वित्तीय पारदर्शिता निर्देशिकाले पनि बजेटमा सकेसम्म बढी सहभागिता र पारदर्शिता अपनाउनुपर्ने सुझाव दिएको छ   
	आर्थिक विकासमा सघाउने खालका बजेट बनाउने मुलुकमा बजेट पारदर्शी हुन्छ मन्त्रालयका एक अधिकारी भन्छन् श्राद्धमा बिरालो बाँध्ने परम्परा निर्वाह गर्ने हामीचाहिँ गोपनीयता कायम राखेर जहाँको त्यहीँ रहन्छौं   
	अर्थमन्त्री वर्षमान पुन बजेटका प्रावधानबारे खुला छलफल हुने व्यक्तिगत मान्यता भए पनि संसदीय छानबिन समितिको निर्देशनका कारण गोपनीयतामा जोड दिनुपरेको बताए  म त गोप्यता नराखी नहुने केही कुरा बाहेक बजेटमा सबै सरोकारवालाबीच खुला छलफल होस् भन्ने चाहन्छु अर्थमन्त्री वर्षमान पुनले भने तर यसपालि संसदीय समितिको निर्देशनका कारण बाध्य भइयो   
	कालोबजारीलाई सघाउ पुग्ने भएकाले बजेटमा राजस्वका दर हेरफेरको प्रावधानको गोपनीयता अनिवार्य मानिन्छ  तर अरू प्रावधान गोप्य राख्नुको कुनै तुक नभएको बजेट निर्माणमा संलग्न रहिसकेका एक अधिकारीले बताए  
	 
	
"
