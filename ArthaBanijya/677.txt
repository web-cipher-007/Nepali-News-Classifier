दुई दिन बन्द निगमको उडान सुचारुआन्तरिक उडान गर्ने जहाजमा समस्या आएपछि नेपाल वायुसेवा निगमको सम्पूर्ण आन्तरिक उडान दुई दिन बन्द भए पनि शनिबारदेखि सुचारु भएको छ  "
	आन्तरिक उडान गर्ने जहाजमा समस्या आएपछि नेपाल वायुसेवा निगमको सम्पूर्ण आन्तरिक उडान दुई दिन बन्द भए पनि शनिबारदेखि सुचारु भएको छ  बिहीबार र शुक्रबार एउटै उडान हुन पाएन  
	उडान नभएपछि दुर्गम क्षेत्रका यात्रुले विमानस्थलमा दिनभर कुर्ने र राति फर्केर होटलमा बस्न बाध्य भएको काठमाडौंबाट खलंगा पुगेका एक यात्रीले बताए  निगमको उडान नभएपछि ती यात्री तारा एयरबाट शनिबार काठमाडौं फर्के   
	आन्तरिक उडान गर्ने एउटा जहाज एबीटी को परीक्षण तथा मर्मत ओभरअल टेस्ट भएकाले एउटाले मात्र सेवा सञ्चालन गरेको निगमको अर्को जहाजको इन्जिन झुन्डाउने भाग चिरा परेपछि उडान हुन सकेको थिएन  ओभरअल टेस्टमा रहेको जहाज बनेपछि शनिबार केही गन्तव्यमा उडान भएको छ निगमका प्रवक्ता राजु केसीले भने अर्को जहाज आइतबारसम्म बन्न सक्छ   
	निगमले दुई टि्वनअटरमा काठमाडौं पोखरा नेपालगन्ज सुर्खेत तुम्लिङटार लगायत स्थानबाट  गन्तव्यमा उडान गरिरहेको थियो  निगमले उडान गर्ने अधिकांश गन्तव्यमा अन्य विमान कम्पनी नगएकाले एकदिन मात्र उडान नहुदाँ यात्रुले सास्ती भोग्नुपर्छ   
	निजी क्षेत्रका विमान कम्पनीले नाफा हुने तथा पर्यटकीय क्षेत्रमा मात्र सेवा दिइरहेका छन्   
	जहाजमा समस्या आएपछि सबै स्थानमा उडान गर्न सम्भव नभएको निगमले जनाएको छ  व्यवस्थापनले उडान हुन नसक्नुको यस्तो कारण दिए पनि स्रोतका अनुसार निगमले एकैपटक चारवटा इन्जिन ओभरअल टेस्टका लागि प|ान्सस्थित कम्पनी सेकामा पठाएकाले एउटा बिग्रनासाथ अर्को जडान गर्ने स्थिति नरहेको बतायो  
	 
"
