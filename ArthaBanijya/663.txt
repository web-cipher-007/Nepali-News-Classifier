चीनले अनुमति नदिँदा मानसरोवर हिँडेका तीर्थयात्री सीमामा अलपत्रआन्तरिक कारण देखाउँदै चीनले प्रवेश अनुमति नदिएपछि मानसरोवर हिँडेका भारतीय पर्यटक तातोपानी सीमा क्षेत्रमा अलपत्र परेका छन्  "
	आन्तरिक कारण देखाउँदै चीनले प्रवेश अनुमति नदिएपछि मानसरोवर हिँडेका भारतीय पर्यटक तातोपानी सीमा क्षेत्रमा अलपत्र परेका छन्  प्रवेश नपाउँदा सीमा क्षेत्रमा पर्यटकको घुइँचो बढेको छ  व्यवसायीका अनुसार सीमा क्षेत्रमा आएका केही पर्यटक भ्रमण रद्द गरेर राजधानी फर्केका छन्   
	दुई सयभन्दा बढी तातोपानीका विभिन्न होटलमा अनुमति पर्खेर बसेका छन् स्थानीय पर्यटन व्यवसायी पदम मगरले भने काठमाडौं आएका भारतीय तीर्थयात्री अलमलमा बसेका छन्  वैशाख अन्तिम साताबाट तिब्बतको मानसरोवर जाने मौसम सुरु भएको हो   
	कैलाश पर्यटक परिचालन संघका महासचिव साङ्गे गुरुङका अनुसार बर्सेनि नेपालको बाटो भएर हजारौं भारतीय पर्यटक मानसरोवर जाने गरेका छन्  चीनले आफ्नो नयाँ नीतिको सूचना अन्तिम अवस्थामा दिएकाले समस्या सिर्जना भएको हो गुरुङले भने यसबाट पर्यटक र व्यवसायी मारमा परेका छन्  उनका अनुसार काठमाडौंमा  सयभन्दा बढी भारतीय पर्यटक मानसरोवर जान आएका छन्  भारतीयहरू असोजसम्म त्यता जाने गर्छन्  चीनले सहज वातावरण बनाउने अपेक्षा गरेका छौं महासचिव गुरुङले भने   
	कोदारी अध्यागमन कार्यालयका प्रमुख जगनाथ शर्मामा अनुसार विगतको तुलनमा चीनले प्रवेशमा बढी कडाइ गरेको छ  आन्तरिक विषय बताएकाले रोक्नुको कारण थाहा पाएका छैनौं उनले भने  चीनले भारतीय तीर्थयात्री सेवा केन्द्र आईपीएससी को अनुरोधमा ल्हासास्थित विदेश विभागले प्रवेश अनुमति दिने गरेको छ  यस वर्ष कैलाश घुम्न समेत सहज तरिकाले नपाएको जानकारी भारतीयले  
	दिएका छन्  तीर्थयात्रीलाई उद्धृत गर्दै अध्यागमनका एक अधिकृतले दिएको जानकारी अनुसार विशेषतः तिब्बत विरोधी गतिविधिको शंकाले उनीहरूले बढी सतर्कता अपनाएका हुन्  अध्यागमनका अनुसार चीनबाट विदेश गएर विभिन्न देशको नागरिकता लिएर बसेका गैरआवासीय चिनियाँले समेत यस पटक प्रवेश पाएका छैनन् 
"
