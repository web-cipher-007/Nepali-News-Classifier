 ट्रान्जिट पास खारेजीको मागजडिबुटी व्यवसायीले नेपालभारत वाणिज्य सन्धिविपरीत उत्तरप्रदेश सरकारले जडिबुटी निकासीमा लगाएको अनिवार्य ट्रान्जिट पास खारेजीको माग गरेका छन्  प्"
	जडिबुटी व्यवसायीले नेपालभारत वाणिज्य सन्धिविपरीत उत्तरप्रदेश सरकारले जडिबुटी निकासीमा लगाएको अनिवार्य ट्रान्जिट पास खारेजीको माग गरेका छन्  प्रधानमन्त्री बाबुराम भट्टराईलाई ज्ञापनपत्र बुझाउँदै उनीहरूले प्रावधान खारेज नभए शान्तिपूर्ण आन्दोलनको चेतावनीसमेत दिए  
	भारतले सन्धिविपरीत एकतर्फी ढंगले लादेको नियम खारेजीका लागि सरकारले पहल नगरेको गुनासो बोकेर जडिबुटी व्यवसायी संघको केन्द्रीय टोली राजधानी आएको हो  बिहीबार प्रधानमन्त्री भट्टराईलाई ज्ञापनपत्र दिएर समस्या अवगत गराएपछि शुक्रबार उनीहरूले रिपोटर्स क्लबमा पत्रकार सम्मेलन गर्दै शान्तिपूर्ण आन्दोलनको चेतावनी दिए  ट्रान्जिट पास लगायतको प्रक्रिया पूरा गर्न भारतीय व्यवसायी बनेर त्यहाँको वन विभागबाट स्वीकृति लिएर मात्र जडिबुटी निकासी गर्नुपर्ने अवस्था आएको छ संघका अध्यक्ष मधुकर थापा क्षेत्रीले भने उक्त नियम खारेज नभए शान्तिपूर्ण आन्दोलन गर्ने निर्णय गरेका छौं  
	उत्तरप्रदेश स्थित वन विभागबाट अनिवार्य ट्रान्जिट पास लिनुपर्ने झन्झटिलो प्रक्रियाले गर्दा दुई महिनादेखि नेपालगन्ज नाकाबाट भारत निकासी हुने जडिबुटी थन्किएका छन्  पहाडी जिल्लाबाट आएको करिब  करोडको जडिबुटी थन्किएको हो  संघका अध्यक्ष क्षेत्रीले नेपाली व्यवसायीलाई भारतीय व्यवसायी बनेर जडिबुटी निकासी गर्नुपर्ने बाध्यता आएको बताए  
	सन्  मा भएको वाणिज्य सन्धिमा नेपालबाट भारतमा मालसामान निकासी गर्न त्यहाँको सरकारबाट लाइसेन्स तथा परमिट लिन नपर्ने व्यवस्था गरेको छ  पूर्व वाणिज्य सचिव पुरुषोत्तम ओझाले नेपाली जडिबुटी तेस्रो मुलुकको नभएकाले यसमा भारतले छेकबार लगाउन नमिल्ने बताए  यो वाणिज्य सन्धि विपरीतको कार्य हो उनले भने नेपाली सामान भारतमा निर्बाध ढंगले जानुपर्छ  
	व्यवसायीहरू भारतीय अधिकारीहरूलाई भेट्न दुई पटक लखनउ गए पनि समय र भेट नदिइएको उनीहरूको गुनासो छ  उनीहरूले उत्तरप्रदेशको वन विभागलाई निवेदन दिएका छन्  त्यहाँको निर्णय आउन अझै दुई महिना लाग्ने र त्यसपछि पक्षमा फैसला नआए त्यहाँको अदालतसम्म जाने तयारी भइरहेको संघका उपाध्यक्ष सकिल अहमद जसगढले बताए  अहिलेको प्रावधान कायम रहे जडिबुटी निकासीका लागि ट्रान्जिट पास बनाउन भारतीय भन्सारबाट अनुमति लिई भन्सार र वन विभाग अन्तर्गतका  कार्यालयमा पुग्नुपर्ने झन्झटिलो व्यवस्था छ  रुपैडिहा नानपारा बहराइच र गोन्डा गरेर चार ठाउँमा पुग्नुपर्दा निकासी प्रक्रिया पूरा गर्न नै महिनौं लाग्ने उनको भनाइ छ   
	अन्तर्राष्ट्रिय सन्धिसम्झौताका हकमा सम्बन्धित देशको कानुन लाग्ने र राज्य सरकारको कानुन त्यसमा निष्प्रभावी हुने व्यवस्था छ  वाणिज्य मन्त्रालयका सचिव लालमणि जोशीले व्यवसायीहरूले समस्या अवगत गराएपछि शुक्रबार भारतीय राजदूतावासका समकक्षी अन्जु रञ्जनसँग त्यसबारे छलफल भएको बताए  यसमा उनीहरूले अनविज्ञता जनाएका छन्  तर के भएको रहेछ बुझ्छौं भन्ने उत्तर दिए वाणिज्य सचिव जोशीले भने नहुनुपर्ने हो तर कहिलेकाहीं भइरहन्छ  यो पुरानै रोग हो   
	दुई महिनादेखि जडिबुटी निकासी रोकिएका कारण नेपालगन्जमा मात्रै अहिले करिब  हजार मेटि्रक टन जडिबुटी थन्किएको छ  गत वर्ष वैशाख र जेठ महिनामा यो नाका भएर  हजार  सय  मेटि्रक टन जडिबुटी भारत निकासी भएको थियो  काउलो बोक्रा रिठ्ठा टिमुर तेजपत्ता पाखनवेद लगायतका जडिबुटी लामो समयदेखि गोदाममा थन्किएकाले कुहिने अवस्थामा पुगेको व्यवसायीहरूको गुनासो छ  जडिबुटीको हब बन्दै गएको नेपालगन्ज नाकाबाट गत वर्ष  हजार  सय मेटि्रक टन जडिबुटी भारत निकासी भएको थियो   
	 
	प्रधानमन्त्री डा बाबुराम भट्टराईलाई समस्या सुनाउन राजधानी आएका जडिबुटी व्यवसायीहरू  तस्बिर राजेन्द्रकान्तिपुर 
	 
	 
	 
	 
"
