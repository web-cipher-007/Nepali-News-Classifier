सम्पत्ति शुद्धीकरण अध्यादेशबारे दलबीच सहमतिः अर्थमन्त्रीसम्पत्ति शुद्धीकरण निवारण सम्बद्ध सुपुर्दगी र पारस्परिक कानुनी सहायता सम्बन्धी मस्यौदाको अन्तरवस्तुमा दलहरूबीच पहिल्यै सहमति भइसकेकाले अध्यादेश जारी गर्न मन्त्रिपरिषद्मा पेस गरेको अर्थमन्त्री वर्षमान पुनले जिकिर गरेका छन्  "
	सम्पत्ति शुद्धीकरण निवारण सम्बद्ध सुपुर्दगी र पारस्परिक कानुनी सहायता सम्बन्धी मस्यौदाको अन्तरवस्तुमा दलहरूबीच पहिल्यै सहमति भइसकेकाले अध्यादेश जारी गर्न मन्त्रिपरिषद्मा पेस गरेको अर्थमन्त्री वर्षमान पुनले जिकिर गरेका छन्  दुवै अध्यादेश आइतबार मन्त्रिपरिषद्ले पारित गरी राष्ट्रपति समक्ष पेस गरेको छ  
	दुवै कानुनको मस्यौदा विघटित व्यवस्थापिका संसद्मा टेबुल भएपछि अन्तरवस्तुमा दलहरूबीच सहमति भइसकेको अर्थमन्त्रीको भनाइ थियो  संगठित अपराध सम्बन्धी विधेयकको अन्तरवस्तुमा त्यतिबेलै केही मतभेद रहेकाले सरकारले अध्यादेश मार्फत कानुनको रूप दिन समय लिएको उनले बताए   
	सरकार सहमतिबाट अघि बढ्न खोजेकाले केही मतभेद कायम रहेको संगठित अपराध सम्बन्धी कानुन जारी गर्न केही समय लिन थालेका छौं उनले भने   
	अध्यादेश जारी गरी कानुन बने पनि सोझै कार्यान्वयन नहुने भएकाले सुपुर्दगी र पारस्पपरिक कानुनी सहायता सम्बन्धी कानुनमा कसैको आपत्ति नहुने उनले बताए  दुवै कानुन कार्यान्वयन हुन द्विपक्षीय वा बहुपक्षीय सम्झौता जरुरी हुन्छ  फेरि कानुनको मस्यौदामा कुनै अपत्ति गर्नुपर्ने बुँदा नभएको उनले बताए  नेपाली नागरिकलाई सुपुर्दगी गर्न नपाइने प्रावधान छ उनले भने राजनीतिक प्रकृतिका मुद्दामा पनि सुपुर्दगी गर्न पाइन्न  सरकार कम विवादित एजेन्डाबाट सहमतिमा प्रवेश गरी बजेट पनि सहमतिबाटै ल्याउने योजनामा रहेको उनले बताए  
	कालोसूचीमा परे व्यापारमा लगानी बढ्नुका साथै रेमिट्यान्स र वैदेशिक सहयोगमा असर पर्ने बताउँदै गभर्नर युवराज खतिवडाले अध्यादेश जारी भए कालोसूचीको खड्गो टर्न सघाउ पुग्ने विश्वास लिएको जनाए  बजेटको आधारमा मौदि्रक नीति जारी गर्ने भएकाले राष्ट्र बैंकको बजेटमा विशेष चासो हुन्छ उनले भने बजेटअघि मौदि्रक नीति जारी गर्ने अभ्यास गर्नुहुन्न   
	मुलुकका आर्थिक सूचकांक सकारात्मक भए पनि बाह्य प्रभाव जोखिमपूर्ण भएकाले राष्ट्र बैंकले सूक्ष्म अध्ययन गरिरहेको उनले बताए  युरोपमा आर्थिक मन्दीमा सुधार नहुनुका साथै वित्तीय प्रणालीमा एकपछि अर्को समस्या देखिन थालेका छन् उनले थपे यसका सम्भावित प्रभावलाई केन्द्रीय बैंकले सूक्ष्म रूपले नियालिरहेको छ  युरोपको आर्थिक मन्दीको प्रभाव भारत तथा मध्यपूर्वमा परेर नेपाली अर्थतन्त्र प्रभावित हुन सक्ने उनले बताए  अमेरिकी डलरसँग भारतीय रुपैयाँको अवमूल्यन भएकाले नेपाली रुपैयाँ समेत कमजोर भइरहेको छ   
	बैंकमा रहेको अधिक तरलतालाई उत्पादनमूलक क्षेत्रमा लगानी गरी मुद्रास्फीतिलाई कम गर्ने चुनौती रहेको उनले बताए  केही महिनाभित्रै रियलस्टेट र सेयर बजारको अवस्थामा सुधार हुन सक्ने उनले बताए  बढिरहेको तरलतालाई लगानी गर्न सम्भावित ठाउँ रियलस्टेट र सेयर बजार हुन् भन्ने उनको भनाइ थियो  अर्थसचिव कृष्णहरि बाँस्कोटाले जेठमा आइपुग्दा सरकारले लक्ष्य गरेको  प्रतिशतको राजस्व वृद्धिदर हासिल भएको जनाए  
	 
"
