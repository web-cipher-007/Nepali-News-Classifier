तृतीयांश बजेट ल्याउने तयारीसरकारले प्रमुख राजनीतिक दलहरूबीच सहमति नजुटे एक तृतीयांशको बजेट ल्याउने संकेत दिएको छ  पूर्ण आकारको बजेटका लागि राष्ट्रपतिलाई मनाउने प्रयास असफल भएपछि सरकारले त्यस्तो तयारी थाल्ने संकेत माओवादी अध्यक्ष पुष्पकमल दाहाल र प्रधानमन्त्री बाबुराम भट्टराईले दिएका हुन्  "
	सरकारले प्रमुख राजनीतिक दलहरूबीच सहमति नजुटे एक तृतीयांशको बजेट ल्याउने संकेत दिएको छ  पूर्ण आकारको बजेटका लागि राष्ट्रपतिलाई मनाउने प्रयास असफल भएपछि सरकारले त्यस्तो तयारी थाल्ने संकेत माओवादी अध्यक्ष पुष्पकमल दाहाल र प्रधानमन्त्री बाबुराम भट्टराईले दिएका हुन्  सहमति नजुटी पूर्ण आकारको बजेट पेस गरे राष्ट्रपतिले अस्वीकार गर्न सक्ने जनाउ दिएकाले त्यस्तो तयारी भएको हो   
	स्रोतअनुसार प्रधानमन्त्री भट्टराईले अन्तिम अवस्थासम्म राजनीतिक सहमतिको लागि प्रयास गर्ने र सम्भव नभए एक तृतीयांशको बजेट मात्रै प्रस्तुत गर्ने जनाउ आइतबार राष्ट्रपति यादवलाई दिएका छन्  राति अबेरसम्म भएको छलफलमा प्रधानमन्त्री भट्टराईले सकभर सहमतिकै साथमा पूर्ण आकारको बजेट ल्याउने तर सहमति नभएमा एक तृतीयांशको बजेट ल्याउने बताएर उठेका थिए  
	संविधानसभाव्यवस्थापिका समेत नरहेको अवस्थामा राष्ट्रपति र सरकारबीच शक्तिको टकराब आउन नदिने उद्देश्य राखेर प्रधानमन्त्री अघिल्लो भेटको तुलनामा आइतबार लचिलो भएको स्रोतले बतायो  यसअघि माओवादी अध्यक्ष दाहाल सहमति बाहिर गएर बजेट नल्याउने बताए पनि प्रधानमन्त्री भट्टराई भने पूर्ण आकारकै बजेट ल्याउने अठोटमा थिए  अर्थमन्त्री वर्षमान पुनले राष्ट्रपति यादवलाई शनिबार पूर्ण आकारको बजेटकै बि्रफिङसमेत गरेका थिए   
	सहमतिविपरीत पूर्ण आकारको बजेट नल्याउन अर्थमन्त्री पुनलाई समेत राष्ट्रपतिले आग्रह गरेका थिए  राष्ट्रपतिले अन्तरिम संविधान सर्वोच्च अदालतको निर्णय अन्तर्राष्ट्रिय र आफ्नै परम्परा अनुसार पनि सहमतिविपरीत पूर्ण बजेट ल्याउन नमिल्ने तर्क गरेका थिए   
	प्रधानमन्त्री भट्टराईले अर्थमन्त्री पुनसँग अघिल्लो दिन भएको राष्ट्रपतिसँगको कुराकानी र बजेटबारे समेत जानकारी लिएर शीतल निवास पुगेका थिए  शीतल निवासमा झन्डै तीन घन्टा लामो वार्ता चलेको थियो  सहमतिविपरीत पूर्ण बजेट लगेर राष्ट्रपतिले अस्वीकार गरेमा राष्ट्रपति र प्रधानमन्त्रीबीच शक्तिसंघर्ष चर्कन सक्ने सम्भावना रहेकाले त्यस्तो अवस्था आउन नदिन सहमतिका साथ अघि बढ्ने जानकारी पुनले शनिबार नै राष्ट्रपतिलाई गराएका थिए   
	राष्ट्रपतिका प्रेस सल्लाहकार राजेन्द्र दाहालले प्रधानमन्त्री र माओवादी अध्यक्ष दाहालसँगको भेटवार्तामा सबै विषयमा छलफल भए पनि बजेटमा केन्दि्रत रहेको बताए  माओवादी अध्यक्ष दाहाल र प्रधानमन्त्री भट्टराईसँग संविधानको मर्मअनुसार बजेट ल्याउने सहमति गरेर वार्ता टुंगिएको छ राष्ट्रपतिसँग भएको लामो छलफलको संक्षिप्त प्रतिक्रिया दिँदै दाहालले कान्तिपुरसँग भने बजेटबाहेक अन्य विषयमा पनि कुराकानी भयो   
	बिहानको भेटमा माओवादी अध्यक्ष दाहालले प्रतिक्रिया दिए पनि राति अबेरसम्म भएको भेटपछि भने प्रधानमन्त्री भट्टराईले यसअघिजस्तै सञ्चारकर्मीलाई प्रतिक्रिया नदिई बाहिरिएका थिए  माओवादी अध्यक्ष दाहालले भने राष्ट्रपतिसँग सकभर सहमतिको आधारमा पूर्ण बजेट ल्याउन भइरहेको प्रयासबारे जानकारी गराएको बताए   
	 
"
