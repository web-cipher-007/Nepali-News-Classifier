संगठित अपराधः काल पल्किसक्यो"संगठित अपराधरूपी काल पल्केको मात्रै होइन डेरा जमाइसकेको छ  ""
	काल पल्किसकेको छ जुनसुकै बेला जेसुकै हुनसक्छ  यथास्थितिकै कार्यशैलीमा घसि्ररहने हो भने नयाँ र अचम्म खालका तौरतरिका अपनाई नियोजित र संगठित रुपमा गरिने अपराधको फेदटुप्पो अब हामीले फेला पार्न सक्तैनौं   
	 
	अब पनि यथास्थितिमै रूमल्लिइरहने हो पुरानै कार्यशैली च्यापेर घसि्ररहने हो र आफ्ना नाकमुनि निरन्तर रूपमा चलिरहेको संदिग्ध गतिविधि र चलखेल तथा आपराधिक क्रियाकलापलाई बुझ्न र नियन्त्रण गर्न अनि नियोजित र संगठित रुपबाट गरिने आपराधिक कार्यमा अपनाउने नितान्त नौला र विष्मयकारी तौरतरिकाहरु समेतलाई पहिचान गरी कडा कारबाही गर्न सजाय दिलाउन समर्थ हुने प्रयास गर्दैनौ भने काल पल्किसकेको मात्र होइन घरआँगन वरिपरि बास गर्न र रमाउन थालिसकेको छ  जुनसुकै बेला यस्तो आक्रमण गर्न सक्छ  धेरै मिर्जा र जमिम मारिन सक्छन्   माघ  जमिम शाहको हत्या छानबिन गर्न गठित पूर्वन्यायाधीश गोविन्दप्रसाद पराजुली संयोजक रहेको आयोगले दिएको सुझाव 
	 
	झन्डै  वर्षको अन्तरालमा भएका यी दुई हत्या प्रकरणपछि छानबिन गर्न बनेका आयोगका सुझावको बेवास्ता गरिंदा संगठित अपराधरूपी काल पल्केको मात्रै होइन डेरा जमाइसकेको छ  र यसको पछिल्लो नजीर बनेको छ सर्वोच्चका न्याधाधीश रणबहादुर बमको हत्या  सुरक्षा मामिला अनुसन्धान गर्ने लन्डनको सेफर वल्र्ड ले काठमाडौंको संगठित अपराधका बारेमा गरेको अध्ययन प्रतिवेदनले संगठित अपराध विस्तारित र जटिल बन्दै गएको निष्कर्ष निकालेबाट पनि यसको जोखिम बढेको थप पुष्टि हुन्छ   
	बमको काजकिरिया सकिएकै एक साता बित्न लाग्दा हत्याराको फेदटुप्पो पत्ता लाग्नसकेको छैन  हत्यारा पत्ता लगाउन नेपाल प्रहरीमा उपलब्ध उम्दा टोली सक्रिय छ  हत्याको पहिलो दिन जुन अवस्थामा थियौं त्यही अवस्थामा अहिले छौं अनुसन्धानमा संलग्न एक अधिकृतले शुक्रबार सुनाए  सरकारले गठन गरेको अनुसन्धान समितिमा तीन महिनामा खाली हुने प्रहरी महानिरीक्षक आईजीपी का लागि सबैभन्दा बलिया दाबेदार मानिएका अतिरिक्त महानिरीक्षक एआईजीपी कुवेरसिंह रानाका साथै त्यसपछिको दौडमा दाबेदार ठानिएका नायब महानिरीक्षक डीआईजीपी उपेन्द्रकान्त अर्यालसमेत छन्  दुईजना आईजीपीका दाबेदारको पसिना छुटेको छ ती अधिकृत टिप्पणी गर्छन्  
	संगठित समूहले निकै सफाइसँग बमको हत्या गरेको प्रहरीको निष्कर्ष छ  अपराधमा निकै दक्षपेसेवर जनशक्ति तयार भइसकेको छ एआईजीपी राना भन्छन् सुरक्षा संयन्त्रका लागि ती चुनौतीपूर्ण बनिसकेका छन्  हत्या नेपाली नागरिकले गरेको अनुमान छ  अनुमान सही सावित भए नेपाली अपराधीमा क्रूरताको उचाइ थपिएको पुष्टि हुने प्रहरी बताउँछन्  अर्यालको अनुभवमा एकपछि अर्को गोली दाग्न सक्ने क्रूरपन नेपाली अपराधीमा सामान्यतया देखिंदैन  मिर्जा दिलसाद वेग जमिम शाह फैजान अहम्मद लगायतका भारतीय पेसेवर अपराधी प्रयोग भएका घटनामा मात्र यस्तो क्रूरता र पेसेवरपन देखिने गरेको प्रहरीको भनाइ छ  अनुशासित समूह र शासन संयन्त्रमा पहुँचले गर्दा संगठित अपराधका घटना जटिल हुन्छ भन्छन् डीआईजीपी राजेन्द्रसिंह भण्डारी  संगठित अपराधमा मेकर ब्रोकर र ब्रेकर गरी तीनवटा पाटा हुन्छन् उनी प्रस्ट्याउँछन् संरक्षण दिएर अपराधी समूहबाट लाभ लिने नेता कर्मचारी वा प्रहरी मेकर राज्य संयन्त्रअपराधीबीच मध्यस्थता गरी लाभ लिने ब्रोकर तथा घटना घटाउनेचाहिँ ब्रेकर हुन्  राज्य शक्तिको केन्द्रमा नेता र परिधिमा संगठित अपराधी समूह हुने उनी बताउँछन्  सेफर वल्र्डको प्रतिवेदनले चुनावका बेलामा अपराधीले नेतालाई र अरू बेलामा नेताले अपराधीलाई संरक्षण गर्ने बताएको छ  शान्ति र सुरक्षा व्यवस्थाको चर्को नारा घन्काउनेहरू नै अपराधीका संरक्षक पृष्ठपोषक र अभिभावक बन्ने काम हुन भएन मिर्जाको हत्या छानबिन गर्न गठित आयोगमा टिप्पणी गरिएको छ  
	संगठित अपराधी समूह चेन अफ कमान्ड को अवधारणाबाट अनुशासित तवरले चलेका हुन्छन्  डीआईजीपी सुरेन्द्रबहादुर शाहका अनुसार कारबाहीबाट जोगिन नेतृत्वले बीचमा कट अफ प्वाइन्ट राखेको हुन्छ  अर्थात् फिल्डमा घटना घटाउने तह निर्देशन दिने कमान्डरबारे अनभिज्ञ हुन सक्छन्  संगठित अनुशासित र लक्ष्यप्रति प्रतिबद्ध हुने मामिलामा अपराधी समूहभन्दा सुरक्षा संयन्त्र कमजोर भए घटनाको रोकथाम र अनुसन्धान गर्न गाह्रो पर्छ उनी थप्छन्  
	संगठित आपराधिक समूह विकास हुने क्रम टोले दादाबाट सुरू हुन्छ  केही युवाको साथ लिएर टोलमा हैकम देखाउने दादा हुन्  तर दादा हुँदैमा अपराध गरिहाल्छ भन्ने हँुदैन  बल प्रयोग नगरी वा सामान्य कुटपिट गरेर टोलको दादा बन्न सकिन्छ  जब दादाले हैकमको आडमा आर्थिक फाइदा लिन खोज्छ अनि कानुन तोड्न थाल्छ शाह भन्छन्  राजधानीमा गुन्डा समूहको विकास यसैगरी भएको हो  
	काठमाडौंमा संगठित अपराधी समूहद्वारा हत्याको शृंखला चौध वर्षअघि सांसद मिर्जा दिलसाद वेगबाट सुरु भएको मानिन्छ  मन्त्री भइसकेका मिर्जालाई  साल असार  गते भारतको छोटा राजन समूहले हत्या गरेको थियो  डीआईजी भण्डारीका अनुसार सन्  मा भारतको मुम्बईमा बम विस्फोट भएपछि दाउद इब्राहिम समूहले काठमाडौंमा संगठित अपराधको जग बसालेको हो  विस्फोटपछि दाउद समूहमा आबद्धहरू काठमाडौं दुबई र पाकिस्तानमा छरिएका थिए  दाउद समूहकै बब्लु श्रीवास्तव पछि दाउदबाट अलग्गिएको केही वर्ष नेपाल बसेकाले तिनले काठमाडौंमा सजिलै सेल्टर पाए  मिर्जा स्वयम् दाउदका सहयोगी मानिन्थे  तिनले आफ्ना गतिविधिका लागि नेपाल उर्वर पाए  तस्करीबाट अकुत कमाउने अपार सम्भावना र सस्तैमा खरिद गर्न सकिने राजनीतिक नेतृत्व र कर्मचारीसुरक्षातन्त्र थियो  
	श्रीवास्तवले आफ्नो जीवनमा आधारित उपन्यास अधुरा ख्वाबमा लेखेका छन् जुन देशमा सयपचास लाख खर्च गरेर सांसद बन्न सकिन्छ त्यति नै खर्च गर्दा सीधै प्रधानमन्त्रीसँग भेट्न सकिन्छ यस्तो देशमा के गर्न सकिंदैन  मिनेटभरमा नागरिकता लिन सकिन्छ जिस देशमें पचास सौ पेटी खर्च कर के सांसद बना जा सकता हंै वहाँ इतना पैसा खर्च करके तो सिधे पीएमको साथ बैठो ऐसे देशमें क्या नहीं किया जा सकता हैं  मिनटोमे नागरिकता मिल सकती है  जमिम हत्याको छानबिन गर्न गठित आयोगले पनि श्रीवास्तवको भनाइ यथार्थसँग मिल्दोजुल्दो भनेको छ  कपिलवस्तुबाट अरुणकुमार अग्रवालको नाममा नेपाली नागरिकता लिएका श्रीवास्तव पछि सिंगापुरमा समातिएका थिए  
	नेपालमा दाउदको गतिविधि नियन्त्रण गर्न भारतीय सरकार सक्रिय भएपछि संगठित हत्याको एउटा शृंखला सुरु भएको मिर्जा जमिम शाह र फैजान अहम्मदको हत्या छानविन गर्न गठित आयोगहरूका प्रतिवेदनमा उल्लेख छ  भारतीय समूहको योजनामा अहिलेसम्म मिर्जापछि अब्दुल मजिद मनिहार  असोज  सौकत वेग पुस जमिम शाह  माघ  र फैजान अहम्मद  असोज  को हत्या भइसकेको छ   
	यस्तै स्थानीय आपराधिक प्रवृत्तिका व्यक्ति राज्यसंयन्त्रलाई चुनौती दिनेगरी संगठित हुने क्रम फस्टाएको चाहिँ माओवादी शान्ति प्रक्रियामा आएपछि हो  प्रहरी वरिष्ठ उपरीक्षक एसएसपी सुबोध घिमिरेका अनुसार द्वन्द्वका पछिल्ला  वर्षमा अपराधका घटना यथास्थितिमा थियो  हतियारबन्द माओवादीको दबदबाका कारण विशुद्ध आपराधिक समूह निष्त्रिय हुन बाध्य भएका थिए  तर शान्ति प्रक्रिया सुरु हुनासाथ अपराध ह्वात्तै बढ्यो  शान्ति प्रक्रिया सुरु हुनासाथ माओवादीको डरले दबिएर बसेका र माओवादीमा संगठित आपराधिक प्रवृत्तिले एकैसाथ फणा उठायो डीआईजीपी अर्याल भन्छन्   
	शान्ति प्रक्रिया सुरु भएपछि आपराधिक समूह र राजनीतिक दलमा संगठित गरी दुई थरी समूहले शान्ति सुव्यवस्थालाई चुनौती दिएका थिए  शान्ति प्रक्रिया सुरु भएपछि धम्क्याएर जबर्जस्ती असुली र अपहरणको शृंखला सुरु भएको थियो   सालदेखि व्यापारीलक्ष्यित अपहरण र जबर्जस्ती असुलीका घटना सुरू भयो सेफर वल्र्डको प्रतिवेदनमा भनिएको छ  यसअघि उपत्यकामा अपहरणको घटना हुन्थेन  यसक्रममा महेश मुरारका अपहरण  पुस  शशीकान्त अग्रवालमाथि गोली प्रहार  फागुन  चिकित्सक उपेन्द्र देवकोटाकी छोरी मेघाको अपहरण लगायतका घटना भएका थिए  विनोद लामाले सिंगापुर र दिल्लीमा बसेर ब्ल्याक स्पाइडर को नाममा काठमाडौंमा जबर्जस्ती असुलीका लागि आतंक मच्चाएका थिए  व्यवसायी एलपी साँवा चिकित्सकद्वय हेमाङ्ग दीक्षित र वीरमान सिंहमाथि यो समूहले गोली प्रहार गरेको थियो  रोहित पालिवाल भीमसेन पण्डित प्रह्लाद महत लगायतको समूहले मुरारका ओमकार भट्टचन लगायतको अपहरण गरी फिरौती लिए  अदालतबाट तारेखमा छुटे पनि पालिवालपण्डितले चितवन क्यान्सर हस्पिटलका कार्यकारी निर्देशक भक्तमान श्रेष्ठको अपहरण गरे  यो समूहले भक्तमानको गाडी पोखरा पुर्याएर अपहरितलाई नुवाकोट ल्याएर फिरौती भारतमा लिएबाट स्थानीय समूह पनि पेसेवर बन्दै गएको पुष्टि गर्छ   
	घरजग्गाको कारोबारबाट नवधनाढ्य बढिरहेका बेला समूह बनाएर पैसा असुल्ने प्रवृत्ति बढेको देखिन्छ अर्याल भन्छन्  सेफर वल्र्डको प्रतिवेदनअनुसार शान्ति प्रक्रिया सुरु हुनअघि राजनीतिक तथा आर्थिक उद्देश्यका लागि माओवादीले अपहरणको सहारा लिएको थियो  तर  देखि राजनीतिक पार्टीका साथै आपराधिक समूहले आर्थिक आर्जनका लागि अपहरणको बाटो रोजे प्रतिवेदनमा उल्लेख छ   
	यस्तै माओवादीले वाईसीएल गठन भएपछि सहरमा जबर्जस्ती असुली र अपहरणका घटनालाई चरमचोटीमा पुग्यो  माओवादीले सुरुमा आफूमाथि खतरा हुन सक्ने ठम्याएर उत्यकाका गुन्डा समूहका नाइकेलाई नियन्त्रणमा लिएर तिनलाई थर्काए  यसक्रममा माओवादीले गुन्डा समूहका नाइकेबाट तिनको कमाइको स्रोत पत्ता लगाए  यसपछि आफैले ती स्रोतबाट पैसा थुपार्न थाले  संसारमा जहाँ पनि विद्रोहपछिको अवस्था पोस्ट इन्सरजेन्सी मा अपराध ह्वात्तै बढ्छन् एसएसपी घिमिरे भन्छन् बरू नेपालमा प्रहरीले धेरै हदसम्म नियन्त्रण गर्नसकेको छ   
	वाईसीएललाई टक्कर दिन एमालेले युथफोर्स गठन गरेपछि शान्ति सुरक्षामा चुनौती थपियो  लेनदेन विवादमा व्यक्ति अपहरण ठेक्कापट्टा लिलाममा बल प्रयोग तिनको दैनिकी बन्यो  सेफर वल्र्डको अनुसन्धान प्रतिवेदनमा भनिएको छ कहिलेकाहीँ पार्टीका युवा समूह र आपराधिक समूहको काम छुट्याउन नसकिने खालको छ  एउटा निश्चित दलको सदस्यता लिएर दलको दर्शनलाई पछ्याए पनि पैसाका लागि तिनले आपराधिक खालको गतिविधिमा सक्रियता देखाएका छन्  जस्तो टेन्डरमा दलका भ्रातृ संगठन छन्  दुवै खाले संगठनले साना हतियार प्रयोग गरेको अवस्था छ  
	 
	सुरक्षा संयन्त्रलाई चुनौती 
	विद्रोहपछिको अवस्था पोस्ट इन्सरजेन्सी मा अपराध ह्वात्तै बढ्ने गरेको विश्वको अनुभव छ  बरु नेपालमा त प्रहरीले धेरै हदसम्म नियन्त्रण गर्नसकेको छ एसएसपी घिमिरे भन्छन्  संगठित अपराधमा हतियार चलाउन प्रयोग भएकाहरू सेनाप्रहरीका भगौडा तथा माओवादी पृष्ठभूमिका छन्  जस्तो राजधानीमा जबर्जस्ती असुलीको धन्दा चलाइरहेका रमेश बाहुन सुजन पौडेल नेपाली सेनाको स्पेसनल फोर्स रेन्जर्सका भगौडा हुन्   साल जेठ  गते ललितपुरको एजम्सन चर्चमा तीनजनाको ज्यान लिने बम विस्फोटमा संलग्न डिफेन्स आर्मीका सैन्य कमान्डर रामप्रसाद मैनालीले विस्फोटक बनाउन माओवादीबाट सिकेका थिए  माओवादीबाट हतियार र विस्फोटक पदार्थको ज्ञान पाएका हजारौंजना यही समाजमा छन्  तीमध्ये कतिपय आपराधिक प्रवृत्तिका भएकाले संगठित अपराधको घाँटी बेलैमा निमोठ्न ढिला गरे समाजमा असुरक्षा बढ्दै जाने प्रहरी बताउँछन्   
	मानव बेचबिखनदेखि रक्तचन्दनसम्म 
	मुलुकमा संगठित समूह बनाएर लागूऔषध तस्करी र चेलीबेटी भारतका वेश्यालय पुर्याउने धन्दाको इतिहास लामो छ   सालसम्म नेपालमा गाँजाचरेसको कारोबार वैध थियो  सरकारले ठेक्का लगाएर गाँजाचरेसको ओसारपसारमा राजस्व असुल्थ्यो  साठीको दशकमा गाँजाचरेस सेवनकै लागि काठमाडौंमा हिप्पीको ताँती लाग्यो  सरकारले प्रतिबन्ध लगाए पनि नेपालको चरेसको अन्तर्राष्ट्रिय बजारमा चर्चा पाइसकेको थियो  यसपछि संगठित समूह बनाएर चरेसको निकासी सुरु भयो  सत्तरीकै दशकमा गोल्डेन ट्रयाङ्गलबाट नेपालमा हेरोइन भित्रिन थालेको थियो  सुरूमा पोल्यान्डका र नेपाल नागरिकको संयुक्त समूहले लागूऔषधको अन्तर्राष्ट्रिय कारोबार सुरु गरेको बताउँछन् डीआईजीपी हेमन्त मल्ल ठकुरी  युवतीलाई भारतीय वेश्यालयबाट बेच्ने कार्यबाट सुरु भएको मानव बेचबिखन अहिले थप विस्तारित भइरहेको छ  यौन व्यवसायमा तथा अरू काममा अवैध रूपमा खाडीलगायतका मुलुकमा मानव तस्करी गर्ने गिरोह बढिरहेका छन्  
	हङकङबाट सुन ल्याएर भारतीय बजारमा पठाउने धन्दा सुरू भएको पनि तीन दशक भइसकेको छ  सुनको तस्करीमा त्यतिबेला दरबारियाकै संरक्षण थियो  अवैध कारोबारमा तत्कालीन अधिराजकुमार धीरेन्द्र शाहको संरक्षण प्राप्त आईजीपी भइसकेका डीबी लामा र शाहकै अंगरक्षक सेनाका लेफ्टिनेन्ट कर्णेल भरत गुरुङलाई त्यतिबेला थुनेर मुद्दा लगाइएको थियो   सालमा राष्ट्रिय पञ्चायत सदस्य चन्द्रबहादुर बुढा हङकङबाट फर्किंदा त्रिभुवन अन्तर्राष्ट्रिय विमानस्थलमा  किलो सुनसहित पक्राउ परेका थिए  मैले त प्रधानमन्त्री लोकेन्द्रबहादुर चन्द ले चुनाव खर्च हुन्छ ल्याउनु भनेकाले ल्याएँ त्यतिबेला बुढाको भनाइ उद्धृत गर्दै प्रहरीका एक वरिष्ठ अधिकृत भन्छन्  
	पचासको दशकमा पुनः फस्टाएको सुन तस्करीमा दाउद इब्राहिमको समूहले लगानी गरेको थियो  जमिम हत्याको छानविन गर्न गठित आयोगमा व्यवसायी प्रकाश टिवडेवालले दिएको बयानअनुसार अनिश इब्राहिमले दुबईबाट सुन पठाउँथ्यो  जमिमले व्यस्थापन गर्थे  सबै सुन तस्करले त्यतिबेला दाउदका लागि काम गरेको बयान उनले दिएका छन्  त्यसको लागि सानेपामा घर लिइएको थियो  उक्त समयमा एयरपोर्टको सुन लाइनवालाले सरकार बनाउनेढाल्ने गरेको उनले बताएका छन्  सोही आयोगमा युनुस अन्सारीले जमिमले दाउदसँग मिलेर सुनको व्यापार गरेको बताएका छन्  वामदेव गौतम र खुमबहादुर खड्काको संरक्षणमा सुन तस्करी हुन्थ्यो भन्ने उनको बयान छ  
	 सालको आसपासमा सुरु भएको रक्तचन्दनको कारोबारमा संगठित समूह सक्रियमात्र थिएनन् यसबाट हुने अकुत आम्दानीले तिनलाई आर्थिक रूपमा दरो बनायो  सेफर वल्र्डको प्रतिवेदनमा रक्तचन्दन अपराधी समूहको राम्रो स्रोत बनेको उल्लेख छ  तीमध्ये केही राजनीतिमा सक्रिय भइसकेका छन्  अहिले पनि भारतको गोरखपुरतिर थन्किएको ठूलो परिमाणमा रक्तचन्दन भित्र्याउने खेल भइरहेको गृहसम्बद्ध स्रोत बताउँछ  पश्चिम क्षेत्रमा डीआईजी परिवर्तन गरी रक्तचन्दन भित्र्याउने प्रयास भइरहेको छ स्रोतले भन्यो  
	संगठित अपराधबाट आर्जित रकम व्यवसायमा लगानी हुन्छ  रियलस्टेट अपराधी समूहले लगानीका लागि रोज्ने प्रमुख क्षेत्र हो  भारतमा संगठित अपराधबाट आर्जित ठूलो धन रियलस्टेटमा लगानी भएको अनुमान छ  सन्  को दशकमा रियलस्टेट व्यवसायको वृद्धि तीव्र भएपछि अपराधी समूहले भारतीय समूहको बाटो पछ्याउँदै लगानी गर्न थालेको सेफर वल्र्ड प्रतिवेदनले भन्छ  अपराधी समूहले लगानी गर्ने विशेष खालका व्यवसाय छन् अर्याल भन्छन्   
	नसुध्रिने प्रतिबद्धता  
	मिर्जाको हत्याकाण्डदेखि यता बनेका आयोगका सुझावहरू हेर्दा लाग्छ राज्यले शान्ति सुव्यवस्था बिग्रन सक्ने छिद्र नटाल्ने कसम खाएको छ  यसैले त फैजान अहम्मदको हत्या छानविन गर्न गठित पूर्वन्यायाधीश राजेन्द्रकुमार भण्डारी संयोजक रहेको आयोगले भन्यो विगतमा पनि विभिन्न घटनाहरूको सन्दर्भमा विभिन्न आयोगहरू बनेका थिए  ती आयोगहरूले सुरक्षा व्यवस्था अनुसन्धान पद्धतिलगायतका बारे गम्भीर सुझावहरू दिएका थिए  ती सुझाव कार्यान्वयन गरिएन  परिणामस्वरूप प्रस्तुत घटना भएको हो  सरकारको सुरक्षा नीति र दृष्टिकोण स्पष्ट नभएको र सुरक्षा संयन्त्रको आन्तरिक विकास हुन नसकेको आयोगले बताएको छ  
	सबै आयोगले राष्ट्रिय अनुसन्धान विभागलाई सुदृढ बनाउन नेपाल प्रहरीमा समयअनुसार उपकरणले सुसज्जित बनाउन सुरक्षा निकायमा राजनीतिक हस्तक्षेप बन्द गरी व्यावसायिक बनाउन बाहिरिया व्यक्तिको निगरानी गर्नुपर्ने सहरका होटलमा बस्ने पाहुनाको रेकर्ड राख्न डेरावालको अभिलेख प्रहरी इकाइमा राख्न सुझाव दिने गरेका छन्   
	संगठित रूपबाट अपराध हुनथालेकाले अनुसन्धान पद्धतिलाई वैज्ञानिक र प्रभावकारी बनाउनेतर्फ चिन्तित हुन हरिप्रसाद शर्माको अयोगले सुझाएको थियो  अनुसन्धानका लागि छुट्टै युनिट खडा गरी अनुसन्धान निगरानी नियन्त्रण अध्ययनविश्लेषणका कार्य गराउन सकिए अपेक्षित सुधार आउन सक्ने विश्वास आयोगले लिएको थियो  शान्ति सुरक्षा र व्यवस्थाको चर्को नारा घन्काउनेहरू नै अपराधीका संरक्षक पृष्ठपोषक र अभिभावक बन्ने काम हुन भएन आयोगले भनेको छ उच्चस्तरका राजनीतिक व्यक्तिले अपराधी पाल्ने संरक्षण गर्ने आफ्नो अभिन्न मित्र बनाउने कार्य गर्छन् भने अपेक्षा गरे अनुसारको शान्ति सुव्यवस्था कायम हुन सक्तैन  
	शर्मा आयोगले राष्ट्रको सुरक्षाभन्दा माथि कुनै व्यक्तिविशेष रहन सक्तैन भन्दै सुरक्षा निकायको सरुवा बढुवा र पदस्थापनजस्ता कुरामा राजनीतिक हस्तक्षेप हुनुहुन्न भनेको थियो  तर राज्य संयन्त्रमा सबैभन्दा चर्को राजनीतिक हस्तक्षेप नै नेपाल प्रहरीमा रहेको प्रहरी बताउँछन्  मिर्जा हत्याको छानविन आयोगको प्रतिवेदनमा दिइएका सुझाव र तेह्र वर्ष फैजान अहम्मद छानविन आयोगको सुझाव समान छन्  किनकि सुझावअनुसार सुरक्षा निकायलाई सुदृढ गर्ने काम भएन एआईजीपी राना भन्छन्   
	 
	टिप्पणी 
	सुरक्षामैत्री राजनीति नहुँदाको दुष्परिणाम 
	टीकाराम राई 
	जेठ  गते सर्वोच्च अदालतका न्यायाधीश रणबहादुर बमको हत्या उच्चत्तम विधि र योजनापूर्वक भयो  यसअघि  असोज  मा इस्लामी संघ नेपालका महासचिव फैजान अहम्मद र  माघ  मा सञ्चार उद्यमी जमिम शाहको हत्या पनि उस्तै शैलीबाट गरियो  जटिल हत्याका शृंखलाबाट सार्वजनिक सुरक्षामा चुनौती थपिएको छ   
	बमको हत्यापछि न्यायक्षेत्रबाट सुरक्षा मजवुत बनाउनुपर्ने आशय व्यक्त भएपछि व्यक्तिगत सुरक्षामा खटिने सुरक्षाकर्मीहरूको संख्या बढाई माग सम्बोधन गरिएको छ  यसपछि विशिष्ट व्यक्तिहरूको सुरक्षा मजवुत बनाउने भन्दै छुद्र स्वभावका नेताहरूका लागि पनि सुरक्षाकर्मी बढाइयो  यसरी नेता र न्यायाधीशको व्यक्तिगत सुरक्षाका लागि सुरक्षाकर्मी बढाई सुरक्षाकर्मीको भौतिक उपस्थितिबाट मात्र सुरक्षा चुनौतीको सामना गर्न खोजेजस्तो छ जुन तर्कसंगत छैन   
	महानगरको जटिल प्रकृतिको अपराधलाई सुरक्षाकर्मीको भौतिक उपस्थितिबाट मात्रै सामना गर्न खोज्नु सार्वजनिक सुरक्षा व्यवस्थापनलाई नबुझ्नु हो  परम्परावादी सोचबाट मुक्त नभएको उदाहरण हो  यो सोचबाट सार्वजनिक सुरक्षा क्षेत्रलाई मुक्ति नदिएसम्म अन्डरवल्र्डको आश्रयस्थल काठमाडौ हुने खतरा छ  त्यसैले सुरक्षामैत्री राजनीति प्रविधि र विधिको प्रयोग सुरक्षाकर्मीमा उच्च आत्मबल प्रभावकारी संयन्त्र र सेवामा विशिष्टीकरणबाट जटिल प्रकृतिको अपराधको सामना गर्न सकिन्छ भनी सुरक्षा नेतृत्वले नबुझी हुँदैन  यो भनेको अपराधलाई समग्रतामा बुझी समग्रताकै आधारमा सामना गर्नु हो  सुरक्षाकर्मीको भौतिक उपस्थितिबाट सुरक्षा प्रभावकारी बनाउन खोज्नु जटिल प्रकृतिको अपराधलाई निरपेक्ष रूपमा सामना गर्न खोज्नु हो जुन अवैज्ञानिक छ   
	सुरक्षामैत्री राजनीति प्रभावकारी र चुस्त सुरक्षाको पूर्वसर्त हो  सुरक्षमैत्री राजनीतिबाट जस्तासुकै गम्भीर र जटिल प्रकृतिको अपराधविरुद्ध काबु पाउन सकिन्छ भन्ने उदाहरण छिमेकी विहार हो  विहारमा नीतिशकुमार मुख्यमन्त्री भएपछि अपराधविरुद्ध शून्य सहनशीलता लागू भयो  सुरक्षा चुनौतीलाई सामना गर्न हामीकहाँ पनि सुरक्षामैत्री राजनीति हुनुपर्छ  सुरक्षामैत्री राजनीति भनेको अपराधमा शून्य सहनशीलता सुरक्षा निकायलाई सरकारको पूर्ण सहयोग र सुरक्षा निकायमा अहस्तक्षेपकारी नीतिको कार्यान्वयन हो  यसो हुँदामात्र सुरक्षा निकायमा जवाफदेहिताको विकास भई परिणाममुखी संस्कृति विकास भई परिणाम निकाल्न नसक्ने र कानुन हातमा लिने सुरक्षाकर्मी कारवाहीमा पर्ने वातावरण बन्नेछ  नेताहरूले सुरक्षा निकायलाई देश जनता तथा कानुनप्रति उत्तरदायी नबनाई आफ्नो स्वार्थ पूरा गर्ने साधन बनाउँदा जमिम शाहहरूको हत्याको शृंखला बन्द नभएको हो  
	सुरक्षित समाजका लागि प्रविधि र सीप अनिवार्य सर्त हो  प्रोएक्टिभ र रिएक्टिभ दुवै अपराध नियन्त्रण विधिमा प्रविधि र सीप आवश्यक पर्छ  घटना पूर्वको सूचना संकलन गरी अपराध रोकथाम गर्न प्रविधि चाहिन्छ  जस्तो दिनदहाडै बम अहम्मद र शाहको हत्या हुँदा प्रहरीले अपराधी पक्राउ तुरुन्त गर्न नसक्नुमा सीसी टिभीजस्ता उपकरण नहुनु पनि कारण हो  अबको दिनमा नेतृत्वले सुरक्षित समाजका लागि प्रहरीको संख्या बढाउनभन्दा प्रहरीलाई साधनसम्पन्न गराए शान्ति सुव्यवस्था कायम गर्न सघाउ पुग्छ  प्रहरीको भौतिक उपस्थितिले समाजमा सुरक्षाभन्दा पनि मनोवैज्ञानिक रूपले असुरक्षा तथा त्रास उत्पन्न गराउँछ   
	अनुसन्धानमा संलग्न जनशक्तिको मनोबल उच्च नभई प्रभावकारी अनुसन्धान हुन सक्दैन  अनुसन्धानकर्मीको पेसागत प्रतिबद्धता र सम्मानबाट प्रभावकारी अपराध अनुसन्धान भएमात्र सकारात्मक परिणाम आउँछ  तर पुरस्कार सजाय र अभिप्रेरणा मोटिभेसन सही रूपमा नहुँदा अनुसन्धानकर्मीको मनोबल उच्च नभएको गुनासो छ  सरुवा बढुवा र विदेश अवसरमा निष्पक्ष र पारदर्शी नहुँदा उनीहरूको मनोबलमा प्रतिकूल असर परेको छ  प्रहरी सेवा आयोगको गठनमार्फत यो समस्यालाई सम्वोधन गर्न सकिन्छ  तर प्रहरी प्रधान कार्यालयले सशस्त्र प्रहरी बलको सेवा आयोगजस्तै आयोग बनाउने प्रस्ताव पठाएकाले अपेक्षा अनुसारको आयोग नहुने निश्चित छ  
	जटिल प्रकारको अपराधसंग जुध्नका लागि महानगरीय प्रणालीजस्ता सशक्त संयन्त्र आवश्यक पर्छ  सन्  को दशकमा प्रभावकारी प्रहरी सेवा प्रदान गर्न बेलायतमा पहिलोपल्ट महानगरीय प्रहरी प्रणाली सुरु गरिएको थियो  सहरीकरणसँगै उत्पन्न जटिलतालाई काबुमा राख्न यो प्रणाली सफल मानिन्छ  यहाँ पनि महानगरीय प्रहरी प्रणाली त भनिएको छ तर उपत्यकाको महानगरीय प्रणाली साइनबोर्डमा सीमित छ  उपत्यकाको जटिल अपराधलाई नियन्त्रण गर्न साइनबोर्डमा मात्र सीमित महानगरीय प्रहरीलाई अर्धन्यायिक बनाउनुपर्छ   
	प्रभावकारी परिणामका लागि प्रहरीमा विशिष्टीकरण आधारभूत आवश्यकता हो  प्रतिआतंकवाद सेलबाहेक प्रहरीमा विशिष्टीकरण गर्न चासो देखाइएको छैन  क्षमता र योग्यताको आधारमा भन्दा अतिरिक्त आम्दानी र भनसुनको आधारमा कार्यविभाजन गर्ने चलन भैरहेकाले समस्याहरू उत्पन्न भएका छन्  प्रभावकारी परिणाम नआएको हो  सुरक्षित समाजको सुनिश्चितताका लागि अराजक सेवा प्रणाली अन्त्य गरी क्षमता र योग्यताको आधारमा कार्यविभाजन हुन आवश्यक छ   
"
