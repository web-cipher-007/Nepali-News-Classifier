के गर्दै छ न्यायपरिषद् उनीहरू हप्तैजसो चिल्ला गाडीमा आउँछन्  केही घन्टा बन्दकोठामा बस्छन्  "
	उनीहरू हप्तैजसो चिल्ला गाडीमा आउँछन्  केही घन्टा बन्दकोठामा बस्छन्  चियाचमेना गर्छन्  अनि लस्करै बाहिर निस्कन्छन् र भन्छन् छलफल हुँदै छ  कुरो सुन्दा धेरैको अनुमान दलहरूको बैठकका बारेमा हुन सक्छ  तर यहाँ उही राजनीतिक रोगको लक्षण देखिएको एउटा भिन्नै निकायका बारेमा लेखिँदै छ  सर्वाेच्च अदालतको परिसरमा न्यायपरिषद् नामको एउटा कार्यालय पनि छ  न्यायाधीशहरूको नियुक्ति तिनको कामको मूल्याङ्कन तीविरुद्ध परेको उजुरीको छानबिन र कारबाहीको जिम्मेवारी बोकेको परिषद्को काम र आवश्यकता जहिल्यै परिरहन्छ   
	राज्यको तेस्रो अंग न्यायपालिकालाई गतिशील बनाउने काम परिषद्को मात्रै हो भने पनि हुन्छ  परिषद्को स्थापनादेखि  सयभन्दा बढी न्यायाधीशविरुद्ध मुद्दा परेका छन्  तिनको छिनोफानो हुनै पाएको छैन  अहिले जिल्ला पुनरावेदन र सर्वोच्च गरी न्यायाधीशका झन्डै चार दर्जन कुर्सी खाली छन्  तिनको नियुक्ति हुनै सकेको छैन  जिल्ला अदालतमा थप  सय  न्यायाधीश थप्ने भन्ने परिषद्कै अर्को योजना छँदै छ  त्यसको कार्यान्वयन हुने छाँटै देखिएको छैन   
	यतिका जिम्मेवारीका चाङले परिषद्को नाकै ठोस्सिएको निकै भइसक्यो  काम गर्न भनेर परिषद्को बैठक बस्न थालेको पनि झन्डै एक वर्ष भइसक्यो  तर काम केही भएको होइन  बैठक सकेर निस्कँदा सञ्चारकर्मीले सोध्ने प्रश्नको उत्तरमा परिषद्का पदेन अध्यक्ष प्रधानन्यायाधीशदेखि यसका पदेन सदस्य कानुनमन्त्रीसम्मको एउटै प्रतिक्रिया हुन्छ छलफल हुँदै छ  हैन यो छलफल कति भएपछि काम हुने हो  पानी सय डिग्री पुगेपछि उम्लन्छ बादल चिसो भएपछि बर्सन्छ र हावा भिरालोतिर कुद्छ भनेजस्तो परिषद्मा हुने छलफलका पनि केही प्राकृतिक सीमा छन् कि  यतिपटक छलफल भएपछि मात्रै काम गर्ने भन्ने केही त्यस्तो नियम उपनियम धारा उपधारा वा नियमावली पो छ कि  छ भने देखाउनुपर्यो  नत्र कति हुने हो यो छलफल  परिषद्ले कुनै निर्णय गर्न नसक्नुमा विभिन्न कारण छन् भन्ने हल्ला र अड्कल न्यायिक वृत्तमा निकै छ  हल्लाहरू जेजस्तो भए पनि परिषद्को बैठकमा छलफल मात्रै चल्नु र कुनै निर्णय हुन नसक्नुका पछाडि मुख्य दुई कारण छन्  सर्वोच्च अदालतमा अहिले सात स्थायी न्यायाधीशको पद खाली छ  सातैजना अस्थायी न्यायाधीश पनि छन्  सामान्यतः परिषद्ले हालसम्म गर्दै आएको चलन के छ भने अस्थायीलाई स्थायी बनाउने र रिक्त अस्थायी पदमा बाहिरबाट नियुक्त गर्ने  यी अस्थायी न्यायाधीशलाई संसद्ले स्थायी गर्ने संवैधानिक व्यवस्था छ  त्यसका लागि परिषद्ले संसद्मा सिफारिस गर्नुपर्छ  गरेन भने म्याद सकिएपछि अस्थायी न्यायाधीशको जागिर स्वतः सकिन्छ  जसरी शाहीकालमा अस्थायी न्यायाधीश पवनकुमार ओझाको सकिएको थियो  ओझाले तानाशाही राजाका पक्षमा सार्वजनिक वक्तव्य दिँदै हिँडेकाले त्यतिबेलाको परिषद्ले उनलाई स्थायी गर्ने सिफारिस गरेन  उनको जागिर गयो  अहिले यी सात अस्थायीमध्ये सबैलाई स्थायी गर्ने कि केहीलाई पवनकुमार ओझा बनाउने भन्ने प्रश्न नै परिषद्को बैठकमा छलफल मात्रै भइरहनुको एउटा मुख्य कारण हो   
	जानकारहरूका अनुसार परिषद्का केही अधिकारी सर्वोच्चका केही राम्रा भनिएका न्यायाधीशको नाकै भाँच्ने तयारीमा छन्  भ्रष्टाचारका मुद्दामा खरो उत्रिएका केही अस्थायी न्यायाधीशलाई स्थायी हुन नदिने तिनको दाउ छ भनिन्छ  स्वयं सर्वोच्चकै एक न्यायाधीशले हालैको एउटा भेटमा मसँग यो षड्यन्त्रका बारेमा केही सांकेतिक कुरा गरेका थिए  परिषद्ले अहिले सर्वोच्चका न्यायाधीशको व्यक्तिगत फाइल मगाएर हेरिरहेको गाँठी कारण यही नै हो  भ्रष्ट र कार्यसम्पादनमा अदक्ष देखिएकाको जागिर खाने काम परिषद्को हुँदै हो  त्यो गर्न उसलाई कुनै आइतबार कुर्नु पनि पर्दैन  तर आफ्नो अख्तियारीको विपरीत प्रयोग परिषद्ले गर्न लागेको हो भने त्यो उसैका लागि प्रत्युत्पादक हुनेछ   
	परिषद्ले सुल्झाउन नसकेको अर्काे पाटो पनि छ  सर्वाेच्चमा खाली न्यायाधीश नियुक्तिका लागि यसपाला परिषद्ले इतिहासमै नभएको चलन निकाल्यो  उसले वकिलहरूको साझा संगठन नेपाल बार एसोसिएसन र कानुन संकायबाट योग्य उम्मेदवार पठाउन आग्रह गर्यो  कानुन संकायबाट आग्रह भएको केही समयमै  उम्मेदवार पठाउने काम भयो  चारमहिने खिचातानीपछि नेपाल बारले पनि  अधिवक्ताको नाम बन्द खाममा पठायो  पठाइएका यी नाममा संविधानमा भनिए जस्तो कानुनका क्षेत्रमा विशिष्ट योगदान पुर्याएका कुनै घगडान मान्छे परेका छैनन्  जहाँ पनि राजनीतिक भागबन्डा गरी आफ्ना मान्छे घुसाउने यो देशको महारोग बारले गरेको यो मनोनयनमा पनि मज्जैले सर्यो  सुनिन्छ त्यही रोग अहिले परिषद्को बैठकमा सरेको छ  बारले नाम पठाउने बेलामा परिषद्का सदस्यहरू भन्थे बारले गर्दा ढिला भएको हो हामी त केही दिनमै निर्णय गरिहाल्छौं  बारले पठाएको पनि चार महिना बितिसक्यो  खै त सिफारिसका सम्बन्धमा एउटै निर्णय भएन  न्यायाधीश नियुक्त गरिएनन्   
	परिषद्मा एक अध्यक्ष र  सदस्य हुन्छन्  अध्यक्ष प्रधानन्यायधीश हुने भइहाले  उनीपछिका वरिष्ठ न्यायाधीश सदस्य हुन्छन्  बाँकी तीन सदस्य पूरै राजनीतिक प्रतिनिधि हुन्  त्यसो त न्यायाधीशमा पनि कुनै दलविशेषको आस्था नहुने होइन  त्यहाँकै कर्मचारीहरू के भन्छन् भने परिषद्का सदस्य आआफ्ना कोटरीकालाई न्यायाधीश बनाउन चाहन्छन्  त्यसैमा कुरो नमिलेर परिषद्को बैठक सधैं छलफल मै टुंगिने गरेको हो  आफ्नै मान्छे पार्न अनेक मापदण्ड तयार पार्ने खेल भइरहेको हो   
	योग्यता क्षमता र निष्पक्षताअनुसार राम्रा मान्छे छान्नेभन्दा पनि राजनीतिक संलग्नता र व्यक्तिगत सम्बन्धका आधारमा हाम्रा मान्छे तान्ने भाँडतन्त्रले यो देशै जीर्ण छ  परिषद् अर्को ड्याङको मुला हुन सकेन भने यसमा के आश्चर्य  यी कुरा झूटा हुन् र परिषद् साँच्चै नै राम्रा मान्छेको खोजीमा छ भने तत्काल निर्णय गरोस् र राम्रालाई छानोस्   
	आज फेरि परिषद्को बैठक बस्दै छ  आज पनि उनीहरू आउने होलान् एकाध घन्टा चियाचमेना गरेर निक्लने होलान्  अनि बाहिर तिनलाई कुरेर बसेका सञ्चारकर्मीलाई भन्ने होलान् छलफल गर्दै छौं  
	
"
