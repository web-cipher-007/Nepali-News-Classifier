औद्योगीकरणको पूर्वी एसियाली पाठनेपालमा आधा दर्जनभन्दा केही बढी औद्योगिक घराना छन् "
	नेपालमा औद्योगीकरणका नायक ठानिएका र लगभग सात दशकदेखि बिभिन्न खाले उपभोग्य वस्तु उत्पादन गरिरहेका आधा दर्जनभन्दा केही बढी औद्योगिक घराना छन्  ती मध्येकै एक प्रतिष्ठित औद्योगिक घरानाका प्रमुख सञ्चालकले अघिल्लो महिना वस्तु उत्पादकको भूमिकाबाट सेवा उद्योगमा प्रवेश गर्ने जनाउ गराएको कुरा प्रकाशित भएको छ  अन्य केही औद्योगिक घरानाका उद्योगपति त्यस्तो सार्वजनिक घोषणा नगरिकनै पनि उत्पादनमूलक उद्यमबाट क्रमशः सेवामूलक क्षेत्रमा बितेका दुई दशकदेखि कृयाशील रहेको देखिएको छ  यी ठूला औद्योगिक घरानाहरूले हाल बैंक वित्तीय संस्था बिमा उद्योग र व्यापार चलाउँदै आएका छन्  उनीहरूले चलाएका उद्यमहरू त्यति धेरै मूल्य अभिवृद्धि गर्ने खालका छैनन्  तैपनि नेपाली ती उद्यमीहरूको ध्यान उपभोग्य वस्तु उत्पादनबाट चटक्कै हात निकालेर सेवाका अन्य क्षेत्र लगायत शिक्षा र स्वास्थतर्फ लगानी गर्ने जनाउ दिएका छन्  यसको अर्थ नेपालको निजी क्षेत्रको महत्वपूर्ण हिस्सा जो जससँग लगानी गर्ने क्षमता छ औद्योगिक उत्पादन र बजारबारे ज्ञान र अनुभव सँगालेका छन् बाट मुलुक बञ्चित हुने आशंका फैलँदो छ   
	नाफा जहाँ हुन्छ जहाँ बढी जोखिम मोल्नु पर्दैन जहाँ छोटो अवधिमै नाफा आर्जन हुने हो निजी क्षेत्रका उद्यमीहरू छोटो अवधिमा हुनसक्ने नाफामूलक क्षेत्रमा हामफाल्नु अस्वाभाविक होइन  यो विश्वव्यापी नियम भएको छ  यद्यपि उद्योग छोडेर सेवामूलक क्षेत्रमा हामफाल्ने नवीनतम घोषणा यदि प्रवृत्तिकै रुपमा हुर्कने हो भने अहिले पश्चिम युरोपमा देखिएको जस्तो संकट नभए पनि मुलुककको औद्योगिक विकासमा केही नकारात्मक असर पर्न सक्तछ  पहिलो निर्यातको तुलनामा आयात बढ्न गई वर्षौदेखि बढिरहेको व्यापार सन्तुलन घाटामा अझ वृद्धि हुनेछ  दोस्रो वाषिर्क झन्डै चार लाखको संख्यामा श्रम बजारमा उपस्थित हुने युवाहरूको ठूलो जमात कामको खोजीमा अझ विदेशिनु पर्नेछ  तेस्रो नेपाली राजस्वको स्वरुपमा परिवर्तन आउन गई अझ मात्रात्मक रुपमा ऋणमा मुलुक भासिन सक्नेछ  र चौथो निजी क्षेत्रले औद्योगिक उत्पादन गर्न छोडेपछि राज्यको काँधमा बढी जिम्मेवारी थोपरिने अवस्था आउनेछ  
	सन्  को अन्तबाट क्रमिक रुपमा लागु गरिएको नवउदारवादी आर्थिक नीतिलाई सन्  मा स्थापित प्रजातान्त्रिक सरकारले अझ उदार भएर निजी क्षेत्रलाई उत्पादनको सारा जिम्मेवारी सुम्पियो  राज्यले उत्पादनमूलक काम गर्ने होइन व्यापार त झन् गर्नै हुँदैन भन्ने नवउदारवादी सोच अनुरुप भएका सार्वजनिक उद्यमहरूको निजीकरण गरियो  राज्यले लगानी लगाउनुहुन्न भन्ने अवधारणा तथा प्रभावकारी अनुगमन तथा सुरक्षा प्रदान नगर्नाले अधिकांश सार्वजनिक उद्यम धराशायी हुनपुगे  अर्कोतर्फ राज्यको भूमिका खुम्चिंदै जाँदा क्षेत्रगत विकासमा समेत तालमेल मिलाउन संभव भएन  आज आएर पुराना औद्योगिक घरानाले सीमित क्षेत्रमै भए पनि गरिरहेका उत्पादनबाट हात झिक्ने कुरा अभियानकै रुपमा बढने परिस्थिति निर्मार्ण हुने हो भने राज्यले निकै अप्ठ्यारो अवस्था झेल्नु पर्नेछ   
	अंकटाडका निर्देशक रिचार्ड कोजुल राइट भन्छन् यस्तो अवस्था अल्पविकसित तथा बिस्तारै औद्योगीकरणतर्फ पाइला चालेका मुलुकहरूमा नयाँ होइन  तर समस्या प्रवृत्तिगत रुपमै सुरु हुनथालेपछि नयाँ विकास रणनीति तय गर्नुपर्छ  यस्तो नीति निर्माण गर्दा व्यक्ति वा केही निजी र्फमहरूलाई टिप्ने र सहुलियतपूर्ण यात्राको थालनी गर्नेमात्र होइन  यस्तो अवस्थामा राज्यले नयाँ आर्थिक वातावरण निर्मार्ण गर्नुपर्छ जहाँ बिभिन्न क्षेत्रमा लगानी गर्न मुलुकवासीमा उत्साह पैदा गरोस्  यस्तो उत्साह थप्ने काम वित्तीय मौदि्रक व्यापार पूर्वाधार विकास शिक्षा र तालिमसम्वन्धी प्याकेजमै रणनीति निर्माण गर्न आवश्यक हुन्छ  तर यी सबै काम गर्न पहिला त औद्योगीकरणका लागि नयाँ सैद्धान्तिक अवधारणा निर्माण गरिनुपर्ने हुन्छ  जापान लगायतका पूर्वी र दक्षिणपूर्वी एसियाका मुलुकबाट हाम्रो मुलुकले ढिलै भए पनि पाठ सिक्न आवश्यक छ   
	पश्चिमा अर्थशास्त्रीहरूको प्रमुख अवधारणाको आधार अत्यधिक उपयोगितावाद हो  उपयोगितावादमा शूक्ष्म तहमा सेयरहोल्डरहरूको नाफा पहिलो सर्तका रुपमा देखापर्छ  व्यक्ति रोजगारहरूको ज्याला फुर्सद र अर्थिक फाइदाजस्ता विषय उपयोगितास्ाँग मापन गरिन्छ  समष्टिगत तहमा आधुनिक पुँजीवादी अर्थशास्त्र अनुरुप उपभोक्ताहरूको उपभोगप्रतिको लगाव मापन गरिन्छ  यसका अतिरिक्त उपयोगिता छोटो अवधिमा संभव होस् भन्ने कामना त्यसभित्र राखिन्छ  नेपालले अहिलेसम्म अख्तियार गरेको मोडल यही हो  तर यो पश्चिमा सोचको ठीक विपरीत पूर्वी एसियाली मुलुकहरूले खासगरी जापानले अख्तियार गरेको नीति व्यक्तिको उपयोगितालाई प्रमुखता दिनुको साटो राज्यले अख्तियार गरेको नीति तथा व्यापारसम्वन्धी निर्माण गरिएको रणनीति एउटा उत्कृष्ट मोडलको रुपमा देखियो  आर्थिक विकासको प्रकृया धेरै ढिला सुरु गर्ने मुलुकले उत्पादन वृद्धिमा कुनै पनि दोधारमा नरही राज्यको अधिकतम क्षमता बढाउनुको विकल्प छैन भन्ने मान्यता त्यो मोडलको मूलभूत कुरा थियो  त्यसैले  सौं शताब्दीको मध्यान्नदेखि राजकीय पुँजीवादको विकासमा जापान लागिपर्यो   
	एसियाली अर्थतन्त्रका बारेमा गहिरो अनुसन्धान गरेका बिख्यात अर्थशास्त्री अलवर्ट हिस्र्चमेनले जापान लगायत पूर्वी एसियाली मुलुकको कार्यशैलीलाई लिएर सन्  कै दशकमा सटिक टिप्पणी गरेका छन्  उनी भन्छन् प्रतिव्यक्ति आम्दानी उच्च तहमा आर्जन गर्न तत्कालमा मुलुकभित्र गरिने अत्यधिक उपभोग घटाउनैपर्छ अहिले देखिएको फुर्सदलाई घटाएर नयाँ कार्यतालिका बनाएर अत्यधिक कामकाजी बन्नैपर्छ  त्यसैले विकासको अत्यधिक चाहना प्राप्त गर्न आम्दानी र मूल्यवीचको अन्तर जान्न घोत्लिने होइन रणनीतिक उद्देश्य प्राप्त गर्न अत्यधिक उत्पादन गर्न कम्मर कस्ने हो उनले जापान लगायत पूर्वी एसियाली मुलुकले चालीस र पचासको दशकमा अपनाएको आर्थिक रणनीतिलाई गम्भीरतापूर्वक अध्ययन गरेपछि यस्तो टिप्पणी गरेका थिए   
	जापानीहरूले सन्  देखि  को दशकसम्म तीनवटा औद्योगिक कार्यदिशा अपनाए  पहिलो औद्योगिक नीति निर्माण एक हिसावले राज्य अधिकारभित्र समेटिएको थियो  राष्ट्रिय आम्दानीलाई दोव्वर बनाउने योजनाका बारेमा जापानी अर्थशास्त्री केजाई किकाकोचु लेख्छन् वास्तवमा जापानी आर्थिक योजना उदारवादी मूल्य र खुला तर संस्थागत प्रणालीमै आरम्भ गरिएको थियो  अर्थतन्त्रका प्रत्येक क्षेत्रहरू उत्पादन वृद्धिमा लागेका छन् यद्यपि तिनीहरूको अस्त्ितव अलगअलग छ  यी अर्थशास्त्रीय अवधारणा अनुरुप नै कार्य सम्पन्न गरिरहेका छन्  बाहिरी संसारलाई यसो भनिरहँदा जापानले नीतिगत रुपमा भने धेरै ठूलो परिवर्तन गर्न भ्यायो  जो पश्चिमा आर्थिक दर्शनभन्दा भिन्न थिए  सन्  मा सुरु भएको बृहत आर्थिक मन्दीको सेरोफेरोमा आफ्नो मुलुकको अर्थतन्त्रलाई सवल बनाउन र बृहत मन्दीबाट टाट पल्टिन नदिन राज्यले राजनीतिज्ञहरू व्यापारी र उद्योगपतिहरू तथा सामान्य मानिसहरूवीच मुलुककोे आर्थिक विकासको बाहक कोको बन्न सक्छन्  राष्ट्रिय अर्थतन्त्रको ध्येय के हो  त्यसमा कसरी मरिमेटेर लाग्नुपर्छ भन्नेबारे राष्ट्रिय समझदारी विकास गर्न धेरैवटा बैठक क्रमिक रुपमा आयोजना गरेको थियो  त्यस्ता बैठकपछि अर्थतन्त्रका बिभिन्न क्षेत्रमा सोइच्छाअनुसार नै लगानी लगाउने बाहकको छनौट गरिएको थियो  यस्तो छनौटपछि तत्कालीन आर्थिक अवस्थाबारे आन्तरिक तथा विश्व बजारमा रहेको वस्तुको माग तथा आपूर्तिको अवस्था अन्वेषण गर्न अनुसन्धान र खोजका निम्ति नयाँ संस्थाहरू निर्माण गरिएका थिए  केही दिनपछि ती संस्थाहरूले वस्तु उत्पादन तिनको बजार तथा अन्तर्राष्ट्रिय प्रतिस्पर्धाको अवस्था तथा दायराबारे सूचना प्राप्त गर्नसकेका थिए  यसको अर्थ विश्व बजारमा आफ्नो पहुँच कसरी पुर्याउने भन्ने रणनीति तय गर्न राज्यले खोज र अनुसन्धानमा ठूलो धनराशि खर्चिएको थियो  अत्यधिक उत्पादन र उत्पादित वस्तुको आपूर्ति गर्ने समस्यालाई छामिसकेपछि समाधानको प्रकृति के हुनुपर्छ भन्ने कुरामा यसले गर्दा दुविधा रहेन   
	दोस्रो विश्वयुद्धपछि जापानीले राष्ट्रिय औद्योगिक रणनीति अख्तियार गर्दा राज्यको आर्थिक संरचनाका बारेमा सबैभन्दा बढी ध्यान पुर्याएका थिए  आधुनिक कृषि प्रणालीमा जान राज्यले भूमिसुधार मार्फत भूमिको वितरण सम्पन्न गर्यो  बाली लगाउने र बाली भित्र्याउने बेलामा किसानलाई आवश्यक ऋण तथा अन्य मल वीउ र उत्पादित वस्तुको बजार तथा उत्पादित खाद्यान्नको न्यूनतम मूल्यमा खरिद गर्ने व्यवस्था मिलाइएको थियो  कृषि क्षेत्रलाई अत्याधुनिक बनाउन सिंचाइको व्यवस्थापन कृषि औजार कारखाना उत्पादित वस्तुको प्रशोधनका लागि प्रशोधन उद्योगको सञ्चालन प्रारम्भ गरिएको थियो  कृषिमा गरिएको यो सुधारले कृषि क्षेत्रमा अत्यधिक बचत सञ्चित हुनपुग्यो  नयाँ खालको औद्योगीकरणका निम्ति आवश्यक लगानीको ठूलो हिस्सा कृषि क्षेत्रबाटै आयो  पछिल्लो चरणमा कृषि क्षेत्र छोडेर औद्योगिक मजदुरको रुपमा जापानीहरू उद्योग व्यवसायमा संलग्न हुनपुगे  यही सिको दोस्रो विश्वयुद्धपछि स्वतन्त्र भएका दक्षिण कोरिया तथा ताइवानले अख्तियार गरेका थिए  
	औद्योगिक रणनीतिलाई व्यवस्थित रुपमा कार्यान्वयन गर्न सहयोगी संस्थानहरू संगसंगै स्थापित गरिए  राजनीति र आर्थिक कार्यक्रम एकअर्कासंँग घनिभूत सम्वन्ध राख्छन् भन्ने मान्यता बमोजिम ती विषयसँग सम्वन्धित संस्थाहरूबीच समझदारी बनाएर लैजान सक्नुपर्छ भन्ने मान्यता पनि संगसंगै तय गरियो  नीति निर्माणका क्रममा धेरैवटा वैकल्पिक विचार आउने गर्छन् तथापि सबै विचार जो उपलब्ध हुन्छन् नीतिगत रुपमा कार्यान्वयन गरिन्छन् भन्ने हुँदैन  नत सबै नीतिमाथि खुला ब्याख्या र बहस हुने गर्छ  यद्यपि सबै नीतिगत विषय कुनै न कुनै सैद्धान्तिक तहमा टेकेर हिंडाउनुपर्छ तथा पछिल्ला अनुभवका आधारमा नयाँ नीति निर्माण र तिनको गतिशीलताको संस्थागत रुपमा पहिचान गर्नुपर्छ  खास गरेर जापानीहरूले सन्  देखि  सम्मको अवधिमा अपनाएको आर्थिक रणनीतिलाई व्यवस्थित अर्थतन्त्र भनिन्छ  जो पछिल्लो कालखण्डमा अर्थात दोस्रो विश्वयुद्धपछि उत्तरपूर्वी तथा पूर्वदक्षिण एसियाली मुलुकको समेत औद्योगिकीकरणका निम्ति गुरुमन्त्र बन्न पुग्यो  पछिल्लो कालखण्डमा ल्फाइङ गिज स्ट्राटेजी भनिने यो रणनीतिलाई जापानले सन्  मा कोरिया ताइवान र हङकङले सत्तरीको दशकमा र मलेसिया थाइल्यान्ड इन्डोनेसियाले सन्  को दशकमा र अन्तमा  को दशकमा चीन भारत र भियतनामले थोरबहुत हिस्सालाई उपयोग गर्न पुगे  विकासको एक चरण पार गरेपछि मात्र यी सवै मुलुकले समष्टिगत अर्थतन्त्रको मूल्य विनिमय दर तुलनात्मक रुपमा प्रतिस्पर्धी औद्योगिक नीति बजारको खोजी गर्ने सकृयता क्रमिक रुपमा भन्सार दरमा कमी गर्ने नीति अवलम्बन गरेका थिए  अब प्रतिस्पर्धामा जान सकिन्छ भन्ने आत्मविश्वासपछि यो कदम चालिएको थियो   
	जापान चीन लगायतका नवऔद्योगिक मुलुकले बिसौं शताब्दीको कालखण्डमा अपनाएको नीति हामीले हुबहु अपनाउनुपर्छ भन्ने छैन  यद्यपि पश्चिमा जगतले अख्तियार गरेकै मान्यतालाई बोकेर हिंड्दाको हालतलाई मध्यनजर गर्दै नयाँ विकास रणनीति अख्तियार गर्न भने आवश्यक छ  संविधान निर्माणको यस घडीमा नेतृत्व वर्गको ध्यान यतातिर परे राम्रै हुन्थ्यो   
	 
	 
	 
	
"
