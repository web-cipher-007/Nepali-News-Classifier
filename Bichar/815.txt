राजीनामा ढंग पुर्‍याउन सकियो भने अध्यक्षज्यूले भनेजस्तो  वर्ष हान्न सकिने रहेछ  "
	दसैंमा नेताहरू मस्ती गरिरहेका थिए  कोही म्यारिज र पप्लुमा व्यस्त थिए  कोही आयातीत ड्युटी फ्रि मदिराको चुस्की लाइरहेका थिए  कोही परिवारै बोकेर बिन्दास यात्रामा निस्किएका थिए  कोही कार्यकर्तासँग गफ चुटेर बसिरहेका थिए  
	पूर्वी क्षितिजबाट सूर्यका किरण फैलिएर उपत्यकाभरि छरिए  धेरै दिनको धपेडीले गलेको जीउ बाबुरामले भने अलि ढिलोसम्म ओछ्यानमै लडाइरहे  कार्यक्रमका सूचीले भरिने डायरीका पानामध्ये त्यो मितिको भने कोरिएको थिएन भन्दा हुन्छ  पीए र अलार्मका ध्यानाकर्षण पनि केही थिएनन्  अल्छी मानीमानी उठे  सोफामा फ्यात्त बसेर अलि परको किताब ताने र त्यसमै घोरिए   
	प्याट्ट कुममा कसैको हातले लाग्यो  खासै नदुखे पनि एकाग्रका बेला झसङ्ग बनायो  आवाजका तरङ्ग उछिट्टएिर कानसम्म पुगे  रिसका ज्वारभाटा छरिएर शरीरभरि फैलिए  मुन्टो आफैं बट्टारिएर पछाडि फर्कियो  मुसुक्क हाँस्दै हिसिला उभिइरहेकी रहिछन्  बदलामा उनी पनि मुस्कुराइदिए  अनि मनमनै भने अरू भए खान्थ्यो आज दह्रै झाप्पु  
	होइन हिसिला बोलिन् हामीचाहिँ दसैं नमनाउने  
	मनाउनु त पर्ला उनले भने तर कसरी मनाउने   
	कतै घुम्न जाने कि  हिसिलाले प्रस्ताव ल्याइन्  
	नजाऔं बाबुरामले भने देश अनिर्णयको बन्दी बनेका बेला प्रधानमन्त्रीचाहिँ ढुक्कले घुमिरहेको छ भन्लान् फेरि  
	त्यसो भए उनले भनिन् हामी पनि तास खेलौं न त  
	आ छाडिदेऊ बाबुरामले भने मलाई आउँदैन  मेरो सिद्धान्तले पनि नखेल् भन्छ  
	त्यसो भए के गर्ने त  दुवै प्रस्ताव फेल भएपछि हिसिलाले उल्टै सोधिन्  
	आज त्यत्तिकै बसौं बाबुरामले बिट मारिदिए केही आइडिया फुर्यो भने भोलि सोचौंला  आखिर दसैं बिदा लामै छ  
	हिसिला गइन्  बाबुराम फेरि किताबतिरै टोलाए  नजर पानामा भए पनि ध्यान राजनीतिमा केन्दि्रत भयो  संविधानसभा पुनःस्थापना चुनाव बजेट राजीनामा विपक्षीका आन्दोलन गर्ने चेतावनीजस्ता शब्द एकैचोटि मनभित्र हुँडलिए  तन्किएर पर्दा ताने  घामले डाँडो  मिटर छाडिसकेको थियो   
	जब राजीनामा शब्दले मनभित्र प्वाक्क हिर्कायो चसक्क दुखायो पनि  लामो यात्रामा निस्केको साथी बाटामै स्वाट्ट छुटेजस्तो  
	मीठो धून निकालिरहेको सारंगीको तार बीचैमा च्वाट्ट टुटेजस्तो अनि स्वादले खाइरहेको दूधको ग्लास आधा नसकिँदै प्वाट्ट फुटेजस्तो महसुस भयो  राजीनामा सम्झँदा त यस्तो भयो दिनैपरे कस्तो होला  सोच्दासोच्दै तनावमा डुबे उनी  
	चिया कफी दूध ढोकाबाट कसैले सोच भंग गराइदियो हजुरलाई के ल्याउँ   
	गि्रन टी बाबुराम बोले थाहा छँदै छ नि  सधैं सोध्नुपर्छ  
	दसैंको दिन बोल्दै त्यो व्यक्ति बाहिरियो फरक कुरा खान मन छ कि भनेर नि   
	बाबुराम उठे  आङ ताने  हातखुट्टा झड्कारे  फेरि त्यहीं बसे  गि्रन टी पनि आइपुग्यो   
	चिया तान्दै राजनीतिमै डुबे  राजीनामा मै अल्झिँए  सहमतिका लागि प्रधानमन्त्रीले राजीनामा दिनुपर्ने विपक्षीको अड्डी सम्झे  दिऊँ कि क्या हो  एक मनले सोच्यो  अर्को मनले भन्यो चुप लाग् हतार नगर्  फेरि अर्को मनले सचेत गरायो कामचलाउ प्रधानमन्त्री केको राजीनामा   
	संविधानसभा विघटनपछि राष्ट्रपतिले सरकारलाई कामचलाउ विशेषण झुन्ड्याइदिएको वाणी नाच्न थाल्यो उनका मनमा  सम्झे त्यस बेला घटुवा भएजस्तो लागेको थियो अहिलेलाई गजब भयो  राजीनामा राजीनामा भन्छन्  अब कहाँ दिनु राजीनामा  कामचलाउले पनि दिन्छ राजीनामा  ढंग पुर्याउन सकियो भने अध्यक्षज्यूले भनेजस्तो  वर्ष हान्न सकिने रहेछ   
	अघि झोक्राएका उनी एकाएक हौसिए  अनि अर्को उपाय निकाले अब अध्यक्षज्यूलाई भन्छु  उम्मेदवार तयार गर भन्न लाउँछु  पालो कांग्रेसको भनिएको छ  कांग्रेसमा आफ्नै लफडा छ  कोइराला देउवा र पौडेल तीनै जना प्रधानमन्त्री हुने सपना देखेर मनको लड्डू घ्यूसँग खाइरहेका छन्  तर कोइराला म हुन्छु भन्न सक्दैनन्  देउवा वा पौडेललाई तोक्न पनि मान्दैनन्  जब अध्यक्षज्यूले उम्मेदवारको तीर विपक्षीतिर हान्नुहुन्छ कांग्रेस त्यता अल्भिन्छ  एकदुई महिना थाङ्नामा सुतेपछि नयाँ परिस्थिति बन्छ  त्यो बेला कुनै उपाय लाएर फेरि सार्नुपर्छ  यसरी नै वर्षौंवर्ष टार्नुपर्छ  कसैले दिन्छ राजीनामा   
	नजिकै अन्तरिम संविधान लडिरहेको थियो  उनले टिपे  पल्टाए  सरकार कति समयसम्म कामचलाउ हुने भन्ने त्यसमा तोकिएको छैन  कतै केही लेखिएकै छैन  यस्तो परिस्थितिमा राष्ट्रपतिले अर्को सरकारका लागि आह्वान गर्ने व्यवस्थासमेत छैन  छ भनेर कसैले तर्क निकाल्छ भने यत्रो दिन के हेरेर बसे  सोचे त्यसैले नछाड्  बरु मना दसैं  
	विपक्षी पनि त लम्फू छैनन्  उनीहरूले राजीनामा हेर्नै चाहेका छन्  देखाउनै भए पनि केही गर्नै पर्यो  त्यसको पनि उपाय निकाले उनले   
	दुई दिनअघि चंगाचेट उद्घाटन गर्न जाँदा एउटा ठूलो चंगा उपहार पाएका थिए  हेरे त्यो नजिकै रहेछ  त्यसमै गतिला र राम्रा अक्षरले राजीनामा लेखे  अनि बोकेर माथितिर चढे   
	हिसिला  छतबाट कराएको सुनेर उनले बाहिरबाट उँभो चियाइन्   
	यता आऊ त  बाबुरामले बोलाए हामी पनि दसैं मनाऔं   
	पतिको मति फेरिएको देखेर फुरुक्क हुँदै उनी टुप्पामा पुगिन्  बाबुराम चंगा उडाइरहेका थिए  उनी दंग परेर आडमा बसिन्  अचानक चेट भएको त्यो चंगा राजधानीको आकाशमा अझै उडिरहेछ  कोइराला र खनाल निवासमाथि त मडारिइरहन्छ  
"
