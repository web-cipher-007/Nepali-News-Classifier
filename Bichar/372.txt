इराकमा एम्नेस्टी पर्खंदै"परराष्ट्र मन्त्रालयले इटाली स्पेनजस्ता मुलुकमा दूतावास खोल्न सकिने""
	परराष्ट्र मन्त्रालयले इटाली स्पेनजस्ता मुलुकमा दूतावास खोल्न सकिने बनेर बहस चलाइरहेका बेला मध्यपूर्वी मुलुक इराकमा बिचल्ली बेहोर्दै बसेका नेपाली नागरिकको आवाज कहीं कतै सुनुवाइ हुन सकिरहेको छैन  इराकको सहप्रमाणीकरण जिम्मेवारी पाएको पाकिस्तानको इस्लामावाद दूतावासले चलाएका दुईचार कागजी प्रकृया र परराष्ट्रको प्रोटोकल शाखाले गरेको पत्राचारमै सबै मामला सीमित बनेको छ  चितवनका सुनील शर्मा र धादिङ चैनपुर मूलघर भएका रामकृष्ण खकुरेलले बितेको दुई वर्षयता बेहोरेको मानसिक आर्थिक र सामाजिक थकानको हिसाब लगाउने हो भने यो बेहिसाब हुन जानेछ  अवसरको खोजीमा दलालबाटो हुँदै रोजगारीमा तीन वर्षअघि इराक पुगेका आफन्तजनले बेहोर्नुपरेको जेल सजाय प्रकृयासंगत हिसाबले मिनाहा भैसकेको अवस्थामा पनि कूटनीतिक पहल र पहुँच बनाउन नसक्दा स्थिति अन्यौलपूर्ण रहिआएको छ   
	धादिङका राजाराम खकुरेलसहित कैलालीका प्रेमबहादुरसिंह र नुवाकोटका जितबहादुर तामाङ आफ्ना सहकर्मी सूर्यबहादुर उचाइ ठकुरीको हत्या अभियोगमा दुई वर्षदेखि कुर्दिस्तान सुलेमानिया जेलमा रहेका छन्  तनहुँ घर भएका मृतक सूर्यबहादुरका परिवारसँगको आपसी सहमतिमा श्रीमती अमृतामायालाई  लाख रुपैयाँ ब्लडमनी बुझाएर जेल सजायसहित सबै कानुनी प्रकृया पुरा भैसकेको स्थिति रहेर पनि यो यथास्थिति इराकी प्रशासन कारागार र सम्बद्ध निकायमा बुझबुझारथ गराउन नसकेको स्थिति आफैं कूटनीतिक अर्थमा लज्जास्पद छ  आफन्त जेलबाट छुटाउन तनमनधनसहित लागिपरेका रामकृष्णका अनुसार इराकको प्रशासनले नेपाल सरकारबाट औपचारिक रूपमा आफ्ना नागरिकलाई एम्नेष्टी दिन आग्रहपत्र माग गरेको भए पनि परराष्ट्र मन्त्रालयले यो प्रबन्ध गर्नगराउन नसक्दा नेपाली नागरिक अनाहकमा जेल सजाय बेहोरिरहेका हुन्   
	इराकमा नेपालीको कठिनाइ हल गर्नमा सहयोगी रहेका ध्रुव कुँवरका अनुसार नेपाल सरकारले गरेको एम्नेष्टीको आग्रहपत्रमात्रै बग्दाद प्रशासनमा बुझाउन पाएमा पनि खकुरेल सिंह र तामाङसहित दर्जनौं नेपालीहरू जेलमुक्त हुने स्थिति छ  तर  हजारभन्दा बढी नेपाली नागरिकको रोजीरोटी जोहो भैरहेको मुलुक इराकबारे सरकारको मौनता लज्जास्पद र निन्दनीयसमेत छ  दुई वर्षअघि इराकभित्र रहेका नेपालीलाई कानुनी हैसियतमा ल्याइने भन्दै इराक नीतिको प्रतिबद्धता सार्वजनिक गर्ने परराष्ट्र र श्रम मन्त्रालय अहिले के गर्दैछ  जेलमा रहेका नागरिकको मुक्तिका लागि एम्नेष्टीको आग्रहसहित नेपाल सरकारले इराकी प्रशासनलाई पत्र प्रेषण गर्न किन सकिरहेको छैन   
	आफ्ना दाजुको जेलमुक्तिका लागि लडिरहेका रामकृष्ण खकुरेलझैं वार्सा जेलमा रहेका अरु दुई नेपालीको उद्धारमा दौडधुप गरिरहेका भरतपुरका सुनील शर्मा अमगाईंको हैरानी पनि उत्तिकै उल्लेख्य छ  इराकमा अवैधानिक प्रवेश गरेको अभियोगमा थुनामा रहेका गोपाल शर्मा अमगाईं र राजेश लामा मकवानपुर फाकेल सुरुमा केही महिना र अहिले तीनवर्षे थुनाको परिबन्दमा छन्  अन्तर्राष्ट्रिय रेडक्रसको जानकारीमा समेत आइसकेको यो घटनाबारे काठमाडौंमा प्रधानमन्त्री कार्यालयले परराष्ट्र मन्त्रालय र पाकिस्तानस्थित नेपाली दूतावासलाई अवगत गराइसकेको छ  तर यस्ता प्रकृतिका घटनामा कानुनी परामर्श र प्रकृयामा वकिल राख्नुपर्ने भए पनि परराष्ट्रले पहल गर्नसकेको छैन  बरु इराकस्थित ध्रुव कुँवरजस्ता शुभेच्छुक पात्रले आफ्नै रकम खर्चेर नेपाली पीडित समूहसंगको परामर्श र कानुनी उपचारका लागि आफ्नै तहबाट काम गरिरहेका रहेछन्  अमगाईं र लामाका परिवारले आफन्तजनको उद्धार गरिपाउँ भनेर परराष्ट्रको कन्सुलर तथा कानुनी परामर्श शाखामा निवेदन दिएको पनि एक वर्ष भैसकेको छ  तर शाखाका प्रोटोकल अधिकारी दिलीप पौडेलका अनुसार यस्ता घटनाहरूमा फलोअप गर्ने गतिलो कूटनीतिक पहुँच नभएकाले पनि समस्या सहजै समाधान हुनसकेको छैन  
	परराष्ट्र मन्त्रालयले पाकिस्तानस्थित नियोगलाई इराक मामिला सहप्रमाणीकरण जिम्मा दिएको भए पनि विगतका राजदूतहरूले बग्दाद प्रशासनसमक्ष आफ्नो ओहदाको प्रमाणपत्रसमेत नबुझाई कार्यकाल पुरा गरेर नेपाल फिरेको उदाहरण छ  धन्य इस्लामावादस्थित दूतावासका तत्कालीन कार्यबाहक राजदूत दुर्गाप्रसाद भण्डारी भने  को नोभेम्बरमा एकपटक बग्दाद पुगेर नेपालीको स्थिति बुझबुझारथ गरेको निस्सा परराष्ट्रले सबैलाई देखाउने कूटनीतिक पहुँचको आधार बनेको रहेछ  आजको खुला विश्व र जहिल्यैको संक्रमणबाट बाहिर आइसकेको दुनियाँमा नेपालले राख्ने यथास्थितिवादी शैलीको कूटनीतिकसहकार्यमा अब पुनर्विचार हुनैपर्छ  इराकको कुरा गर्ने हो भने अहिले केही महिलासहित  जना नेपाली त्यहाँका बिभिन्न जेलमा बढीमा  वर्षका लागि जेल सजाय भोगिरहेका छन्  यसबेला कुन कूटनीतिक पहुँच र माध्यमबाट ती पीडित नेपालीहरूको आवाज सुन्ने  अथवा इराक रोजगारीमा जान चाहने नेपालीका लागि यो गन्तव्य वैध हो कि अवैध कसले भनिदिने हो  कुवेतकी डोल्मा शेर्पा वा कतारका चन्द्रशेखर यादवका जीवनरक्षाको अपिलमा लाग्ने समुदायले इराकमा सास्ती बेहोरिरहेका नेपालीका बारे कहिले बोल्ने होला   
	यसबेला थोरै भए पनि कूटनीटिक पहुँच र जनसम्पर्कको टेको राख्न सकिने खबर आएको छ इराकबाट  स्थानीय युवा उद्यमी अश्रफ सती अब्दुल्लाहले आफू बग्दादमा नेपालको अवैतनिक वाणिज्यदूत बन्न इच्छुक रहेको भन्दै पाकिस्तानस्थित नेपाली दूतावासमा आवेदन दिएका छन्  गत फेब्रुवरी  मा आवेदन दिएका अब्दुल्लाहको पृष्ठभूमि पहिल्याउने कामसमेत अहिले भैसकेको छ  परराष्ट्र मन्त्रालयले इराकमा आफ्नो कूटनीतिक उपस्थिति जनाउन नसकेका बेला अवैतनिक दूतकै माध्यमबाट भए पनि आफ्ना नागरिकसँगको सम्पर्क र पहुँच बढाउनु बुद्धिमानी हुनेछ  अवैतनिक दूतका नाममा नारायण श्रेष्ठ अमेरिका वा यस्तै पात्रप्रवृत्तिको नामकाम अनावश्यक रूपमा छाइरहेका बेला इराक र अफगानिस्तान बहराइन वा ओमानजस्ता मुलुकहरूमा आफ्नो कूटनीतिक उपस्थिति जनाउनसकेमा यो उपाय चौतर्फी रूपमा सराहनीय ठहर्ने थियो   
	 
"
