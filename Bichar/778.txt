मानव अधिकार र प्रजातन्त्रमानव अधिकार हननबाटै सुरू हुन्छ प्रजातन्त्रको दमन "
	असोज  गते मानव अधिकार रक्षकहरूको दुईदिने राष्ट्रिय सम्मेलनमा बोल्दै राष्ट्रिय मानव अधिकार आयोगका अध्यक्ष केदारनाथ उपाध्यायले नेपालमा मानव अधिकारको स्थिति दयनीय अवस्थामा पुगेको जानकारी गराए  संयोगवश ठीक त्यही दिन स्वीट्जरल्यान्डको जेनेभास्थित संयुक्त राष्ट्रसंघीय मानव अधिकार उच्चायुक्तको कार्यालय ओएचसीएचआर ले नेपालको द्वन्द्व प्रतिवेदन सार्वजनिक गर्यो  एघार परिच्छेदमा विभाजित उक्त प्रतिवेदन  पृष्ठको छ  त्यसमा दसवर्षे जनयुद्धको बेलाको महत्वपूर्ण हिंसात्मक गतिविधि र घटनाक्रमको विवरणसहितको विश्लेषण समाहित गरिएको छ  ओएचसीएचआरका अनुसार उक्त प्रतिवेदन प्रकाशनको तात्पर्य मानव अधिकारको सम्बर्धन र न्यायिक अधिकारका लागि ध्यानाकर्षण गर्नु रहेको छ  यसले सत्यनिरुपण तथा मेलमिलाप कार्यमा पीडित पक्षमा गैरन्यायिक मुद्दाहरू पहिल्याउन सहज हुने उच्चायुक्त कार्यालयको विश्वास छ  
	नेपाल सरकारको भने उक्त प्रतिवेदनप्रति बेग्लै धारणा रहेको छ  सरकारले उक्त प्रतिवेदन प्रकाशनप्रति गम्भीर आपत्ति जनाउँदै त्यसबाट शान्ति प्रक्रियामा नकारात्मक प्रभाव पर्नसक्ने भनाइ राखेको छ  युद्ध अपराधकै आरोपसमेत लाग्नसक्ने प्रकरणतिर उन्मुख घटना विवेचना रहेको उक्त प्रतिवेदनको सम्बन्धित सरकारी निकायबाट असहमति जनाउनु स्वाभाविक नै हुन्छ  यसरी प्रतिवेदनलाई विवादास्पद बनाउनुबाट सरकारले आफ्नो जिम्मेवारी र उत्तरदायित्व पन्छाउन खोज्नु नै हुन्छ  उक्त प्रतिवेदनमा अंकित कतिपय सन्दर्भ अतिरञ्जित तवरबाट व्याख्या गरिएको हुनसक्छ  तर उक्त प्रतिवेदन आद्योपान्त पढ्नेले वास्तविकता भने नकार्न सक्दैन  प्रतिवेदनमा दोरम्बा हत्याकाण्डको इतिहास छ मादी खोलाको नरसंहारको वीभत्स चित्रण गरिएको छ  मैना सुनुवारको चित्कारसँगै भैरवनाथ गण ब्यारेकको यातनाको क्रन्दन पनि सविस्तार वर्णन गरिएको छ  यस प्रतिवेदनप्रति सरकार असहमत रहनुको औचित्य यसमा उल्लेखित सत्यतथ्यलाई समेत झूठो सावित गर्न खोज्नु हो  यसले गर्दा अहिलेको सरकारले हालै गरेका केही संवेदनशील निर्णयहरूमा समेत प्रश्न गर्ने अवसर रहँदैन  
	यहाँ स्मरणीय कुरा के हो भने कुन परिस्थिति र कस्तो सन्दर्भमा विश्व समुदायबाट अस्वीकृत र अपहेलित राष्ट्र हुनुबाट जोगिन हामीले जेनेभास्थित मानव अधिकार उच्चायुक्त कार्यालयको शाखा नेपालमा सन्  मा पदार्पण गरायौं र  म्ा विदा गर्यौं  उक्त संस्थाकी प्रमुख नभी पिल्लेले नेपाल भ्रमणका बेला  मार्च  मा काठमाडौंमा आयोजित पत्रकार सम्मेलनमा नेपालमा मानव अधिकारको अवस्थालाई रुवान्डाको विषम परिस्थितिसित दाँजेकी थिइन्  त्यसबेला माओवादी अध्यक्ष प्रचण्ड मिलिजुली सरकार प्रमुख थिए  उनी आफ्नै इतिहास रच्दै थिए  अहिले संयोगवश एमाओवादीका उपाध्यक्ष बाबुराम भट्टराई मधेसी मोर्चासितको गठबन्धन सरकारकै कामचलाउ प्रधानमन्त्री छन्  सत्यतथ्यको खोजीमा विगतको द्वन्द्वकालमा घटित गैरन्यायिक हत्या गैरन्यायिक थुना बन्दी प्रत्यक्षीकरण विपरीतको आचरण यातना बेपत्ता तथा यौनजन्य अमानवीय हिंसात्मक कारवाहीको दारुण कथा उक्त प्रतिवेदनप्रति नेपाल सरकार नकारात्मक रहनु कुनै आश्चर्य होइन  तर सरकारी असहमतिकै कारण उक्त प्रतिवेदन विवादित भने हुँदैन  जबसम्म त्यसमा समाहित तथ्यतथ्यांकलाई मिथ्या सावित गरिंदैन तबसम्म उक्त प्रतिवेदनको आधिकारिकता पनि गुम्दैन  सरकारको असहमतिको स्पष्टता भने सराहनीय छ  किनभने कुनै पनि राष्ट्रिय वा अन्तर्राष्ट्रिय स्तरमै प्रकाशित प्रतिवेदनलाई सरकारले स्वीकार्नु पर्ने बाध्यता रहँदैन रहेन पनि  
	तर मानव अधिकारको मुद्दाप्रति सरकारको उदासीनता साथै राजनीतिक नेतृत्व वर्गको संवेदनशीलता भने हत्या हिंसाजस्तो जघन्य अपराधमा संलग्न व्यक्तिलाई समेत संरक्षण प्रदान गर्ने संस्कृतिबाट प्रमाणित हुनु दुःखद स्थिति हो  वास्तवमा जेनेभास्थित मानव अधिकार उच्चायुक्त कार्यालयले गरेको ध्यानाकर्षण नेपाल सरकारले हालै सुरक्षा अंगमा गरेको दुई महत्वपूर्ण निर्णयसित पनि जोडिएको छ  जुन विगतका मानव अधिकारको गम्भीर उल्लंघनका घटनाहरूसित सम्बन्धित छन्ः एक धनुषा जिल्लामा एसपी रहँदा माओवादीसित संलग्नताको शंकामा पाँच स्थानीय युवाहरूको हत्याको आरोपित कुवेरसिंह रानाको प्रहरी प्रमुखमा बढुवा  दुई महाराजगन्जस्थित भैरवनाथ गण सैनिक व्यारेकबाट  जना माओवादी कार्यकर्तालाई यातनाका साथै बेपत्ता पारेका तत्कालीन प्रमुख सेनानी राजु बस्नेतलाई जो महासेनानी थिए उनलाई अहिले भट्टराई सरकारले सहायक रथीमा पदोन्नति गर्दा मानव अधिकारप्रति सचेत सर्वसाधारणको चासो बढेको छ  प्रधानमन्त्री बाबुराम भट्टराईको नेतृत्वको सरकारले बढुवा गरेका सुरक्षा क्षेत्रका यी दुई व्यक्ति माओवादीबाटै आरोपित सरकारी ओहदाधारी हुन्  विडम्बना भने यी दुवै अभियुक्तहरू माओवादीका आफ्नै नेता प्रधानमन्त्रीबाट चोखिएर सरकारको उच्च पदमा बढुवा भए  अझ राजु बस्नेतको हकमा त बाबुराम स्वयंले छत्रमानसिंह गुरुङ प्रधानसेनापति रहँदा बस्नेतको बढुवाको प्रस्ताव अस्वीकृत गरेका थिए  प्रधानसेनापति फेरिएपछि प्रधानमन्त्रीको मन पनि फेरिएको छ र उनले आफ्नो पूर्वनिर्णय संशोधन गरे  बाबुरामको चारित्रिक विशेषता उनले आफ्नै छापामारहरूप्रति देखाएको विग्रहबाट पनि झल्किन्छ  शान्ति स्थापनाको नाममा समायोजनको निम्ति कुरी बसेका छापामारहरूको शिविरमा एकाएक राष्ट्रिय सेना हुली समायोजनको अग्रगामी छलाङ लगाउनु र बेपत्ता पारिएका छापामारहरूको सोधखोज बेगर प्रधानमन्त्री भट्टराईले एक आरोपित सैनिक अधिकृतको बढुवा गर्नु दण्डहीनतालाई प्रश्रय दिने कार्यको निरन्तरतामात्र नभई जनयुद्धको जरा काट्ने कार्यलाई प्रगतिशील उचाइमा पुर्याएका छन्  
	बयालीस सालको बमकाण्डपछि डा लक्ष्मीनारायण झासितै तत्कालीन पञ्चायत सरकारले बेपत्ता पारेका आठजनाको खोजीका निम्ति त्रिविका तत्कालीन उपकुलपति सूर्यबहादुर शाक्यको संयोजकत्वमा गठित आयोगका साथै  पछिको मल्लिक आयोग र  सालपछिको रायमाझी आयोगका प्रतिवेदनहरूसमेत राज्यद्वारा बेपत्ता पारिएको शृंखलामा जेनेभा आयोगको द्वन्द्व प्रतिवेदन नयाँ कडी भएको छ  अहिले राजु बस्नेतको बढुवाको निहुँमा बालुवाटार बस्ने माओवादीलाई घेर्न सडकमा भने नेकपामाओवादी नै अग्रसर भएको छ  सडकका माओवादीमाथि जसरी प्रहरी जाइलागेको छ निहत्था व्यक्तिहरू निर्घात चुटिएका छन् र प्रहरी दमनको उत्कृष्टताको प्रदर्शन भएको छ त्यो अवश्य पनि मानव अधिकारको सम्बर्द्धन गरिएको दृष्टान्त होइन  माओवादीकै पूर्वसभासद र अधिवक्ता एकराज भण्डारीले समेत मानव अधिकारको निम्ति बालुवाटार घेराउ गर्नुपर्ने अवस्था निश्चय नै चिन्तायुक्त छ  तर दुःखद कुरा के भने प्रजातन्त्र मानव अधिकार का हिमायती कुनै पनि राजनीतिक दलहरूले सरकारको गैरमर्यादित निर्णयको सैद्धान्तिक विरोधसम्म गरेका छैनन्  मानव अधिकार प्रजातन्त्रको पर्यायी हुन्छ  प्रजातन्त्रको दमन मानव अधिकार हननबाटै सुरु हुन्छ जुन प्रतिनिधिसभाको अनुपस्थितिबाट पूर्ण हुन्छ  प्रतिनिधिसभा रहेको अवस्थामा भए माओवादी कार्यकर्तामाथि एमाओवादीको नेतृत्वमा रहेको सरकारको आदेशमा भएको प्रहरी दमन कार्य अवश्य पनि विवादित हुने थियो  प्रजातन्त्रमा शान्तिपूर्ण भेला गर्नु विरोधको ज्ञापनपत्र बुझाउनु र धर्ना दिनु शिष्ट प्रतिवाद ठहर्छ  तर निहत्था प्रदर्शनकारीमाथि प्रहरीको ज्यादती गणतन्त्रवादी नभई निरंकुशतावादी राजनीतिक नेतृत्वबाट मात्र सम्भव हुन्छ  यो अनपेक्षित भने होइन  आफ्नै देशको नागरिक दिनदहाडै मारिँदासमेत बाहिरी दबाबको कारण हामीले हत्यारालाई कारवाही गर्न सकिरहेका छैनौं भनी जवाफ दिने सुयोग्य प्रधानमन्त्री मुलुकले पाएपछि नेपाली नागरिक असुरक्षित हुनु अस्वाभाविक हुँदैन  चाहे त्यो आन्तरिक वा बाह्य पाशविक शक्तिको प्रयोगबाटै किन नहोस्  
	यो लेख कसैको पदोन्नतिको समर्थन र विरोध बीचको द्वन्द्वसित असम्बन्धित छ  यो लेखको सम्बन्धित विषय र बहसको सन्दर्भ त कुनै पनि व्यक्तिको नैसर्गिक अधिकार प्रतिष्ठा मर्यादासित अन्तरनिहित मानव अधिकार र प्रजातन्त्रकै सुनिश्चितताको हो  जब राष्ट्रको नेतृत्वदायी व्यक्ति कालो झण्डाको त्रासले सार्वजनिक पुस्तक प्रदर्शनी अवलोकन गर्नसमेत राज्यको निषेधाधिकार शक्तिको दुरुपयोग गर्छन् विपक्षीसितको संवाद उसका लागि अरुचिपूर्ण लाग्न थाल्छ जनताको ज्ञापनपत्र नबुझी प्रहरी शक्तिको तामसी प्रयोग गर्छ त्यस अवस्थामा मानवीय मर्यादा नष्ट हुन्छ  जनता अपहेलित हुन्छन्  साथै मानव अधिकार र प्रजातन्त्र हनन हुन्छ  किनभने मानवीय मर्यादा कुनै पनि व्यक्तिको स्वतन्त्रताको पहिचान हुन्छ  प्रजातन्त्र उक्त मर्यादित जीवनप्रतिको प्रतिबद्धताकै स्वरुप हुन्छ  त्यसैले मानवीय मूल्यको अवमूल्यन हुने परिवेशमा प्रजातन्त्र फस्टाउँदैन  मानव अधिकारको मूल्यमा कुनै पनि अवस्थामा सम्झौता नगर्नु नै प्रजातन्त्र सुदृढीकरणको निम्ति अपरिहार्य हुन्छ  प्रजातान्त्रिक पद्धति व्यवहारमै सामाजिक सद्भाव एकअर्काप्रतिको आड भरोसा र सामुदायिक सामञ्जस्यतामा अडेको हुन्छ  अनि समान प्रतिस्पर्धात्मक अवसरबाट राजनीतिक र सामाजिक जीवन सिञ्चित हुन्छ  प्रजातन्त्रमा व्यवस्थाप्रति निष्ठा हुन्छ व्यक्तिप्रति होइन  प्रजातन्त्रमा सरकार परिवर्तन गर्ने संवैधानिक अधिकार जनतामा निहित हुन्छ  राज्य र सरकार सर्वसत्तावादी पि्रडेट्री हुँदैनन्  प्रजातन्त्रको विभिन्न आयाम र शासन व्यवस्था भिन्न प्रकारका रहे पनि मानव अधिकार नै प्रजातन्त्रको मूलभूत सिद्धान्त रहेको हुन्छ  
	जनताप्रदत्त संविधानसभाको अन्त्य हुँदा नेपालमा बृहत्तर तरिकाले प्रयोग भएको मानव अधिकार अभ्यासको गम्भीर अपहेलना भएको छ  यसबाट नेपालमा अवलम्बन गरिने प्रजातान्त्रिक पद्धति र त्यसको व्यवस्थापकीय स्थायित्वमा कस्तो प्रभाव पर्न सक्छ भनी गरिने आँकलन त भविष्यको गर्भमै रहेको छ  भविष्यको लेखाजोखा वर्तमान अवस्था र बितेको ऐतिहासिक क्षणको सदुपयोगबाट पनि गर्न सकिन्छ  हाम्रो विगत त्रुटिपूर्ण प्रजातान्त्रिक अभ्यास र राज्यविप्लवको दुरावस्थाले भरिएको छ  त्यसैले वर्तमान विगतकै संस्करणमात्र भएको छ  यसलाई प्रतिस्थापन गर्न जुन बहस र सचेतताको खाँचो थियो त्यो मानव अधिकार उच्चायुक्तको कार्यालयले नेपालको द्वन्द्व प्रतिवेदनको सार्वजनीकरणबाट पूरा गरिदिएको छ  त्यसमा उल्लेखित नेपालको मानव अधिकारको साथै अन्तर्राष्ट्रिय मानवीय कानुनप्रतिको प्रतिबद्धताले गर्दा कुनै पनि सरकारले प्रजातान्त्रिक मर्यादालाई लत्याउन सक्तैन  शान्ति प्रक्रिया र द्वन्द्व व्यवस्थापनकै सन्दर्भमा पनि अन्तर्राष्ट्रिय कानुनअनुसार सत्यनिरुपण तथा मेलमिलापको साथै बेपत्ता खोजी आयोगको गठन गर्नु र पीडित पक्षलाई संक्रमणकालीन न्याय दिलाउनुबाट मानव अधिकार सम्बर्द्धनप्रति उचित प्रयास ठहर्नेछ  माओवादी जनयुद्धको औपचारिक विसर्जन भएको मितिदेखि आजपर्यन्त शान्ति स्थापना तथा संविधान निर्माणको लागि पुगनपुग एक खर्ब रुपैयाँ लगानी गरिएको अनुमान छ  द्वन्द्वका घाइतेको नाममा  अर्ब लुट शीर्षकको समाचार पनि प्रकाशित भएको छ  तर द्वन्द्वपीडित बेपत्ता परिवारका सदस्यहरू राहत र न्यायका लागि गुहार मागिरहेकै छन्  सरकार द्वन्द्वपीडितलाई न्याय होइन दण्डहीनतालाई प्रश्रय दिन अग्रसर छ  यसको प्रमुख कारण राजनीतिज्ञहरूमा देश र जनताप्रतिको निष्ठा र संवेदनशीलता हराउनु नै हो  राजनीति व्यक्तिपरक हुनु र संस्थागत मर्यादा तुहिनुबाट मुलुक अवनतिको संघारमा पुगेको छ  यसै सन्दर्भमा सचेतताको लागि पनि राष्ट्रसंघीय मानव अधिकार उच्चायुक्तको कार्यालयले नेपाल सरकारलाई जनताप्रति उत्तरदायित्व हुन सुझावसहितको प्रतिवेदन प्रकाशित गरेको छ  हुन त संयुक्त राष्ट्रसंघीय संस्थाहरू सबै दूधले नुहाएका छैनन्  नेपालको द्वन्द्व प्रतिवेदनको प्रस्तुतिमा उच्चायुक्त कार्यालय पूर्वाग्रही भने देखिँंदैन  समष्टिमा प्रतिवेदनको सार प्रजातन्त्र पद्धति अनुकूल छ  यो दण्डहीनता र अन्याय विरुद्धको भर्पाइ हो  त्यसैले यसबारे सरकारले विग्रह राख्नुको कुनै तुक छैन  प्रतिवेदनको सार्थकतालाई समेत अमान्य ठहर्याउनु सरकारको नीतिगत त्रुटि नै हुन्छ  यसले गर्दा मानवीय मर्यादाकै अझ दुर्गति हुने सम्भावना बढ्छ  सरकारको विमति त मानवीय मूल्य र मर्यादाप्रति फरक विचारको कारण हो  तर सत्य आफूले भनेको जस्तोमात्र हुँदैन  सत्य प्रमाणित गर्न आवश्यकताको सिद्धान्तको आवश्यकता पर्दैन  
	 
	 
"
