माओवादी एकताः राष्ट्रिय आवश्यकतायतिबेला एकीकृत नेकपा माओवादी भित्रको अन्तरसंघर्षलाई राष्ट्रिय र अन्तर्राष्ट्रि्रय रुपमा गम्भीर चिन्ता र चासोका साथ हेरिँदैछ "
	यतिबेला एकीकृत नेकपा माओवादी भित्रको अन्तरसंघर्षलाई राष्ट्रिय र अन्तर्राष्ट्रि्रय रुपमा गम्भीर चिन्ता र चासोका साथ हेरिँदैछ  माओवादीका कट्टर विरोधी र अवसरवादीहरू यो अन्तरसंघर्षलाई चर्काएर फुटमा पुर्याउन खुराफाती गरिरहेका छन् भने माओवादीसंग राष्ट्रको भविष्य जोडिएकाले शुभचिन्तकहरू विभाजनबाट रोक्न दुवैतिर दौडिरहेका छन्  अन्तरसंघर्षलाई चुनौती र अवसरका रुपमा लिनेहरू समस्याका कारण पहिल्याएर समाधानका उपायहरूको खोजी गर्न अग्रसर छन्  विचार राजनीति र संगठनलाई नयाँ उचाइमा विकास गरेरमात्र समस्याको समाधान गर्न सकिन्छ  फुन्टिवाङ र लावाङ बैठकपछि फुटको संघारमा पुगेको पार्टी विचार र नीतिको विकास गरेर चुनवाङ बैठकमा नयाँ उचाइमा पुगेर एकता कायम गर्न सफल भएको इतिहास छ   सालको चुनवाङको कार्यदिशा र कार्यनीति  सालको दोस्रो राष्ट्रिय सम्मेलनको कार्यदिशाकै विकसित रुप हो  शान्तिकालको करिब  वर्षका अनुभवहरूको सश्लेषण गरेर यसलाई अझ विकास गर्न जरुरी छ  यसलाई विकास गर्न चाहनेहरू एकताबद्घ हुन्छन् भने चुनवाङ बैठकभन्दा पछाडि र्फकन चाहनेहरू अग्रगामी यात्राबाट छुट्नेछन्   
	जनयुद्धबाट लामो समय अलग रहेका कमरेड किरण र कमरेड गौरव जो चुनवाङ बैठकमा समेत अनुपस्थित हुनुहुन्थ्यो विकसित कार्यदिशालाई बुझ्न नसक्दा पार्टीलाई पछाडि फर्काउन चाहिरहनुभएको छ  कमरेड किरणले क्रमभङ्गमा दिएको अन्तर्वार्तामा चुनवाङ बैठकपछि पार्टी उल्टो बाटोमा लागेको भनाइ र आउटलुकमा कमरेड सीपीले दोस्रो राष्ट्रिय सम्मेलनको कार्यदिशामाथि प्रश्न उठाएबाट यो कुराको पुष्टि हुन्छ  एउटा युवा बाँदर दुई खुट्टाले टेकेर हिँडेछ प्रौढ र वृद्ध बाँदरहरूले पुर्खाको परम्परा तोडेको भन्दै त्यो युवा बाँदरलाई पिटेर मारेछन्  त्यसपछि कुनै पनि बाँदरले दुई खुट्टाले हिंड्ने आँट गरेनन्  फलस्वरुप बाँदर बाँदरै रह्यो मानिसमा विकास हुनसकेन  आदरणीय कमरेडहरूलाई यो किंवदन्तीसंग जोड्नुपर्दा दुःख लाग्छ प्रचण्डले दुई खुट्टाले टेकेर हिंड्न थालेको उहँाहरूलाई पाच्य भएन  परम्परा तोडिदिएपछि उत्तेजित हुनुभएको हो भन्ने कुरा बुझन् गाह्रो पर्दैन  परम्परामा टाँस्सिएर बस्ने कि विकास गर्ने चुरो कुरा यत्ति हो   
	सुधारवादीहरूले पनि जडता यान्त्रिकता र पुरातन परम्पराको विरोध गर्छन् क्रान्तिकारीहरूले पनि  एमालेले मौलिकताको कुरा गर्दै माक्र्सवादको भ्रष्टीकरण गर्यो यथास्थितिवादीहरूको पुच्छर बन्यो  मौलिकताको कुरा गर्दै माओवादी पनि एमालेजस्तै हुन्छ कि भनेर सहज ज्ञान हुनेले शंका गर्न सक्छ  तर माक्र्सले गर्न खोजेको जस्तै लेनिनले गरेको भए रुसमा क्रान्ति हुने थिएन  माओले मौलिक ढंगले चिनियाँ क्रान्ति गर्नुपर्छ भन्दा नमानेर लिलिसान र वाङमिङले गाउँबाट सहर घेर्ने माओले अगाडि सारेको मौलिक कार्यदिशालाई दक्षिणपन्थी रुझानको लेबल लगाएर रुसको जस्तै सहरमा विद्रोह गर्न खोज्दा कति ठूलो क्षति भयो  माओलाई नै पुनस्र्थापित गरेपछि चिनियाँ क्रान्ति सफल भएको होइन र  पेरु कम्युनिस्ट पार्टीले बदलिएको विश्व परिवेशलाई ख्याल नगरी चीनमा जसरी नै क्रान्ति सम्पन्न गर्न खोज्दा के भयो  त्यसैले सिद्धान्तको विकास नगरी पुरानै मान्यता र अभ्यासमा बाँधिइरहनु पनि गलत हो नयाँ र मौलिकताको नाममा सिद्धान्तका आधारभूत कुराहरू छाड्नु पनि गलत हो  सिद्धान्तमा दृढता र व्यवहारमा लचकता अर्थात् ठोस स्थितिको ठोस विश्लेषण गरेर विचार र नीतिमा विकास गरी अगाडि बढ्नु नै माक्र्सवादको गुदी हो   
	क्रान्तिको हरेक चरणमा आधारभूत दुश्मनमध्ये प्रमुख कुन हो भन्ने कुरा निक्र्यौल गर्नु जरुरी छ  प्रमुख दुश्मन विरुद्ध संघर्ष गर्दा त्योसँग थोरै पनि अन्तरविरोध राख्ने अन्य पक्षसँग सहकार्य गर्ने नीति लेनिन र माओले अभ्यास गरेर सफल हुनुभएको हो  लेनिन र स्टालिनले जर्मनसँग अन्तरविरोध र युद्ध हुँदा बेलायत र फ्रान्ससँग सहकार्य गरेकै हो  माओले जापानसँग मुख्य रुपमा संघर्ष पर्दा च्याङकाइसेकसँग सहकार्य गरेकै हो  नेपालमा राजतन्त्रले  सालदेखिका उपलब्धिहरूलाई समाप्त पारेर निरंकुशतन्त्र कायम गर्न खोजेपछि राजतन्त्रसँग थोरै पनि अन्तरविरोध राख्ने राष्ट्रिय र अन्तर्राष्ट्रिय शक्तिहरूसँग माओवादीले सहकार्य नगरेको भए न दस वर्षको जनयुद्ध सफल हुन्थ्यो नत उन्नाइस दिने जनआन्दोलन नै   
	अहिले राजतन्त्रको अन्त्य भएको घोषणा गरे पनि नयाँ संविधानमा गणतन्त्रलाई संस्थागत गर्न अर्थात् उपलब्धिहरूको रक्षालाई सुनिश्चित गर्न बाँकी नै छ  यो काम पूर्णरुपमा सम्पन्न नहुँदासम्म बाह्रबुँदे सहमतिको यात्रा बाँकी नै रहन्छ  जतिसुकै खिचातानी भए पनि ती शक्तिहरूसँग अन्ततः एउटा सहमतिमा पुग्नैपर्छ  तर कमरेड किरण लगायतहरूको व्यवहार भने विचित्रको छ  एकातिर कांग्रेस र एमालेसँग प्रचण्ड मिल्यो र क्रान्तिको बाटो छोड्यो  
	भन्नुहुन्छ  अर्कोतिर तिनीहरूकै ढोका चहार्दै प्रचण्ड र बाबुरामलाई पाखा लगाउन मद्दत माग्नुहुन्छ  त्यतिले पनि नपुगेर राष्ट्रपतिलाई असंवैधानिक कदम चाल्न हारगुहार गरिरहनुहुन्छ  प्रचण्डले पहिचानसहितको संघीयता छोड्छ भनेर आरोपित गर्नुहुन्छ  तर पहिचानसहितको संघीयता विरोधीहरूसँग गोप्य बैठक बस्नुहुन्छ  के यो व्यवहार माक्र्सव्ाादसम्मत हो  संविधानसभा रहुन्जेल विघटन भइदिए हुन्थ्यो भन्ने कामना र आचरण गर्ने भंग भएपछि निर्वाचनमार्फत जनतामा गएको अधिकार कुण्ठित गर्न संविधान निर्माण आयोग बनाउनुपर्छ भन्ने कस्तो क्रान्तिकारिता हो  कि त क्रान्तिकारीको लेबल टाँसेपछि नैतिकताको पालना नगर्दा पनि हुन्छ जननीति पालन गर्नु आवश्यक छैन भन्नुपर्यो  होइन भने यथास्थितिवादी र प्रतिगामीहरूलाई फाइदा पुग्ने जनविरोधी काम गर्न छोड्नुपर्यो   
	प्रचण्डमाथि कमरेड किरणहरूले दुइटा आरोप लगाउनुभएको थियो  प्रचण्डले पहिचानसहितको संघीयता छाडिसकेको र विदेशीले संविधान बनाइदिइसकेका छन् हात्तीवन लगायतका वार्ता नाटक हुन् भन्ने  यी दुवै आरोप जेठ  गते रातको  बजेपछि गलत रहेछन् भन्ने पुष्टि भइसकेको छ  नेतृत्वप्रति गलत आरोप लगाएकोमा क्षमा माग्दै एकताको हात बढाउनुपर्नेमा उल्टै अध्यक्ष पद त्याग्नुपर्छ भन्दै मिडियाबाजी गर्नु कुन नैतिकता हो  यी सबै घटनाक्रमले प्रचण्डप्रति पारिएका भ्रमहरू साफ भएका छन्  उहाँहरूको वामपन्थी लफ्फाजीभित्र अन्तरनिहित सुधारवाद जनताले बुझ्न सक्नेगरी प्रकट भएको छ  इतिहासले कसैलाई पनि लुक्न दिंदैन सबैलाई विकसित घटनाक्रमले सतहमा आउन बाध्य पार्छ  यो पंक्तिकारले  सालको राष्ट्रिय सम्मेलनको पूर्वसन्ध्यामा किरणजीको प्रवृत्तिलाई रुपमा वाम र सारमा दक्ष्ािण हो भनेर किटानी गरेर जनादेश साप्ताहिकमा प्रकाशित भएको सत्य  वर्षपछि सामान्य मानिसले पनि बुझ्नेगरी प्रष्ट भएको  
	छ  भविष्यवाणी प्रमाणित भएकोमा यतिखेर खुुसी होइन दुःख लागेको छ  अझै कामना गर्नैपर्छ उहाँहरूको दक्षिणपन्थी यात्रा रोकियोस्   
	राष्ट्रिय राजनीतिले यतिखेर पनि माओवादीभित्रका विभिन्न प्रवृत्ति एउटै पार्टीभित्र अटाउनुपर्छ भन्ने माग गरिरहेको छ  संविधानसभाको कार्यभार पूरा नहुँदासम्म माओवादी पार्टी विभाजित होस् भन्ने मुठ्ठीभर अनुदारवादी यथास्थितिवादी र प्रतिगामीको बाहेक कसैको मनसाय छैन  माओवादी पार्टीमात्र होइन अरु ठूला पार्टी पनि यी अभिभारा पूरा नगरी विभाजित नहोउन् भन्ने जनचाहना छ  अहिले माओवादी पार्टीका मुख्य नेताहरूलाई मिलाउन माओवादी शुभचिन्तक र पहिचानसहितको संघीयताका पक्षधर मध्यस्थकर्ताहरू सक्रिय हुनथालेको कुराबाट यसको पुष्टि हुन्छ  पहिचान सहितको संघीयता हुने कि नहुने भन्ने बहस नै यतिखेर राष्ट्रिय राजनीतिको मूल मुद्दा हो  यसका पक्षधर शक्ति विभाजित हुनु भनेको यो मुद्दामा जनताको पक्ष्ा कमजोर हुनु हो  पार्टीहरू भित्रका संघीयताका विरोधी हावी नहुन्जेल वा विभाजित नभएसम्म संविधान बन्न नसक्ने हो भने अर्कै कुरा अन्यथा एकताको विकल्प छैन   
"
