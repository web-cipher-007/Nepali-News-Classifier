स्वेच्छाचारिता भर्सेज द्वैधचरित्रसंसदीय समितिले अदालती अन्तरिम प्रकृतिका निर्देशन या आदेश दिन मिल्छ  "
	संसदीय समितिले अदालती अन्तरिम प्रकृतिका निर्देशन या आदेश दिन मिल्छ  बहुचर्चित पश्चिम सेती जलविद्युत् परियोजनासम्बन्धी सम्झौता कार्यान्वयन केही समयका निम्ति रोक्न प्राकृतिक स्रोतसाधन समितिले निर्देशन दिएपछि विवाद चुलिएको छ  संसदीय समितिबाट प्रवाहित भएको यो निर्देशन पहिलो र नयाँ होइन  विधि र कानुन उल्लंघन गरी सरकारले निर्णय गर्ने र त्यसमा समितिको निर्देशनलाई सकारात्मक रूपमा लिने परम्परा स्थापित भएको छ  कार्यकारिणी गलत र नाजायज क्रियाकलापविरुद्ध समितिको छानबिन र निर्देशनमाथि वैधानिकतासम्बन्धी प्रश्न खडा हुन नसकेको हो  
	खासमा संसदीय समितिले सम्झौता पारदर्शी र विधिसम्मत नभएको प्रारम्भिक निष्कर्षसहित बदनियत खोजी गर्न छानबिन प्रारम्भ गरेको हो  तर यतिबेला मुलुक चर्काे लोडसेडिङको मारमा परेको छ नेपाललाई जसरी पनि बिजुली चाहिएको छ  बाँसुरीको धुन मधुर र मीठो हुन्छ भन्दैमा मान्छे मरेका बेला बजाइयो भने के हुन्छ  पश्चिम सेतीका हकमा यसरी नै संसदीय समितिको निर्देशन र क्रियाकलापलाई विद्युत् आयोजना निर्माणसम्बन्धी सम्झौतामा भाँजो हाल्न खोजिएको अर्थमा लिइँदै छ  छानबिन पूरा नहुँदा कम्तीमा दस दिन सम्म सम्झौता कार्यान्वयन नगर्न ऊर्जा मन्त्रालयलाई निर्देशन दिएपछि अहिले आक्रोश समितितिर पोखिँदै छ  संसदीय समितिले विस्तृत सम्भाव्यता अध्ययन पूरा भएको आयोजना प्रतिस्पर्धाबेगर दिने सम्झौता गर्नुमा रहस्य लुकेको आशंका गर्यो  यसमा समितिले छानबिन प्रक्रिया अघि बढाएको छ  
	यो परियोजना सोह्र वर्ष पुरानो सपना हो  उतिबेला भारतमा बिजुली निकासी गर्ने सर्तमा अस्ट्रेलियन कम्पनी स्मेकलाई लाइसेन्स दिइएको थियो  पटकपटक लाइसेन्स नवीकरणको पूर्वसन्ध्यामा नेता तथा जलस्रोत मन्त्रालयका कर्मचारीहरू अस्ट्रेलिया भ्रमणमा रमाए   सय  मेगावाट क्षमताको यो आयोजना बन्न नसक्नुको तीतो पृष्ठभूमिमा थ्रीगर्जेजको आगमन स्वागत गरिएको छ ऐननियम उल्लंघन या पारदर्शिताको सवाल बिर्सेर  स्वागतका बीच पनि स्मेककै हविगत प्रदर्शन हुने हो कि भन्ने आशंका अहिले व्याप्त छ   
	छानबिन अवधिभर काम नगर्नु भन्ने संसदीय समितिको निर्देशन को कानुनी हैसियत खोजिँदै छ  अदालतको आदेश या निर्देशन कार्यान्वयन हुनैपर्छ नभएमा मानहानि को अभियोग लाग्न सक्छ  संसदीय समितिका निर्देशन पालना नभए के हुन्छ  अर्कातिर सरकारी ठेक्कापट्टा खरिद प्रक्रिया विदेशी लगानीसम्बन्धी सम्झौतामा अनुचित लेनदेन भएको छ या हुनलागेको छ भन्ने शंकाका आधारमा निर्णय प्रक्रिया रोक्नु ठीक हो कि होइन  त्यस अतिरिक्त संसदीयको क्षेत्राधिकार कति हो  सरकारलाई कामै गर्न नदिने गरी निर्णय प्रक्रिया अवरुद्ध तुल्याउन सक्छ या सक्दैन  पश्चिम सेतीको सम्झौता यस्ता यावत् प्रश्न उब्जिएका छन्  
	तर हामीकहाँ संसदीय समितिले प्रशस्त निर्देशन दिँदै आएका छन्  त्यति मात्र होइन समितिका कतिपय निर्देशन प्रकरणमा रूपान्तरित भएका छन् धमिजा प्रकरणदेखि लाउडा जहाज भाडासम्म  टेन्डर प्रक्रिया छल्ने प्रक्रियाविरुद्ध संसदीय समिति उभिएका मात्र छैनन् पदबाट बहिर्गमनको माहोलसमेत खडा गरेका छन्  बहुचर्चित सुडान घोटाला प्रकरण संसद्कै राज्यव्यवस्था समितिले छानबिन गरी वैधानिक तवरमा भ्रष्टाचार अभियोगमा मुद्दा चलाउन अख्तियारलाई निर्देशन दिएकै हो  त्यतिबेला समितिले यसरी निर्देशन दिन मिल्छ या मिल्दैन भन्ने सवाल कतैबाट उठेन  
	दुई वर्षअघि मात्रै बहुचर्चित मेसिन रिडेबल पासपोर्ट एमआरपी छपाइमा टेन्डर प्रक्रिया नअपनाएका कारण प्रकरणको रूप लियो  टेन्डर प्रक्रियाबेगर त्यति ठूलो आर्थिक कारोबार गर्न मिल्दैन भन्ने समितिको निर्णय अन्ततः कार्यान्वयन गर्न तत्कालीन माधवकुमार नेपालको सरकार बाध्य भयो  लेखा समितिले टेन्डर प्रक्रियामा नगएकै कारण नेपाल वायुसेवा निगमको एयर बस खरिद प्रक्रिया रोक्ने आदेश दियो  त्यति मात्र होइन कानुनी प्रक्रिया र पद्धति अपनाईकन बैना रकम पठाएपछि निगमका तत्कालीन सुगतरत्न कंसाकारले भ्रष्टाचारकै अभियोग खेपे  समितिले गरेको निर्णय र नियन्त्रणले वास्तवमा सरकारी पदाधिकारीको आर्थिक घोटाला गर्ने प्रवृत्तिलाई केही हदसम्म रोक्ने काम गरेको थियो  
	सरकारी कामकाज केलाउँदै रद्द या पुनर्विचार गर्न निर्देशन दिने बानी संसदीय समितिलाई परिसकेको छ  निर्णयकर्ताले प्रमाण लोप तुल्याउन सक्छन् भन्ने मान्यतासहित छानबिन अवधिभर काममा रोक लगाउन सक्छन् या त्यसमा संलग्न पदाधिकारीलाई निलम्बित गर्ने आदेश पनि दिन मिल्छ छानबिन गर्ने कानुनी हैसियत पाएका निकायहरूले  संसदीय समितिले पनि छानबिनसम्बन्धी त्यही विधि प्रयोग गर्न पाउँछ कि पाउँदैन  यो विवादित विषय हो  
	पश्चिम सेतीका हकमा संसदीय समितिले छानबिन अवधिभर काम नगर्नु भन्ने निर्णय हतारो मा लिएको देखिन्छ  किनभने सम्झौता हुनासाथ परियोजना निर्माणकार्य सुरु हुने विषय होइन  यो समझदारी पत्रमा नेपालले मात्रै हस्ताक्षर गरेको छ लगानीकर्ताबाट हस्ताक्षर नभएसम्म प्रभावकारी कार्यान्वयन हुने अवस्था छैन  त्यसो हुँदा कामै रोक्न निर्देशन दिनुको कुनै तुक थिएन  यद्यपि समितिले त्यति ठूलो परियोजनासम्बन्धी सम्झौता आधारहरू खोज्नुलाई अन्यथा लिनु हुँदैन  सम्झौताको वैधानिक पृष्ठभूमि अनियमिततासम्बन्धी जाँच र फेरि स्मेक हविगत नहोस् भनी सरकारलाई सचेत तुल्याउनु आवश्यक पर्छ नै  
	प्रधानमन्त्री र मन्त्रीले संसद्मार्फत जनताप्रति जवाफदेही बन्नैपर्छ नेपालले अपनाएको राजनीतिक पद्धति यही हो  संसद्ले सरकारका नीतिनिर्णय मूल्यांकन गर्ने जाँच गर्ने निर्णयमा गलत नियत देखिएमा सच्याउन आदेश दिन सक्छ  त्यसमाथि हाम्रा सरकारी अधिकारीहरूमा कानुन र प्रक्रिया छली निर्णय लिन खोज्ने शैली व्यापक मात्रामा छ  प्रतिस्पर्धात्मक विधि र प्रक्रिया उल्लंघन भएपछि के गर्ने  नियम उल्लंघन भएको देख्दादेख्दै समितिले सरकारी निर्णयलाई जायज ठहर्याउन सक्दैन  
	राज्यको शक्ति सन्तुलन र नियन्त्रणका हिसाबले सबैभन्दा सशक्त निकायका रूपमा संसद्लाई लिइन्छ  जनप्रतिनिधिहरूको संस्था व्यवस्थापिका जसलाई कार्यकारिणीलाई प्रश्न सोध्ने आलोचना गर्ने र आवश्यक परेको खण्डमा नियन्त्रणसमेत गर्ने अधिकार प्राप्त हुन्छ  शासकीय आर्थिक अपराध मनोवृत्तिदेखि राज्य सञ्चालनमा देखाएका तजबिजी शैलीलाई नियन्त्रण गर्नमा संसदीय समितिले प्रभावकारी भूमिका निर्वाह गर्दै आएका छन् त्यो तथ्य जोकोहीका आँखाबाट छिपेको छैन  सरकारी निर्णयमा कारण र औचित्य खोजाइले सरकारलाई आफ्नो निर्णयप्रति जवाफदेही हुन बाध्य तुल्याएको थियो   
	त्यति मात्र होइन कतिपय निर्णयका हकमा त संसदीय समितिले कार्यान्वयन नगर्नसमेत निर्देशन दिएका थिए  समितिका निर्देशनपछि त्यस्ता विषय स्थगित भएका थिए   मा सेनाले आरजे  जहाज खरिद प्रक्रिया अन्तिम चरणमा पुर्याएको थियो  जहाज खरिदको औचित्य खुलाउन नसकेपछि लेखा समितिले त्यो निर्णय तुहाएको थियो  लेखा समितिले  मै सेनाको सुपरपुमा हेलिकप्टर खरिद प्रक्रिया रोक्न निर्देशन दिएको थियो  सेनाले राष्ट्रप्रमुख तथा विदेशी अतिविशिष्ट पाहुनाका निम्ति  करोड रुपैयाँमा हेलिकप्टर खरिद गर्न खोजेको थियो  त्यतिबेला लेखा समितिको निर्णय साहसिक ठानियो र आमतहमा ताली पिटियोे निर्णयको कानुनी वैधता खोजिएन  संसद् र संसदीय समितिका निर्देशन या सुझाव पालना गर्ने परम्परा स्थापित भइसकेको छ  
	संसदीय समितिहरू राजनीतिक जवाफदेहिता खोज्ने थलो हुन्  कार्यपालिकाबाट भएका कामकारबाहीको नियन्त्रण र रेखदेख गर्ने तथा जुन पारदर्शी छैनन् त्यसलाई पारदर्शी बनाउने दायित्व संसद् र संसदीय समितिको हो  तर कतिपय बेला राजनीतिक आग्रहपूर्वाग्रहका कारण सरकारलाई बढी नियन्त्रण गर्न पनि खोज्छन्  तर तिनै सभासदहरू जो आफू समितिको सदस्य छँदा संसदीय पद्धतिको चर्काे वकालत गर्दै आफूहरूको निर्णय र निर्देशन सरकारले पालना गर्नैपर्छ भनी तर्क प्रस्तुत गर्छन्  जब उनीहरू मन्त्री हुन्छन् तब उनीहरू समितिले कार्यक्षेत्रभन्दा बाहिर गएर निर्देशन दियो भनी भाषण गर्छन्  यतिबेला ऊर्जामन्त्री पोष्टबहादुर बोगटी संसदीय समितिको निर्णयको आलोचना गरिरहेका छन्  उनी टेन्डर प्रक्रियाद्वारा एमआरपी खरिद नगरिएकामा चर्काे आपत्ति जनाउनेमध्येमा पर्थे लेखा समितिको सदस्य छँदा  राजनीतिकर्मीहरूमा आफूलाई केन्द्रबिन्दुमा राख्नेबोल्ने द्वैध चरित्र नीति पनि संसदीय अभ्यासमा स्थायी प्रवृत्तिका रूपमा देखापरेको छ  
	अर्कातिर हाम्रो कर्मचारीतन्त्र जवाफदेही शासनमा अभ्यस्त छैनन् किनभने अझै उनीहरू पञ्चायती स्कुलिङ बाट मुक्त भएका छैनन्  सार्वजनिक जवाफदेही बहन नगरी आफ्नै पाराले काम गर्दै आएका प्रशासकलाई संवैधानिक अंग र संसदीय समितिहरूले स्वेच्छाचारिता मा रोक लगाउन खोजेपछि उनीहरू निकै असजिलो महसुस गर्छन्   असोजमा बक्राहा सिंचाइ योजनाको अनियमितताका सम्बन्धमा लेखा समितिले अध्ययन गर्न थालेपछि सम्बद्ध अधिकृतहरू लेखा समितिले बोलाउँदा नगए पनि हुन्छहुन्न भन्ने सल्लाह लिन महान्याधिवक्ताकहाँ पुगेका थिए  तर महान्यायाधिवक्ताले जानैपर्ने सल्लाह दिएपछि उनीहरू जान बाध्य भएका थिए   मै तत्कालीन गृहसचिव पद्मप्रसाद पोखरेल त समितिविरुद्ध खुलेरै लागेका थिए  उनको तर्क थियो विभिन्न अंग समितिहरूबाट सरकारी कर्मचारीलाई बिनाकारण दुःख दिने काम भएको छ यसबाट उनीहरूलाई मानसिक यातना पुगेको छ  उनीहरूको स्वतन्त्रताका नाममा बढ्दै गएको निरंकुशता रोक्न सकिएन भने यसले झन् खतरा ल्याउँछ  कुनै पनि अंग स्वतन्त्र हुन्छ भन्ने नाममा त्यहाँ निरंकुशता लाद्ने काम भइरहेको छ  
	त्यति मात्र होइन संसदीय समितिको सक्रियता र निर्देशनलाई लोकतन्त्रविरुद्धको षड्यन्त्रका रूपमा परिभाषित गर्नेहरूको संख्या पनि कम छैन  किनभने शासकीय वृत्तका पात्रहरू आफ्नो कर्तुत लुकाउन यस्ता तिकडमयुक्त भाषा प्रयोग गर्न पछि पर्दैनन्  समितिलाई कार्यकारी अधिकारको भोग जागेको रूपमा व्याख्या गर्नेदेखि शक्ति पृथकीकरणको सिद्धान्त उल्लंघन भएको तर्क प्रस्तुत गर्न पनि उनीहरू पछि पर्दैनन्  
	संसदीय समितिबाट आएका सुझावनिर्देशनप्रति आक्रोश देखिनुमा हुकुमी शासन को अवशेष हो जुन शासनमा सरकारी अधिकारीले आफूले गरेका निर्णयको जवाफ दिनु पर्दैन  ऊर्जा मन्त्रालयले सम्झौता विधि र कानुनसम्मत भएको तथ्य प्रस्तुत गरी विश्वास जित्नेभन्दा पनि संसदीय समितिको क्रियाकलापको आलोचना गर्नेमा केन्दि्रत भएको छ  त्यसले पनि शंका नै बढाएको छ  सम्झौताबाट मुलुक नठगिएको प्रत्याभूति दिलाउन सम्झौताका आधारहरू पारदर्शी गर्नैपर्छ  पश्चिम सेती परियोजना सम्बन्धमा सार्वजनिक तहमा आएका टीकाटिप्पणी र शंकाहरू निवारण हुनुपर्छ  
	 
	 
	 
	 
	 
	 
	 
	
"
