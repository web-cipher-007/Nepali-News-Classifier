 अर्बेली दृष्टिमा बाबुराम सडक"जन्मेकै थिइनँ पहिले काठमाडौँको जुद्ध सडक बन्दाको अन्तरकथा थाहा पाउने ""
	जन्मेकै थिइनँ पहिले काठमाडौँको जुद्ध सडक बन्दाको अन्तरकथा थाहा पाउने मौका मलाई मिलेन  तर अहिले बाबुराम सडक बन्दाको अन्तरकथा भने म आफ्नै टोलमा नाकै अगाडि छर्लङ्गै देखिरहेको छु  यो कथामा समाजका अनेक वर्ग छाँटछाँटका अनुहार लिएर प्रकट भइरहेका छन्  गाँडधारी वर्ग र गाँडरहित वर्ग  चक्कापति वर्ग र खुट्टापति वर्ग  ज्यानमारा वर्ग र त्यसद्वारा मारिनेहरूको लाममा उभ्याइएको फुटपाथे वर्ग  टेरी वर्ग र अटेरी वर्ग  यी थरीथरी वर्गका परीपरीका अनुहारहरू विस्तार हुँदै गरेको सडकको धुले ऐनामा आआफ्ना अन्तरनिहित चरित्रसहित खुलस्त प्रतिविम्बित भएका छन्  यसो हेर्छु कुनै अनुहार हेरिनसक्नु कुरूप छन् र कुनै अनुहार छन् निरीह र मायालाग्दा  कुनै अनुहार गोदीहालुँ लाग्ने छन् र कुनै अनुहार छन् सहायताको हात बढाउँबढाउँ लाग्ने   
	विस्तार हुँदै गरेको सडकको यो कुत्तु कथा चाबेल गणेशथान पछाडिदेखि तल धोबी खोलाको भत्केको पुलसम्मको हो  अन्तअन्तका थुप्रै सडक वारिपारिका घरका घरपतिहरूका विरोधका आवाजलाई गलाउँदै र थकाउँदै प्रहरीबलका लाठा र बन्दुकको रोहबरमा भकाभक भत्काइँदै थिए  विरोधका चित्कारहरू र भत्काइँदाका आङ सिरिङ्ग पार्ने दृश्यहरू काँचका पर्दामा लुतुलुतु आइरहे  चाबेल गणेशथान पछाडिको टोल आफ्नो पालो पर्खेर बसेको थियो  नभन्दै एक बिहान फित्ता लिएर अमिन भाइहरू रौद्र मुद्रामा हाजिर भए  साथमा उस्तै परे ठोक्न तम्तयार शस्त्रधारी प्रहरीबलको दह्रो झुन्ड थियो  अमिनले फित्ता लगाएर भत्काइने घरटहराका भित्तामा चिनो लगाए  र कित यति दिनमा आफैँ भत्काउनु नभत्काए भत्काएको ज्याला घरपतिका खल्तीबाट ट्याक्क असुलउपर गर्नेगरी भत्काइदिने हामी छौँ भनेर ती गए  मेरो टोलको सडकमा आक्रोश र भयमिश्रति सन्सनी छायो  घरपतिहरू फुस्रा अनुहार लिएर फुत्तफुत्त सडकमा निस्के  कत्रा दुःखले आर्जेका हाम्रा घरहरू बिना मुआब्जा त्यसै भत्काउन पाइन्छ  ए रात्तै  सडकमा यसरी सुस्केरा पोखिए  सडकमा उत्तेजनाका लहरहरू दगुरे  सडकमा क्रोधको धिपधिपे ज्वाला उठ्यो  र उस्तै परे सडकमै सुतेर मरिदिने हुङ्कारसमेत सुनिए   
	निदहराम भएका टाठाबाठा घरपतिहरू रोइकराइ गर्न र सडक मिचेकोमा माफीमिनाहा पाऊँ हजुर भन्न शक्तिकेन्द्रहरूमा धाए  प्रत्युत्तरमा सरकारले सडकको  मिटर चौडाइमा दुई मिटर छुट दिने कृपापूर्ण वाचा गर्यो  अनि एकदिन सखारै बुल्डोजर लिएर सरकारी दलबल आयो र त्यसले धुवाँ र धुलो उडाउँदै भकाभक पर्खाल र केही टहराहरू भत्कायो  घरपतिहरूले निरीह मुद्रामा निश्वास पोख्दै मृतवत् नजरले त्यो दृश्य टुलुटुलु हेरे  केही गर्ने हुती तिनमा देखिएन  कारण बुझिन्थ्यो तिनका घरटहरामा दाल मे कुछ काला हैको कलङ्क लागेको थियो  त्यसपछि टहरापतिहरूले राजीखुसीले आफ्ना टहरा भत्काए बिल्डिङपतिहरूले ओठमा मुस्कान झुन्ड्याएर रमिता हेरे  यसरी जनसाधारणका टहरा भत्किए ठालुहरूका महल यथावत् रहे  किन  उत्तर दिन हठात् एनिमल फार्मका जर्ज अर्वेल मेरो सम्झनामा आए  तिनले भने बाबु  कानुनको दृष्टिमा सबै बराबर हुन्छन्  तर कोहीकोही अलि बढी बराबर हुन्छन्  कुरा बुझेँ जो बराबरमात्र थिए तिनका घरटहरा भत्किए  जो अलि बढी बराबर थिए तिनका महल राजसी मुद्रामा ज्युँकात्युँ रहे  तानाशाह कवि राजा महेन्द्रको दिव्यवाणी आँखासामु छम्छम् नाच्यो नशिव सबको एक कहाँ हुन्छ र  हुँदैन  
	सरकारी मापदण्डअनुसार सडकको एघार मिटर चौडाइलाई दुई भागमा अंशबन्डा गरिएको छ  अंशबन्डामा  मिटर चक्कापति वर्गको भागमा परेको छ र वारिपारि गरी  मिटर परेको छ खुट्टापति वर्गको भागमा  तर अहिले कथित मापदण्डलाई टुकुचामा सेलाएर गर्नुनगर्नु अनिष्ट गरिँदैछ  खुट्टापतिहरू हिँड्ने फुटपाथ हुनुपर्ने डेढ मिटरको हो  तर छैन  कताकति त्यो डेढ मिटर छ कतै छ त्यो एक मिटरजति  कतै त्यो आधा मिटरजति छ र कतै त्यो खुम्चिँदै गएर घरका भित्तामा विलिन भएको छ  अचम्म छ कुनैकुनै घर सडक किनारमा अर्घेला गाँडझैं फुत्त बाहिर निस्केका छन्  ती गाँडपति वर्गका ख्वामित्हरूका घर हुन्  तिनका दायाँबायाँका घरटहराका मापदण्डमा परेका खण्डजति भत्काइएका छन्  गाँडपति वर्गका घर भने जहाँको तँही जस्ताको तस्तै छन्  यो असमानता यो विभेद यो अन्याय आखिर किन  उत्तर दिन सम्झनामा फेरि जर्ज अर्वेल आउँछन्  ती भन्छन् बाबु  कानुनको दृष्टिमा सबै बराबर हुन्छन्  तर कोहीकोही अलि बढी बराबर हुन्छन् क्या  हो त नि चित्त बुझाउँदै म आत्मसंवाद गर्छु  करुणामयी सरकारका दृष्टिमा यो गाँडवर्ग अलि बढी बराबर छ  त्यसैले त उसलाई फुटपाथ निल्न विशेष छुट दिइएको होला  
	गणेशथानदेखि धोबी खोलासम्म करिब डेढ सय मिटरको दूरीमा छसातवटा विद्यालय छन्  तर विस्तारित सडकका किनारमा दूधमुखे बालबालिकाहरू सुरक्षासाथ हिँड्ने फुटपाथ छैनन्  आफ्ना कलिला सन्तानलाई डोर्याउँदै दोजिया नारीहरू हिँड्ने फुटपाथ त्यहाँ छैनन्  वृद्धवृद्धा र अशक्त जनहरू लौरा टेकेर हिँड्ने फुटपाथ त्यहाँ छैनन्  आफ्नो क्रूर स्वार्थी एवं अगस्ती गोजेरोमा फुटपाथधरी निलेर गाँडधारी वर्गले फुटपाथरहित शून्यमा ज्यानमारा धराप थापेको छ  र हामी पदयात्रीहरूका ढाडमाथि गाडी कुदेका हेर्न मानौँ यो गाँडधारी वर्ग आतुर छ  अहिले विस्तारित सडक कच्ची छँदै गाडीहरू बेत्तोडले कुद्न थालेका छन्  सडकमा पिच ठोकिएपछि त ती झन् बुलेटझैँ बत्तिनेछन्  त्यो बेला खुट्टापति वर्ग हिँड्ने फुटपाथै नभएपछि तिनको नियति के होला  निश्चित छ तिनको नियति गाँडपति प्रभुहरूले फुटपाथविहीन शून्यमा थापेको धरापमा परेर एकबारको जुनी गमाउनु हुनेछ  त्यसैले भन्न मिल्ने भए हामी फुटपाथेहरूले तीन त्रिलोक चौध भूवनले सुन्नेगरी ठोकेर भन्नुपर्छ यी गाँडपतिहरू ज्यानमारा हुन्  
	मापदण्डमा हामीलाई तिम्रा भागमा ढेड मिटरको फुटपाथ हुनेछ भनी सुनाउने र व्यवहारमा चाहिँ फुटपाथै खानेहरू कोको हुन्  र फुटपाथविहीन शून्यमा हाम्रा ज्यान मार्ने धराप थाप्ने कृत्यको खोट केमा छ  हामीले हाकाहाकी भन्नुपर्छ खोट सडक विभाग र नगरविकासका इन्जिनियरका खोटा फित्तामा छ  खोट बडे र छोटे ठेकेदारहरूका लुब्ध चित्तमा छ  र सके खोट सत्ताधारी दलका रैथाने टहलुवाहरूका शंकास्पद नियतमा पनि छ  यी टहलुवाहरू अस्तिसम्म सडक विस्तारका हर्ताकर्ता आफैँ भएझैँ गरी ठाँटका साथ दिनभरि सडकमा यसो र उसो भन्दै तल र माथि हल्लिरहन्थे  अहिले गाँडपतिहरू र फिताधारीहरूद्वारा फुटपाथ गायब गरिँदा यिनका नाकमुख कतै देखिँदैनन्  के फुटपाथ मास्ने चोचोमोचो लेनदेन र खानपिनतर्फ यी पनि लहसिएका हुन्  
	यसरी विस्तारित सडकका फुटपाथविहीन किनारहरूमा मृत्युको खेती गर्ने परपीडक जाल खुलेआम बुनिँदैछ  चाबेलको मात्र होइन सायद यो सबैतिर विस्तार भइरहेका सडकहरूको साझा कथा हो  यो ज्यानमारा कथा भयावह छ  तैपनि मिडियाका आँखामा पर्ने शौभाग्य यसलाई प्राप्त भएको छैन  मिडिया त काँधमा क्यामेरा बोकेर ठूलाठालुका पछिपछि कुद्नमै मस्त छ  राष्ट्रपतिका पछिपछि लुखुरलुखुर प्रधानमन्त्रीका पछिपछि लुखुरलुखुर मन्त्रीका पछिपछि लुखुरलुखुर कुलिन काजी र कुलाक पाजीहरूका पछिपछि लुखुरलुखुर  मिडिया केवल माथि हेर्छ तल सडकको दारुण दशा देख्दैन  अचम्म लाग्छ खबरभित्रको खबर उधिन्ने सूचनासुराकीहरू कुन दुलामा अन्तरध्यान भए होलान्  केके न गरेको अभिनय गर्दै हामी भँडुवाहरूको भण्डाफोर गर्छौँ भन्नेहरू कता भूमिगत भए होलान्  के जर्ज अर्वेलको कठोर कटाक्षमा झैँ कानुनका दृष्टिमा कोहीभन्दा कोही बढी बराबर हुने कुरूप तथ्यको सिकार भइरहन हामी अभिशप्त छौँ 
"
