अध्यादेशमार्फत अधिनायकवादी यात्राराष्ट्रपति र प्रधानमन्त्री बीचको शीतयुद्ध यतिखेर राम्रैसँग गहिरिंदै छ "
	राष्ट्रपति र प्रधानमन्त्री बीचको शीतयुद्ध यतिखेर राम्रैसँग गहिरिंदै छ  केही दिनअघि दलीय शीर्ष नेतासामु राष्ट्रपति डा रामवरण यादवले प्रधानमन्त्रीबाट प्रदर्शित क्रियाकलापविरुद्ध खुलेरै टिप्पणी गरे प्रधानमन्त्रीलाई निरन्तर शासन गर्न अध्यादेश चाहिएको छ मुलुकलाई संकटबाट बाहिरिन संविधान र सहमतीय सरकारको आवश्यकता छ  अध्यादेश प्रस्तावको लहर चलाइरहेका प्रधानमन्त्री डा बाबुराम भट्टराईले गएको साता त अझ खुसुक्क संविधान संशोधन गर्न बाधाअड्काउ फुकाउको आदेश स्वीकृत गर्न पठाएपछि राष्ट्रपति झस्किएका छन्  
	अध्यादेश नै स्वीकृत नभएको पृष्ठभूमिमा संविधान संशोधन गर्ने आदेशपछि राष्ट्रपति झस्किनु अस्वाभाविक थिएन  सरकारले बाधा फुकाउबारे विपक्षीहरूसँग सामान्य छलफलसमेत गरेको थिएन भने राष्ट्रपति कार्यालयलाई सामान्य जनाउ नदिई एकैपटक आदेश प्रस्ताव दर्ता गराएको थियो  राष्ट्रपति कार्यालयले निहुँ खोज्ने शैलीमा सरकार उत्रेको विश्लेषण गरेको छ  जसरी अन्धाधुन्ध रूपले अध्यादेश र आदेशको थाती लगाउने प्रयत्न भइरहेको छ त्यसो गर्नुमा जबरजस्ती राष्ट्रपतिलाई विवादमा तान्ने खोटपूर्ण राजनीति अन्तरनिहित भएको तर्क राष्ट्रपति कार्यालयको छ   
	आदेश र अध्यादेश रोकिएपछि प्रधानमन्त्रीले कार्यकर्ता सभाहरूमा राष्ट्रपति बाधक बनेपछि आफूले काम गर्न दलिल पेस गर्दै आएका थिए  पहिला मेरो बाधाअड्काउ फुकाउनुस् प्रधानमन्त्रीसमेत उपस्थित परामर्श बैठकमा राष्ट्रपतिको भनाइ थियो म शासक बन्न आएको होइन सहमतिमा समस्या हल गर्नुस्  मलाई अप्ठ्यारोमा नपार्नुस्  राष्ट्रपति कार्यालयबाट बाहिर निस्कँदा नेताहरूको अनुहार निकै उज्यालो थिए  उता प्रधानमन्त्री भट्टराई निकै मलीन अनुहारमा थिए   
	दुईवटा अध्यादेश अस्वीकृत भइसकेको र सातवटा अनिर्णीत अवस्थामा राष्ट्रपति कार्यालयमा थन्किएको छ  अर्थात् राष्ट्रपति कार्यालयले ती अध्यादेशहरू अनुमोदित गर्ने संकेत देखाएको छैन  उता हरेक निर्णयमा राष्ट्रपति बाधक बनिरहेको दृश्यबाट राजनीति रंगाउने रणनीतिमा सरकार छ  राष्ट्रपति कार्यालयबाट अध्यादेश स्वीकृत नभएको पृष्ठभूमिमा राजनीतिक सहमतिबेगर बाधाअड्काउ फुकाउ आदेश जारी हुने कुनै सम्भावना छैन  आदेश अनुमोदन भएमा पनि राजनीतिक दल र जनताले वैधता दिनेछैनन्  अर्कातिर सत्तारूढ दलबाट एकलौटी ढंगमा प्रस्तावित बाधा फुकाउ आदेश अनुमोदन हुँदैन भन्ने प्रधानमन्त्रीलाई थाहा छ  तर सरकार द्वन्द्व निम्त्याउनकै खातिर बिनापरामर्श गोप्य रूपमा गम्भीर मुद्दाहरूमा प्रवेश गरिरहेको छ  
	सरकार अध्यादेश मात्र होइन संविधान संशोधन गर्न बाधाअड्काउ फुकाउ आदेशका निम्ति असाधारण अधिकार प्रयोग गर्ने अभियानमा छ  उसले संवैधानिक अंगमा पदाधिकारी र राजदूत नियुक्तिका निम्ति संविधान संशोधन गर्ने आदेश अनुमोदनका निम्ति राष्ट्रपतिसमक्ष प्रस्ताव पेस गरेको हो  अन्तरिम संविधान  को धारा  मा बाधाअड्काउ फुकाउ सम्बन्धी व्यवस्था छ  त्यो धारामा संविधानको कार्यान्वयन गर्न कुनै बाधाअड्काउ परेमा राष्ट्रपतिले मन्त्रिपरिषद्को सिफारिसमा त्यस्तो बाधाअड्काउ फुकाउन आदेश जारी गर्न सक्नेछ र यस्तो आदेश व्यवस्थापिकासंसद्बाट एक महिनाभित्र अनुमोदन गराउनुपर्नेछ उल्लेख छ  संसद् नभएका कारण त्यो आदेश एक महिनाभित्र अनुमोदन हुनसक्ने अवस्था छैन  
	नियुक्तिजस्तो सामान्य विषयमा बाधा फुकाउजस्तो असाधारण अधिकार प्रयोग गर्नु कदापि जायज विषय होइन  संवैधानिक अंग भर्खर खाली भएका होइनन् लोकतन्त्र बहालीलगत्तै  मै अख्तियार दुरुपयोग अनुसन्धान आयोग पदाधिकारी र महालेखापरीक्षक रिक्त हुनपुगेका हुन्  राजनीतिक भागबन्डा मिल्न नसकेपछि झन्डै  वर्षयता ती पद खाली भएका हुन्  संवैधानिक परिषद्मा सभामुख र विपक्षी नेता नभएको मौका पारी सरकारले ती पदमा आफू अनुकूल का मानिस नियुक्त गर्ने योजनासहित बाधाअड्काउ फुकाउको प्रावधान प्रयोग गर्न खोजेको हो  संवैधानिक परिषद्को अध्यक्षमा प्रधानमन्त्री सदस्यहरूमा प्रधानन्यायाधीश सभामुख विपक्षी दलका नेता र प्रधानमन्त्रीले तोकेका तीन वरिष्ठ मन्त्री रहने व्यवस्था छ  सभामुख र विपक्षी रहने व्यवस्थालाई नजरअन्दाज गरी एकलौटी निर्णय लिने नियत सरकारको हो  त्यससाथि बाधा फुकाउको असाधारण अधिकार बिरलै मात्र प्रयोग हुन्छ  देशलाई बर्बादीमा होम्नुभन्दा इतिहासमा एकपटक त्यस्तो अधिकार प्रयोग गर्न सकिन्छ  त्यो प्रावधानलाई वन टाइम अर्डर अर्थात् एक पटक मात्रै सीमित राख्नुपर्छ  त्यस्तो दफाको अधिक प्रयोग भएको खण्डमा दुरुपयोग हुने खतरा हुन्छ  यतिखेर राष्ट्रपति र प्रधानमन्त्रीको कार्यशैली र सोचाइ एकै प्रकृतिको नहुँदामात्रै शक्ति सन्तुलन भइरहेको छ  संसद् नभएको अवस्थामा राष्ट्रपति र प्रधानमन्त्रीको मन मिलेको खण्डमा मुलुक अधिनायकवाद को चपेटामा पर्ने निश्चित हुन्छ  मुलुकका निम्ति शौभाग्य नै भन्नुपर्छ कम्तीमा यतिखेर सरकारका नाजायज रवैया रोकिएका छन्  
	मुलुक सधैंभरि डेडलक मै रहन सक्दैन  मुलुकलाई ट्रयाक मा ल्याउन बाधा फुकाउनु जरुरी हुन्छ  तर त्यो सीमित सत्तारूढ व्यक्तिहरूको सनकमा होइन बृहत् राजनीतिक सहमतिमा मात्रै बाधा फुकाउन सकिन्छ  बृहत् राजनीतिक सहमति भएमा जनस्तरबाट वैधता पाउन सक्छ  पहिला के काम गर्न कुन धारा अवरोधक भयो र त्यसलाई के गर्दा सजिलो हुन्छ भन्ने खाका आउनुपर्यो  त्यसमा राजनीतिक दल र सरोकारवालाबीच व्यापक सहमतिमा निर्णय भएमा वैधताको प्रश्न उठ्दैन  मुलुकलाई राजनीतिक र संवैधानिक संकटमा निकास दिने एजेन्डामा बहस चलाउन सरकारी नेतृत्व तयार देखिँदैन  
	बहुचर्चित र विवादित सत्यनिरूपण तथा मेलमिलाप आयोगसम्बन्धी अध्यादेश अनुमोदनका निम्ति खुसुक्क राष्ट्रपतिकहाँ पठायो  यहाँसम्म कि सरकारले सरोकारवाला राष्ट्रिय मानवअधिकार आयोगसँग एकपटक सामान्य परामर्शसमेत गरेन  आयोगले केही दिनअघि त्यो विवादित अध्यादेश अनुमोदन नगर्न लिखित पत्र राष्ट्रपति कार्यालयमा बुझाइसकेको छ  सरकारले मानवविरुद्धका अपराधमा संलग्न अपराधीहरूलाई आममाफी दिने उद्देश्यसहित हतारमै प्रस्ताव दर्ता गराएको हो  व्यवस्थापिका संसद् कायम रहेका बखत विवादका कारण चार वर्षसम्म कानुन बन्नसकेको थिएन  विवादित सवाललाई संसद्विहीन अवस्थामा आयोग गठनसम्बन्धी अध्यादेश प्रक्रिया अघि बढाएपछि स्वाभाविक आशंका उत्पन्न भएका छन्  जुन अध्यादेशप्रति विदेशी दाता मुलुकहरूले समेत गम्भीर असन्तुष्टि जाहेर गरिरहेका छन्  
	एउटा अध्यादेशको खोलभित्र धेरै थरी स्वैच्छाचारी दफाहरू पनि घुसाइरहेको तर्क राष्ट्रपति कार्यालयको छ  सर्वाेच्च अदालतको आदेश पालना गर्न राष्ट्रपतिले अख्तियार दुरुपयोग अनुसन्धान आयोगमा नियुक्ति पाएका पदाधिकारीलाई शपथ खुवाउने प्रावधान संशोधन गर्न आग्रह गरेका थिए  केही ऐन संशोधनसम्बन्धी अध्यादेशमा शपथ सम्बन्धी प्रावधानसँगै अरू धेरैखाले प्रावधान संशोधन गर्ने रणनीति बनाएपछि राष्ट्रपति कार्यालयलाई अप्ठ्यारो परेको छ  झन्डै अढाइ वर्षअघि अख्तियारको आयुक्तमा नियुक्ति पाएका केशव बरालले शपथ गर्न नपाउँदा कामविहीन भएका थिए  अदालतले गएको वैशाखमै कानुन संशोधन गरेर भए पनि शपथ दिलाउनु भनेको थियो  राष्ट्रपति कार्यालयलाई एउटा अति आवश्यक विषयभित्र धेरै विषयलाई गाँठो पारेर ल्याएपछि स्वीकृत गर्ने कि नगर्ने भन्ने संकट परेको छ  मन्त्रीहरूले आफूखुसी निर्णय गर्ने उद्देश्यसहित अध्यादेश प्रस्ताव भएपछि निर्णय लिन कठिनाइ भएको हो  मन्त्रीहरूले कर्मचारीको सरुवामा आपनो अधिकार क्षेत्रभित्र पार्ने र त्यसबाट नाजायज फाइदा लिने योजनासहित कानुन संशोधन गर्ने अध्यादेश पठाउनुले उनीहरूको गलत नियत स्पष्ट हुन्छ  कतिपय अध्यादेश कर्मचारीको तहमा समेत छलफल चलाइएका छैनन्  
	कामचलाउ र चुनावी सरकारका सीमितता हुन्छन्  संसद् हुँदाकै बेला निर्णय हुन नसकेका विवादित मुद्दाहरूको समाधान यतिबेला अध्यादेशमार्फत खोज्नुले सरकारी स्वेच्छाचारी चरित्र उदांगै देखिन्छ  ठूला नीतिगत निर्णय कामचलाउ सरकारले गर्न मिल्दैन भन्ने ज्ञात हुँदाहुँदै पेलेर अघि बढ््ने स्पष्ट छाँटकाँट सरकारले देखाएको छ  आफ्नो शासन लम्ब्याउने दाउमा आदेश र अध्यादेशको खेतीमा सरकार लागेको छ  यसरी गुप्त ढंगले अध्यादेशआदेश खेती गर्दै जानु भनेको राष्ट्रपति र प्रधानमन्त्री द्वन्द्व बढाउनु हो  सत्ताबाट बाहिरिएपछि आफूले काम गर्न नसकेको दोष राष्ट्रपतिको टाउकामा थोपर्ने सूचीको खोजीमा प्रधानमन्त्री लागेका छन्  राष्ट्रपतिबाट अस्वीकृत भएका विषयलाई राजनीतिक मसला को विषय बनाउने योजनासमेत कोरिँदै छ  
	 
	 
	 
"
