संविधान र सहमतिको टुटेको धागो"संविधानसभा अवसानपछिका ग्लानि पीडा नैराश्य आक्रोश र आरोपप्रत्यारोपका दुई हप्ता बितेर गएका छन्  ""
	संविधानसभा अवसानपछिका ग्लानि पीडा नैराश्य आक्रोश र आरोपप्रत्यारोपका दुई हप्ता बितेर गएका छन्  एउटा सुन्दर सपनाको त्रासद अन्त्यपछि उत्पन्न यी भावावेग अस्वाभाविक होइनन्  के कारणले यस्तो हुनपुग्यो बहस हुँदै जाला निष्कर्ष निस्कँदै जाला  पर्दा अगाडि र पछाडिका जिम्मेवारहरूको अनुहार पनि क्रमशः खुल्दै जाला  तथ्यहरू आफैंले धेरै कुरा बोली पनि सकेका छन्  तर मुलुक सधैंभरि अतीतको घाउ मनमा बोकेर सधैंभरि एकार्कामाथि औंला मात्रै ठड्याइराखेर त अगाडि बढ्न सक्दैन  अतीतजीवी  
	भएर होइन भविष्यमुखी भएर मात्रै सङ्कटबीच गोरेटो पहिल्याउन सकिन्छ  अन्यथा वर्तमान सङ्कटले अझ भयावह र बहुआयामिक स्वरूप लिनेछ  त्यसै पनि नेपाल असफल राष्ट्र बन्दै छ भनेर न्युयोर्क टाइम्स जस्ता पत्रिकाले टिप्पणी सुरु गरिसकेका छन्  यतिबेला हाम्रासामु ठिङ्ग उभिएको चुनौती हुन् संविधान निर्माणको चुँडिएको धागो कहाँबाट कसरी र कहिले जोडिन्छ  अनि आज दुर्घटनाग्रस्त भएको बाह्रबुँदे सहमतिबाट सुरु सहमतिको यात्रा कुन धरातलमा टेकेर सुचारु हुन्छ  यी यक्षप्र्रश्नको जवाफ नदिई कुनै राजनीतिक शक्तिले कुवाको पानी पिउन पाउने सम्भावना छैन  
	संविधानसभाको अवसानसँगै चार वर्षसम्म गरिएका सम्पूर्ण प्रयास शून्यमा पुगेका छन् साँप सिंढी खेलमा  मा पुगेको गोटी साँपको मुखमा परेर  मा झरेझैं  संविधानसभाको असफलता र सभासदहरूप्रति आक्रोशको कोलाहलमाझ यसबीचका सारा उपलब्धि ओझेलमा पारिएका छन्  तर विवाद समाधान गर्ने बहानामा सम्पूर्ण एजेन्डा खल्तीमा खाँदेर तथा सभासदहरूलाई भूमिकाविहीन जनआक्रोशको तारो र रबरस्ट्याम्प बनाएर शीर्ष नेताहरू रिसोर्टतिर कुद्नुपूर्व सभासदहरूले दुई वर्ष कठोर मिहिनेत गरेका थिए  सबै दलका शीर्ष नेता सम्मिलित संवैधानिक समितिले  वटा प्र्रश्नमा गरेको मतदानको जात्रा र विरोधाभाषी मस्यौदाको तमासालाई बिर्सने हो भने विषयगत समितिहरूले निकालेका निष्कर्षहरू निकै महत्त्वपूर्ण थिए  तर शीर्ष नेतृत्वले न बाँकी प्रश्नमा विवाद सल्ट्याउन सक्यो न त भइसकेका सहमति र निष्कर्षलाई नै संस्थागत गर्न सकियो  फलतः सामााजिक न्याय र लोकतन्त्रको संयोजनसहितको राजनीतिक अधिकारसँगै सामाजिकआर्थिकसांस्कृतिक अधिकारसहितको केन्द्र प्रदेश र स्थानीय निकायबीच स्पष्ट अधिकार बाँडफाँडसहितको सामाजिक ऐक्यबद्धतासहितको प्रस्तावित मस्यौदा अलपत्र पर्यो  टुङ्गनि बाँकी विषयहरू निश्चय नै महत्त्वपूर्ण थिए तर टुङ्गइिसकेका विषयहरू पनि कम महत्त्वका थिएनन्  राज्यको चरित्रलाई सामन्ती या नवउदारवादीबाट सामाजिकजनवादी बनाउने सामथ्र्य राख्ने ती विषयहरू गुम्दा सबैभन्दा ठूलो नोक्सानी ती समुदायलाई भएको छ जसलाई नयाँ संविधानसभाको सबैभन्दा ज्यादा खाँचो थियो  महिलाहरूको समानताका पक्षमा दलितमाथिको शोषण विरुद्धमा भाषिक र सांस्कृतिक समानताका पक्षमा राज्यलाई जनताको आँगनसम्मै पुर्याउने विषयमा आधारभूत शिक्षा र स्वास्थ्य रोजगारी र खाद्य आवास र न्यायजस्ता विषयलाई मौलिक अधिकार बनाउने विषयमा अनि समावेशी लोकतन्त्र र सामाजिक सुरक्षाका विषयमा गरिएका सहमतिहरू गुम्दा श्रमजीवी जनता आज पराजित भएका छन्  
	रावणमाथि विजय र सकुशल सीता फिर्तीको खुसियालीमा रामले विजयभोज आयोजना गरेछन्  चौरासी व्यञ्जनले भरिपूर्ण भोजमा एकजना सिपाहीको आँखा लप्सीको अचारमा परेछ र भोजको सबैभन्दा सुस्वादु चिज त यही हो भन्ठानेर ऊ उत्ताउलिँदै अचारको भाँडामा धावा बोल्न पुगेछ  लप्सी न हो बोक्रा हातमा रह्यो भित्रको दाना त उछिट्टएिर आकाशतिर  अर्को सिपाहीलाई लाग्यो यस्तो महत्त्वपूर्ण पकवान त गुमाउनु हुँदैन  अनि ऊ पनि त्यसैमाथि झम्टिन पुग्यो  अर्को अनि अर्को गर्दै सारा सिपाही लप्सीको दानाका पछाडि दौडादौड छिनाझपटी  परिणाम सम्पूर्ण भोज भताभुङ्ग  विषय या प्रसङ्गले अन्यथा अर्थ नलागोस् तर आज हामी सङ्घीय इकाइको नामकरणमा भएको विवादका कारण एकजना साथीले सुनाएको कथाको त्यही भताभुङ्ग भोजको साक्षी भएका छौं   
	प्रधानमन्त्रीले नयाँ निर्वाचनको घोषणा गर्नुभएको छ  संसद्विहीन अवस्थामा सर्वसत्तावादको जङ्गबहादुर घोडामा निर्वाध सवार हुने नियतलाई एकछिन बिर्सिदिने हो भने पनि संविधानसभा निर्वाचन बारम्बार हुन नसक्ने र अन्तरिम संविधानले त्यस्तो परिकल्पनै नगरेको संवैधानिक प्र्रश्नलाई बेवास्ता गर्ने हो भने पनि नयाँ संविधानसभा गठन हुने र त्यसबाट संविधान बन्ने कुराको अनुमान निकै कठिन देखिन्छ   
	 चैतमा संविधानसभा निर्वाचन हुँदा दलहरूबीच प्रतिस्पर्धा थियो तर धु्रवीकरण थिएन  आन्दोलनको राप र ताप जीवितै थियो  केही साझा सङ्कल्पहरू थिए सबै दलका  समाज आमरूपमा एकताबद्ध उत्साही र अविभाजित थियो  संविधानसभाको पहिलो बैठकमा केबी गुरुङले गणतन्त्रको प्रस्ताव प्रस्तुत गर्दा सभाहल झन्डै चार मिनेट लगातार तालीबाट गुन्जिएको थियो  र पनि हामीले संविधान बनाउन सकेनौं  अब दलहरूबीच धु्रवीकरण मात्रै होइन चरम अविश्वास कटुता र निषेध व्याप्त भएको यो स्थितिमा त्योभन्दा पनि बढी समाजका जराजरासम्म धाँजा फाट्दै गरेको यस्तो बेलामा कथंकदाचित निर्वाचन भएछ भने पनि आक्रोश घृणा विभाजन र जितहारको भावनामा खडा हुने सभाले संविधान बनाउला  प्रश्न व्यक्तिको होइन उनीहरू फेरिएलान्  तर संविधानसभाबाट संविधान बनाउन चाहिने सहिष्णुता ग्रहणशीलता र सम्झौताको भावना तपाईंसँग छैन भने समाजका प्रत्येक हिस्सामा जित र स्वामित्व भाव पैदा गर्न सक्नुहुन्न भने संविधानसभाबाट संविधान निर्माण असम्भवप्रायः कुरा हो  कि त कुनै एउटा शक्ति खालि पार्टी मात्र होइन जातीय समूहले पनि सम्पूर्ण रूपले जित्ने र अरूले पूरै हार स्वीकार्ने स्थिति बनेछ भने बेग्लै कुरा  तर के हाम्रो अहिलेको यथार्थ यही हो र  
	संविधानसभाबाट संविधान निर्माण गर्ने हाम्रो प्रयास असफल भएको हो भने र अर्को प्रयोगको पनि सफलता सुनिश्चित छैन भने हामीले अन्य विकल्पमा समेत खुला दिलले छलफल सुरु गर्नुपर्छ  पुष्पकमल दहालले भनेजस्तो चार पटकसम्म पनि निर्वाचन गरेर मुलुकलाई गिनी पिग बनाउन सकिँदैन  अब पर्खिनका लागि समय पनि छैन  संविधानसभाबाट संविधान निर्माण उत्कृष्ट लोकतान्त्रिक विधि हो तर त्यो विधिलाई सफल पार्न पात्र पनि उत्कृष्टै चाहिँदो रहेछ मन्डेला नेहरूअम्बेडकर या गुज्माओजस्तै  संविधान निर्माण तर्कको सहमतिको सम्झौताको अरूका संवेदनशीलता बुझ्ने र अरूको ठाउँमा उभिएर सोच्ने एउटा सौम्य लोकतान्त्रिक प्रक्रिया रहेछ  कि त तपाइर्ं यसका लागि तयार हुनुपर्यो होइन भने दोस्रो संविधानसभा योभन्दा अझ समस्याग्रस्त हुनेछ  
	संविधान निर्माणको टुटेको धागो जोड्नुपूर्व राजनीतिक दलहरूले कम्तीमा पनि संविधानसभामा सहमतिमा पुगिएका प्रावधानहरू समेटेर राजनीतिक दस्तावेज प्रस्तुत गर्नुपर्छ  यसको कुनै संवैधानिक वैधता नहोला तर यसले एकातिर संविधानसभाको निधारमा लागेको असफलताको कालोलाई थोरै भए पनि धोएर यथार्थ तस्बिर अगाडि ल्याउनेछ भने अर्कातिर अब बन्ने संविधान ती सहमतिभन्दा तलको या अनुदार हुनेेछैन भनेर सार्वजनिक प्रतिबद्धता तयार गरिदिन्छ  त्यसो भयो भने चाहे संविधानसभाको नयाँ निर्वाचनबाट होस् चाहे संविधानसभाको पुनस्र्थापनाबाट चाहे जनमत सङ्ग्रहबाट संविधान अनुमोदन गराउने लोकतान्त्रिक विधिमा जाइयोस् चाहे नयाँ निर्वाचनबाट आउने संसद्बाट संविधान निर्माणको विकल्प संविधान निर्माण सुरक्षित जनआधारित र छोटो हुनेछ  अन्यथा हामी उही सिसिफसको नियति बेहोर्न बाध्य हुनेछौैं खोलाबाट ढुङ्गो धकेल्दैधकेल्दै डाँडाको छेउमा पुर्यायो फेरि गुल्टिएर खोलामै पुग्छ र उही अन्त्यहीन कथा दोहोरिन्छ   
	प्रधानमन्त्रीको बहिर्गमनलाई पूर्वसर्त बनाएका विपक्षी र हामीलाई कसैले सत्ताच्युत गर्न सक्दैन भन्ने आत्मरति पालिरहेका सत्तारुढ गठबन्धन दुवैले संविधान निर्माणको टुटेको धागो कसरी जोडिन्छ भन्ने प्रश्नमा सार्थक मन्थन सुरु गनर्ैैपर्छ  
	सङ्घीयताको प्र्रश्नले संविधान निर्माणलाई जटिलतामा पुर्याइदियो र यही नै विघटनको कारणसमेत बन्न पुग्यो  यस प्रश्नमा बाह्य शक्तिको चासो र संलग्नताबारे पछिल्ला दिनमा गम्भीर बहस प्रारम्भ भएको छ  यो प्रश्न कचल्टिनमा कुन हदसम्म हाम्रो अयोग्यताले काम गरेको छ र कुन हदसम्म बाह्य भूमिकाले यकिन भन्न गाह्रो छ  तर सांस्कृतिकजातीय अतिवादमा पागल बनेको ब्रेभिकले  भन्दा बढी युवाहरूको राक्षसी हत्या गरेको घाउ भोगिरहेको नर्वे त्यस्तै अतिवादका कारण लन्डनको एउटा हिस्सा खरानी भएको देखेको बेलायत या एउटा पागल सिपाहीले मुस्लिमहरूको हत्या गरेको दहसतबाट बाहिर निस्किनसकेको प|ान्सले सामाजिक सद्भाव खल्बलिँदाका दुष्परिणामहरू बिर्सिसकेका होलान् र  
	अन्त्यमा एउटा घटनाको सादृश्य   वर्षअघि जेठ  गते राति शेरबहादुर देउवाले तत्कालीन प्रतिनिधिसभा विघटन गरेका थिए आफ्नै पार्टीलाई समेत थाहा  
	नदिई  सङ्कटकाल लम्याउने उनको प्रस्तावलाई संसद्ले समर्थन नगर्ने अनुमानमा उनले त्यसो गरेका थिए  तर मुलुक भयावह सङ्कटमा फस्यो र उनलाई समेत शाही कांग्रेस को आरोप लाग्यो  यही तीतो अनुभवले होला जेठ  गते राति  बजेसम्म पनि उनी सङ्कटकाल लगाएरै भए पनि संविधानसभा जोगाउन नेताहरूलाई मनाउँदै थिए  तर डा भट्टराईले सुनेनन्  आफ्नै पार्टीका विपक्षी मात्रै होइन पार्टीका तर्फबाट सरकारमा मन्त्री पठाएर उनलाई सहमतिको सरकारको प्रधानमन्त्री बनाउने एमाले कांग्रेसका नेताहरूलाई क्याबिनेटबाहिर अपमानसहित कुराएर संविधानसभा विघटन गराए  देउवालाई संसद् विघटन गर्ने संवैधानिक अधिकार थियो यद्यपि त्यो कदम राजनीतिक रूपले आत्मघाती थियो  तर बाह्रबुँदे समझदारीले परिकल्पना विस्तृत शान्ति सम्झौताले रेखाङ्कित र अन्तरिम संविधानले निर्दिष्ट गरेको संविधानसभालाई विघटन गर्ने संवैधानिक राजनीतिक र नैतिक कुनै अधिकार प्रधानमन्त्रीमा थिएन  यो कदमले भट्टराईको शान्ति लोकतन्त्र र संविधानसभाप्रतिको निष्ठामाथि ठूलो प्रश्नचिह्न खडा गरेको छ र मुलुक बहुआयामिक सङ्कटमा धकेलिएको छ  
	डाक्टरसाब आफैंले नक्साङ्कन गरेको लोकतान्त्रिक शक्तिहरूको सहमतिको यात्रा र आफैंले आर्किटेक्ट गरेको संविधानसभा विघटनको यो त्रासद अन्त्यलाई कसरी उचित साबित गर्नुहुन्छ  अनि कसरी जोड्नुहुन्छ त्यो भत्केको पुललाई जो नदीका वारि र पारि रहेका तत्कालीन सात दल र माओवादीको मिलनबिन्दु बनेको थियो  
	लेखक एमाले नेता हुन्  
	
"
