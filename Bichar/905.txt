लज्जास्पद कूटनीति "उपप्रधान तथा परराष्ट्रमन्त्री नारायणकाजी श्रेष्ठले  मंसिरमा देशको सर्वोच्च नेतृत्व काठमाडौंस्थित विदेशी मिसन प्रमुख""
	उपप्रधान तथा परराष्ट्रमन्त्री नारायणकाजी श्रेष्ठले  मंसिरमा देशको सर्वोच्च नेतृत्व काठमाडौंस्थित विदेशी मिसन प्रमुख र छिमेकी देशका नेताका कूटनीतिक मर्यादा र आचारसंहिताबारे गम्भीर खुलासा गरे  बनारस हिन्दु विश्वविद्यालयका कुलपतिका हैसियतमा काठमाडौं आएका भारतीय सत्तारुढ राष्ट्रिय कंग्रेसका विदेश विभाग प्रमुख डा करण सिंहसंँगको राजनीतिक भेटवार्ताको सन्दर्भमा कूटनीतिक आचारसंहिता उल्लंघनको मुद्दा उठ्यो  यद्यपि परराष्ट्रमन्त्री श्रेष्ठको पछिल्लो आक्रोश र पीडा शृङखलाबद्ध घटना र मन्त्रिपरिषद्का सदस्यका रूपमा त्यहाँभित्र महत्त्वहीन हुँदै गरेको प्रतिष्ठा विरुद्धको सामूहिक अभिव्यक्ति हो   
	मन्त्रिपरिषदका अध्यक्ष आफूसमान हैसियतका पार्टीका अर्का उपाध्यक्ष डा बाबुराम भट्टराई रहेको मधेसी मन्त्रीका नाजायज प्रस्तावमा प्रधानमन्त्री लाहाछाप लगाउने तर वरिष्ठ सदस्य भए पनि हैसियतविहीन रहनुपर्ने अवस्थाले उनमा निराशा देखिनु स्वाभाविक हो  पछिल्ला कतिपय महत्वपूर्ण निर्णयमा अध्यक्ष प्रचण्डलाई समेत अस्विकार गरेका प्रधानमन्त्रीले मधेसी मन्त्रीका विवादास्पद प्रस्तावलाई अनुमोदन नगर्ने सामथ्र्य राख्नसकेका छैनन् मुख्य सचिवमा लीलामणि पौड्यालको नियुक्तिको अपवादबाहेक  किनकि त्यसो गर्दा सत्ताच्युत हुनुपर्ने र दीर्घकालीन रूपमा यो सत्ताका सूत्राधारबाटै राजनीतिक आधार गुमाउनुपर्ने खतराप्रति भट्टराई सचेत छन्   
	महँगो थर्मल प्लान्ट नेपाल दूरसञ्चार प्राधिकरणमा योग्यता नपुगेका दिगम्बर झाको नियुक्ति रेडियो नेपालमा त्यस्तै व्यक्ति सुरेश कार्कीको नियुक्ति लगायतमा मुख्य सचिव र केही मन्त्रीको असहमति हुँदा पनि अनुमोदनको हुनुको अर्थ प्रस्ट  
	छ  असल शासनका हिमायती सम्झने प्रधानमन्त्रीले असल ठानेर नियुक्तिमा अडान लिएका मुख्य सचिवद्वारा राखिएका राष्ट्रहितका उचित अडानलाई लत्याउनु तर ठीक विपरीत अर्को ध्रुवप्रति लाचार बन्नुले सरकार कसको सेवाप्रति प्रतिबद्ध छ भन्नेसमेत प्रस्ट पारेको छ  
	यी र यस्ता पृष्ठभूमिका बीचमा प्रायःजसो वैदेशिक मामिलामा हावी हुने प्रधानमन्त्री कार्यालय र अझ अहिले बढी नै शक्ति केन्द्रीकृत गरेका प्रधानमन्त्री भट्टराईका मूलतः दक्षिण छिमेकी भारत र अन्य बाह्य शक्तिसँगका सम्बन्धले परराष्ट्रमन्त्रीमा एकान्तिकता छाएको देखिन्छ  प्रधानमन्त्रीसँग उनको असन्तुष्टिको क्रमबद्ध सूची नै छ  संयुक्त राष्ट्रसंघीय महासभामा प्रधानमन्त्री भट्टराईले परराष्ट्रमन्त्रीलाई जानकारीसमेत नदिई भारतीय समकक्षी डा मनमोहन सिंहसँग एकल वार्ता गरेपछि श्रेष्ठले सार्वजनिक रूपमै प्रधानमन्त्रीको आलोचना गरेका थिए  त्यस्तै भारतको औपचारिक भ्रमणमा गएका बेला पनि परराष्ट्रमन्त्रीको असहमतिका बीच प्रधानमन्त्रीले भारतसँग बिप्पा सम्झौता गरेपछि पनि श्रेष्ठले नयाँदिल्लीमै र काठमाडौं फर्केर पनि लगातार बिप्पाको विरोध गरे  
	यस्ता केही घटना र नियमितजस्तो भारतीय राजदूत जयन्तप्रसादले प्रधानमन्त्री भट्टराईलाई बालुवाटार र सिंहदरवारमा भेटी काठमाडौंनयाँदिल्ली संवाद गरिरहेका बेला विभागीय मन्त्रालयलाई पेन्डुलम बनाइएका दृश्यका लाचार साक्षी हुनुपर्दा उनलाई हीनताबोध महसुस भएको हुनसक्छ  बजेट आउनुअघि र पछि नियमितजस्तो जयन्तप्रसादले राष्ट्रपति र प्रधानमन्त्री भेटेको सार्वजनिक उनले गरेकै छन्  परराष्ट्रमन्त्री श्रेष्ठका कूटनीतिक संवाददातामार्फत सार्वजनिक गरिएका ती अरण्यरोदनभित्र प्रधानमन्त्री भट्टराई र मधेसी मन्त्री तत्काल शक्तिशाली देखिएका छन्  तर उनीद्वारा उठाइएका मुद्दालाई गम्भीरतापूर्वक लिने हो भने त्यहाँ एउटा सार्वभौम राष्ट्र कमजोरमात्र देखिएको छैन पूर्णतः पराजित भएको छ   
	जस्तो भारतीय सत्तारुढ गठबन्धन युपीए अध्यक्ष सोनिया गान्धीका विश्वासपात्र र संकटका बेला भारतीय दूत भएर नेपाल आइरहने डा सिंहकै भ्रमणलाई उदाहरण मान्न सकिन्छ  बीएचयुको एक कार्यक्रमका प्रमुख अथितिका रूपमा नेपालका राष्ट्रपतिलाई निमन्त्रणा दिन आएका राप्रपा अध्यक्ष पशुपतिशमशेर राणाका भिनाजूसमेत रहेका सिंहको काठमाडौं भेटवार्ता र कार्यक्रमबारे परराष्ट्र मन्त्रालयलाई जानकारी नगराइनु कुनै पनि अर्थमा गलत हो  त्यसैले परराष्ट्रमन्त्रीले साहसपूर्वक उठाएको यो मुद्दालाई बहसमा नल्याई डष्टबिन मा थन्क्याउने दुष्प्रयास गरिनु हुँदैन  
	कूटनीतिक आचारसंहिता  मात्र होइन विश्व कूटनीतिक अभ्यासअनुसार पनि विदेशी सार्वजनिक व्यक्तित्वका भ्रमण चाहे ती राष्ट्रपति वा प्रधानमन्त्रीको निमन्त्रणामा भएका हुन् तिनमा परराष्ट्र सूचित हुनुपर्छ  भ्रमण र वार्ताको व्यवस्थापन नै परराष्ट्रले गर्नुपर्छ  तर यहाँ त्यो सामान्य कूटनीतिक शिष्टाचार विपरीत परराष्ट्रलाई गुमराहमा राखेर महत्वपूर्ण भेटवार्ता गरिएको छ  सिंह काठमाडौं आएपछि त्रिभुवन विमानस्थलको भीभीआईपी कक्ष खुला गर्न परराष्ट्रलाई आग्रह गर्ने तर त्यसपछिका सबै कार्यक्रममा परराष्ट्र नचाहिने कार्यले सर्वोच्च निकायमाथि मन्त्रीले भनेझै प्रश्न उठेका छन्  
	प्रधानमन्त्रीबाट भारतसँगका मुद्दामा परराष्ट्रलाई अवमूल्यन गरिएका दृष्टान्त छँदै थिए अहिले आएर प्रधानमन्त्रीलाई संवैधानिक हैसियतको पाठ पढाउने राष्ट्रपति र उनको कार्यालयबाट समेत कूटनीतिक आचारसंहिता उल्लंघन भयो  सिंह राष्ट्रपतिलाई औपचारिक निमन्त्रणा दिन आएकाले राष्ट्रपतिका पाहुन मान्न सकिन्छ  तर संवैधानिक राष्ट्रपतिका विदेश नीति फरक हुँदैनन् भने उनका विदेशी नेता र राजदूतसंगका भेटवार्ता पनि सरकारको जानकारी र व्यवस्थापनविना सम्भव हुँदैनन्  तर भारतीय दूतावासले सिधै शीतल निवासको पहुँच प्रयोग गरी भेटवार्ता र कार्यक्रमको प्रबन्ध गरिएको देखिन्छ जसले राष्ट्राध्यक्षबाट समेत परराष्ट्रलाई महत्व नदिएको देखिन्छ  
	राष्ट्रपतिबाट कूटनीतिक आचारसंहिता यसअघि भारतीय पूर्व विदेशमन्त्री यसवन्त सिंन्हालाई निजी पाहुनाको रूपमा नेपाल भ्रमण गराएर भएको थियो  परराष्ट्रलाई आफ्नो व्यक्तिगत पाहुनाको रूपमा बोलाएको भन्दै स्विकृतिका लागि अनुरोध गरिएको पत्र राष्ट्रपतिले पठाए तर सिन्हाले शीतल निवासको आमन्त्रणलाई राजनीतिक भेटवार्तामा रूपान्तरण गरे  उनले बृहत लोकतान्त्रिक शक्तिको आवश्यकताबारे सुझाएका थिए  
	मन्त्री श्रेष्ठले परराष्ट्रको स्विकृतिविना सिधै विदेशीसँग नभेट्न राष्ट्रपतिलाई दुईपटक आग्रह गरेको तर त्यसपछि पनि बेवास्ता गरिएको बताएको सही हो भने राष्ट्रियता पक्षधर र राष्ट्रिय एकताका प्रतिनिधि ठानिएका राष्ट्रपति इमानदार नरहेको प्रश्न उठ्छ  विना आधार परराष्ट्रले आरोप लगाएको भए त्यसमा उचित प्रतिवाद आवश्यक हुन्छ  एउटा यथार्थ के देखिन्छ भने केही महिना पहिले काठमाडौंमा रहेका युरोपेली राजदूतले अध्यादेशबारे सिधै राष्ट्रपतिसंग समय मागेपछि परराष्ट्रले रोकेको थियो र राष्ट्रपतिले पनि त्यसलाई स्विकारेका थिए  त्यसबेला राजदूतहरुले आफ्ना मुद्दा परराष्ट्रको सम्बन्धित डेस्क तथा परराष्ट्रमन्त्रीमार्फत राख्नुपर्ने भन्दै भेट नदिन राष्ट्रपतिलाई आग्रह गरेको थियो  त्यो कार्यान्वयन भयो पनि  यो बेग्लै हो कि राजदूत रिसाएकी भनी पछि उनै मन्त्रीले रात्रिभोज आयोजना गरी असमझदारी हटाई आचारसंहिता पालना गर्न सम्झाए  राजदूतले माने पनि  तर उनी फेरि भन्दैछन् राष्ट्रपति र प्रधानमन्त्रीले काठमाडौंमा रहेका विदेशी राजदूतसँग पटकपटक भेट गर्छन् तर मलाई थाहै हुँदैन  
	 सालमा दिल्लीमा भएको त्रिपक्षीय समझदारीपछि देखि भारतीय राजदूतलाई नै नेपालका मुख्य प्रशासनिक निकाय प्रधानमन्त्री र मन्त्रिपरिषद्सँग सिधै पहुँच भएकै थियो अहिले काठमाडौंस्थित युरोपेली अमेरिकी र चिनियाँ मिसन प्रतिनिधिसमेतले दलका नेता र उच्चपदस्थ पदाधिकारीसँग भेट गरिरहेका छन् भन्ने मन्त्रीको विवरणले झन् नेपाल कमजोर भएको देखिन्छ  प्रधानमन्त्री देशका एजेन्ट बोकेर गोप्य र उच्च तहको वार्ता जानु सार्वभौमसत्ता सम्पन्न देशका प्रधानमन्त्री विदेशीको शरणमा पर्नु लाजमर्दो हो भन्ने उनका उठान गम्भीर छन्  जसले यथोचित बहस निम्त्याउँछन्   
	परराष्ट्रमन्त्रीले अर्को संवेदनशील विषय पनि उठाए  भारतको नयाँदिल्लीमा भएको द्विपक्षीय सीमा बैठकमा भारतीय सहयोगमा सञ्चालित योजनाको सुरक्षाको एजेन्डा प्रधानमन्त्री र मधेसी मन्त्रीको सल्लाहमा सशस्त्र प्रहरीका महानिरीक्षक कोशराज वन्तले राखे र अनुमोदन पनि भयो  त्यही मन्त्रिपरिषदका उनी भन्दैछन् भारतीयले उठाउने एजेन्डा नेपाली पक्षले उठायो हीनताबोधका साथ पारित गर्यौं  उनको बुझाइमा भारतलाई खुसी तुल्याउने हिसाबले एक तह अघि बढेर उक्त  
	प्रस्ताव आएको थियो   
	मन्त्रीका रूपमा श्रेष्ठका कमीकमजोरी हुनसक्छन् तर विदेश सम्बन्ध सञ्चालनका दृष्टिकोणमा उनी सन्तुलित देखिन्छन् भने कूटनीतिक प्रणाली बसाउने प्रयासमा देखिन्छन्  त्यसैले उनले उठाएका मुद्दालाई आग्रह र कुण्ठाका आधारमा होइन मुद्दा विशेषका आधारमा हेरिनुपर्छ  तर परराष्ट्रमन्त्री प्रधानमन्त्रीको विरोधमा उत्रिरहने बाह्य सम्बन्धमा प्रश्न उठाइरहने र नेपाल विदेश नीतिमा विभाजित भएको सन्देश दिइरहने गर्दा नेपालको छवि थप खस्किन्छ  त्यसैले यात परराष्ट्रमन्त्रीले मन्त्रिपरिषदमा आफ्ना असहमति राखेर बाहिर तिनको कार्यान्वयनमा जाने वा तत्काल राजीनामा दिई राष्ट्रियताको मुद्दामा लागिरहने  उनीसँग विकल्प यति हुन्   
	प्रधानमन्त्री विरुद्ध शीतयुद्धमा उत्रिएर पदमा बसिरहनु राजनीतिक नैतिकता हुँदैन  यदि परराष्ट्रमन्त्री वास्तवमै विदेशी चलखेल कम गरी राष्ट्रियताको संरक्षण गर्न चाहन्छन् भने उनले सोच्नुपर्छ अब राष्ट्रघातको साक्षी बस्ने कि त्यस्तो मन्त्रिपरिषद्बाट बाहिरिने  
"
