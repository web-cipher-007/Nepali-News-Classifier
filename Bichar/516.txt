"नयाँ संस्कृति नयाँ नेपाल"नेताहरूले लोकतान्त्रिक संस्कार र सांस्कृतिक परिपाटी आत्मसात् गर्न जरुरी छ "
	नेताहरूले लोकतान्त्रिक संस्कार र सांस्कृतिक परिपाटी आत्मसात् गर्न जरुरी छ  यतिबेला नेपाली राजनीति लगभग नैराश्यपूर्ण वातावरणबाट गुजि्ररहेको छ  ठूलो सहादत तथा बलिदानबाट प्राप्त लोकतान्त्रिक गणतन्त्रको संस्थागत विकास नहुने हो कि भन्ने सर्वत्र चिन्ता ब्याप्त छ  संविधानसभा भंग भएको लगभग सात हप्ता बितिसक्दा पनि राजनीतिक दलहरूबीच न्युनतम राजनीतिक समझदारी बन्न सकिरहेको छैन  नयाँ परिवेशमा तात्कालिक कार्यनीतिमा देखिएका अन्यौलताहरू हटाउन विगतमा भएका सैद्धान्तिक र राजनीतिक कमजोरीलाई सुधार गर्न निश्चय पनि विधि र प्रकृयाबाटै गुज्रनुपर्छ  त्यसका अतिरिक्त तत्कालीन कार्यनीति तय गर्न कार्यकर्ताहरूको रायसल्लाह लिएर उनीहरूबाट अनुमोदन गराएपछि मात्र नेतृत्व तहले राष्ट्रिय राजनीतिमा निणर्ायक भूमिका निर्वाह गर्न सक्तछन्  त्यसैका लागि सम्मेलन भेला तथा महाधिवेशनको आयोजना गरिन्छ  अन्यौलग्रस्त तथा नैराश्यपूर्ण वातावरणमा अन्यौलता र नैराश्यतालाई चिर्न र रणनीति र कार्यनीतिमा देखिने गरेका विवादहरूको छिनोफानो गर्न र एकमना एकतासहित अझै आशाका किरण बाँकी छन् है भन्ने सन्देश प्रवाह गर्न दलहरूका यस्ता भेलाहरूको धेरै ठूलो महत्व हुने गर्छ  यतिबेला नेपालका सानाठूला सवै दलहरूले यस्ता भेलाहरूको आयोजना गरिरहेका छन्  झन्डै एक महिनाअघि नै एमालेले यस्तो भेला आयोजना गरेको थियो   
	माओवादी भेला भर्खरै सम्पन्न भएको छ  निकट भविष्यमै नेपाली कांग्रेसले केन्द्रीय पदाधिकारीहरूसहित जिल्ला सभापतिहरूको भेला गर्ने जनाएको छ  तर अघिल्ला दुई दलका राष्ट्रिय भेलाहरूमा देखिएको बहस छलफल आपसी विवाद मिलाउने तरिका तथा समयको चाप र तात्कालिक समस्या समाधानतर्फ केन्दि्रत रहेको देखिएन   
	किन राजनीतिक दलहरूभित्र र आपसमा रडाको मििच्चरहेको छ  के कारणले दलहरू छिन्नभिन्न हुने अवस्थामा पुगिरहेका छन्  यसका कारणहरू सैद्धान्तिक राजनीतिक सांस्कृतिक के हुन् वा हुन सक्लान्  अहिले देखिएको वा दलहरूमा लागेको रोग अवसान हुनेगरीको हो या रोग निको हुने संभावना पनि छ  यस्ता प्रश्नहरू हिजोआज जताततै सुनिन थालिएका छन्  पुराना पुस्ताका नेताहरू काम नलाग्ने भए नयाँ कोही अघि सरिरहेका छैनन् जस्ता आवाजहरू पनि बिस्तारै घन्किन थालेका छन्  यद्यपि दलहरूको संरचना हेर्दा तत्काल भइरहेका नेताहरूलाई विस्थापित गरेर तत्काल नयाँ स्थापित गर्नसक्ने स्थिति देखिंदैन  केही मानिसहरू चियापसलमा गफ गरे जस्तो नयाँ पार्टी खोलेर नयाँ नेता आउनसक्ने स्थिति पनि छैन  आन्दोलनले नेताहरू स्थापित गरे पनि परिपक्व नेतृत्व स्थापित हुनका लागि अनेकन सांगठनिक प्रकृया पार गरेर अनेकन जनपरीक्षा पश्चातमात्र कोही नेता स्थापित हुनसक्तछ   
	राजनीतिक दल निर्माण गर्ने विषय त्यति सजिलो छैन  नेपाली राजनीतिको लगभग  वर्षको अवधिमा धेरैवटा राजनीतिक दलहरू अस्तित्वमा आए तर केहीलाई छाडेर अरु प्रायः बिलिन हुनपुगे  आधुनिक राजनीतिशास्त्रको मतअनुसार राजनीति दल निर्माण गर्नुभन्दा पहिला मुख्यतया विचारधाराको  आधारहरू निश्चित गरिनुपर्ने हुन्छ  पहिलो आधारभूत विषय हो दलको सदस्यता  हामी को हौं  कुन परिवेश र कहाँबाट आएका हौं  हामी कस्तो देखिन चाहन्छौं  हामी कोसंग बढी निर्भर हुन्छौं  को र कस्तो व्यक्ति हाम्रो समूह वा पार्टीको सदस्य हुनसक्छ  जस्ता विषय यसमा समेटिएका हुन्छन्  दोस्रो हो क्रियाकलाप  
	हामी के काम गर्दैछौं  के हासिल गर्न चाहन्छौं  हामीबाट अरुले के आशा गर्न सक्तछन्  किन हामी यहाँ छौं  जस्ता प्रश्नहरूको उत्तर खोजिनुपर्ने हुन्छ  तेस्रो लक्ष्य निर्धारण हामी यो सब किन गरिरहेका छौ  हामी के कुरा महसुस गरेर त्यो कामको थालनी गरेका हौ  भन्ने प्रश्नको उत्तर खोजिनुपर्ने हुन्छ  चौथो मूल्य र मान्यताहरूको स्थापना  मुख्य मूल्य र मान्यताहरू के हुन्  हामी आफैलाई कसरी मूल्याङ्कन गरिरहेका छौं र अरुलाई कसरी मूल्याङ्कन गर्छौं  के गर्ने हो र के नगर्ने हो भन्ने प्रश्नको उत्तर यसमा खोजिन्छ  पाँचौ स्थान र समूहगत सम्वन्धको विषय पर्छ  हाम्रो सामाजिक स्थान के हो  हाम्रा विरोधी वा विपक्षी को हुन्  कसले हामीलाई मनपराउँछन् र कसले हाम्रा विचारधारालाई मनपराउँदैनन्  यो कुराको निक्र्यौल गरिनुपर्ने हुन्छ  र छैटौं हो स्रोतको परिचालन  हाम्रो समूह वा दललाई आवश्यक पर्ने सामाजिक स्रोतहरू के हुनसक्तछन्  विचारधारा निर्धारण गरी दल निर्माण गर्ने यी आधारभूत आधारहरूका बारेमा नसोचीनबुझी कुनै पनि दल लामो समयसम्म चल्न सक्तैनन्  त्यसैले हचुवाको भरमा वा आक्रोश या आवेशमा आएर माथि उल्लेखित विषयहरूको प्रारम्भिक अनुसन्धान नै नगरी नयाँ दल खोल्ने वा विभाजन गर्न चासो देखाए पनि दीर्घायु पाउँदैनन्  नेपालमा स्थापित राजनीतिक दलहरू यतिबेला माथि उल्लेखित कतिपय विषयबाट चिप्लिएका छन्  समय सापेक्ष अपडेट नगर्दा विघटनतर्फ उन्मुख छन्   
	राजनीतिक संस्कार र संस्कृति लामो समयदेखि अभ्यास गर्दा सिकिएका अनुभवहरूकै आधारमा राजनीतिमा सेट गरिन्छन्  पुँजीवादी होस् वा समाजवादी राज्यव्यवस्थामा आवधिक नेतृत्वको अवधारणा दलले पराजित हुनपरेको अवस्थामा नेतृत्व परिवर्तन गर्ने वा छोड्ने जस्ता केही परम्परागत मान्यताहरू स्थापित गर्नुको पछाडि नयाँ रक्तसञ्चार होस् वा नयाँ नेतृत्व नयाँ सोचसाथ लागिपरोस् भन्नाखातिर नै गरिन्छ  
	नेतृत्व हस्तान्तरण गर्ने पश्चिमा परिपाटीलाई केही कम्युनिष्ट पार्टीहरूले पनि हिजोआज अंगीकार गरेका छन्  दुई कार्यकालभन्दा राज्यको र पार्टीको नेतृत्वमा नरहने परम्पराको थालनी चिनियाँ भियतनामी नेतृत्वले आफ्नै विगत र सोभियत संघको पतनको घटनाबाट पाठ सिकेर गरेको कुरालाई बिर्सन मिल्दैन  संस्कार र संस्कृति आफ्नो समाजमा स्थापित मूल्यमान्यता खास परिभाषासहित खास उद्देश्य प्राप्तिकै आधारमा तय गरिएका हुन्छन्  दलीय संस्कार वास्तवमा दलका सबै सदस्यहरूका लागि स्वामित्व ग्रहण गर्ने हकमा सबैलाई समान रुपमा लागु गर्नकै लागि तय गरिन्छ  कतिपय मूल्य र मान्यता समय र परिस्थिति परिवर्तन हुँदै जाँदा बहसयोग्य हुनपुग्छन् र समयसापेक्ष तिनलाई बहस चलाएर बदल्नुपर्ने हुन्छ  समाजमा आउने वस्तुगत परिवर्तनले दललाई पनि दबाब पर्छ  समाजमा उपयोग र खपत हुने वस्तुको खपत या उपयोग दलहरू र दलका सदस्यहरूले पनि प्रयोग गर्नुपर्ने हुन्छ  सात सालमा हामीले यसो गथ्र्यौ भनेर दिएका उदाहरणहरूले आजको दुनियाँ चल्दैन  त्यसैले मूल्य र मान्यताहरू बनाउँदा कुन परिवत्र्य कुन अपरिहार्य भन्ने ठहर गर्न आवश्यक हुन्छ  र त्यसै अनुरुप नेतृत्वले समयसमयमा नयाँ मूल्य र मान्यताबारे दलका सम्पूर्ण सदस्यहरूबीच छलफल र बहस तथा अन्यलाई सुसूचित गराउनुपर्ने हुन्छ   
	वामपन्थी राजनीतिमा दलभित्रको संस्कृतिलाई उत्पादन सम्वन्धसंग जोडेर हेर्ने गरिन्छ  यद्यपि त्यसरी हेर्दा जीवनको सुरुवातदेखि उत्तरार्धसम्म हुने विकासक्रमलाई ख्याल गरिंदैन  आर्थिक र सामाजिक परिवर्तनहरू हुँदै जाँदा जीवन पद्धतिमा समेत परिवर्तन आउँछ भन्ने विषयलाई आँकलन गर्न हिचकिचाउने परिपाटी वाम आन्दोलनमा हावी छ  आर्थिक सामाजिक आधारहरूले ल्याउने परिवर्तनलाई सहज पारदर्शी ढंगले उजागर गर्न नसक्दा कपट हिपोक्रेसी मौलाउन थाल्छ  वास्तवमा संस्कार र संस्कृति स्थापित समाजको उपज हो समाज आबद्ध मानिसहरूको आपसी सम्वन्ध र छलफलबाट स्थापित हुन्छ र साझा मान्यताका रुपमा मानिसहरूले यसलाई अपनाउन थाल्छन्  संस्कार र संस्कृतिबारे कुरा गर्दा निश्चय पनि राजनीति र सामाजिक परिपाटी बदलिँदा संस्कार र संस्कृति त्यही गतिमा बदलिन्छ  समाजशास्त्री रेमोन्ड विलियम भन्छन् संसारमा मुख्यतया चार प्रकारका संस्कार र संस्कृतिहरू प्रचलनमा आए  पहिलो निरंकुश संस्कार दोस्रो पितृवत  
	प्याटर्नल तेस्रो व्यापारिक र चौथो लोकतान्त्रिक  नेपाली राजनीतिमा जनचेतनाको बिस्तार ब्यापक बन्दा पनि पहिलो र दोस्रो संस्कार हावी देखिन्छन्  चौथो अर्थात लोकतान्त्रिक संस्कारको विकास दलहरूले अपनाउनसकेका छैनन्  यही संस्कारका कारण दलका नेताहरू आफूलाई पितृवत ठान्छन्  अर्को शब्दमा भन्ने हो भने हामी सवैभन्दा बढी जान्दछौ तिमीहरूले सुन्नुपर्छ  तिमीले धैर्य धारण गर्यौ भन्ने पछि बुझ्नेछौ  तिमीले के गर्ने हौ हामीलाई सोध आदि  यो संस्कृतिले बहस र छलफल गौण बनाउँछ  यदि दलहरू सत्ता हासिल गर्न पुगे भने व्यापारिक संस्कार मौलाउँछ  उक्त संस्कारमा थोरैले धेरैमाथि कसरी एकाधिकार जमाउने भन्ने प्रवृति हावी हुन खोज्छ  नेपाली राजनीतिक दलहरूले पहिलो दोस्रो र तेस्रो संस्कार र सांस्कृतिक परिधिभन्दा माथि राख्नसकेका छैनन््  फलस्वरुप पुराना मूल्य भत्किँदा कार्यकर्ताहरू अत्तालिन्छन्  बृहत् बहस छलफलपछि निर्णयमा पुग्ने संस्कार नबस्दा निर्णयहरू फितलो हुने र अरु उपेक्षित भएको ठान्ने परिस्थिति निर्माण हुन्छ  फलस्वरुप दलहरूले राजनीतिलाई नयाँ दिशानिर्देश गर्नसक्ने अवस्था हुँदैन   
	स्वस्थ छलफल र बहसको प्रकृयाबाटै ऐतिहासिक निर्णयहरू लिन सकिन्छ  लोकतान्त्रिक पद्धतिअनुरुप बहस र निर्णयमा पुग्दामात्रै सवैले ती निर्णयहरूलाई आत्मसात् गर्छन् र स्वामित्व लिन्छन् भन्ने कुरा नेताहरूले बुझ्न जरुरी छ  लोकतान्त्रिक गणतन्त्र हासिल गर्न निणर्ायक लडाइँमा होमिएका सर्वसाधारण जनता धेरै कुरा बुझ्न सक्ने भएका छन्  झन् तिनै जनतासंग प्रत्यक्ष सरोकार र सम्वन्ध राख्ने कार्यकर्ताहरूले झन् नबुझ्ने कुरै हुँदैन  त्यसैले नेताहरूले लोकतान्त्रिक संस्कार र सांस्कृतिक परिपाटी आत्मसात् गर्न जरुरी छ  जसले पछिल्लो पुस्तालाई पनि असल संस्कार सिक्न र प्रयोग गर्नका लागि मार्गप्रशस्त गर्न सकोस्  त्यसले मात्रै कुनै पनि पार्टीलाई दीर्घजीवन दिन सक्छ   
	हाम्रो समाज हठात क्रान्तिबाट पछि हटेर क्रमिक परिवर्तनको ग्य्राजुयालिमको अर्थमा पथमा उभिएको छ  यसमा अप्ठ्याराहरू धेरै छन्  नबनाउ भन्दाभन्दै पनि यस्तो एउटा पर्खाल नेताहरूको वरिपरि खडा हुन्छ र त्यसले सत्यतथ्यलाई ओझेलमा पार्न मद्दत गर्छ  यस्तो प्रवृति बढ्दा ऐतिहासिक प्रकृया पुरा गर्न अवरोध खडा हुन्छ  परिस्कृत शिक्षा र सूचनाको प्रवाहलाई अवरुद्ध पार्ने वातावरण तयार हुँदा क्रमिक परिवर्तनको सिलसिला रोकिन पुग्छ  संभवतः तिनै कुरालाई मध्यनजर गर्दै सन्  मा जर्ज अर्वेलले तत्कालीन बेलायती राजनीतिज्ञहरूलाई इङ्गति गर्दै भनेका छन् बेलायतमा पर्याप्त मात्रामा भिन्न विचार भएका परिवारहरू गलत अभिभावकहरूको नेतृत्वमा बसोबास गर्छन्  यदि यी गलत अभिभावकबाट तिमीले मुक्ति पायौ भने मिति सकिएका संस्थाहरूबाट पनि मुक्ति पाउने छौ र मात्रै तिमीले एउटा नयाँ समाज नयाँ संस्कार र संस्कृतिसहित निर्माण गर्न सक्तछौ  संभवतः नयाँ नेपाल निर्माणको नेपाली सपना यो भनाइसंग कति नजिकको सम्वन्ध छ भन्नेचाहिं बहसकै विषय हो 
"
