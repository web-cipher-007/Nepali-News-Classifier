नेपाल नीतिमा विभाजित भारतनेपाली राष्ट्रपतिको तीन वर्ष बीचको तेस्रो भ्रमणमा नयाँदिल्लीमा भएका बृहत्तर राजनीतिक भेटवार्ताले"
	नेपाली राष्ट्रपतिको तीन वर्ष बीचको तेस्रो भ्रमणमा नयाँदिल्लीमा भएका बृहत्तर राजनीतिक भेटवार्ताले राष्ट्रिय सहमतीय सरकार गठन र ताजा निर्वाचनको उनको एजेन्डालाई सहयोग गर्यो वा गरेन  भ्रमणको एक सातापछि पनि   को आह्वानको निरन्तरता र प्रधानमन्त्री डाबाबुराम भट्टराईद्वारा सत्ता नछाड्ने झन् अनुदारवादी अडानले त्यसतर्फ सकारात्मक सन्देश प्रवाह गरेको देखिँदैन  अझ भट्टराईले एक तह अघि बढेर कंग्रेस अग्रगमनकारी शक्ति नभएकोले त्यसका सभापति सुशील कोइरालालाई सत्ता छाड्न नसक्ने अभिव्यक्ति दिएर राष्ट्रपतिको दिल्ली यात्रालाई औपचारिकतामा खुम्च्याइदिएका छन्  फेरि लगत्तै पूर्वअडान विपरीत कोइराला होइन राजनीतिक पृष्ठभूमिको स्वतन्त्र व्यक्तिलाई नेतृत्व छाड्न सक्ने माधव नेपालसंँग बताएर डिग्निफाइड एक्जिटको नयाँ कार्ड फालेका छन्   
	राष्ट्रपतिको भ्रमणमा भारतीय पक्षबाट सदाशयता जनाइएको सहमतीय सरकार र ताजा निर्वाचनप्रति आफू आज्ञाकारी भएको सन्देश दिन प्रधानमन्त्रीले चलाखीपूर्ण मुभ गरेको देखिन्छ  स्वतन्त्र व्यक्तिको नेतृत्वमा चुनावी सरकारका लागि पदत्याग गर्ने बताएर एकातिर सहमतीय सरकारको बाधक नभएको सन्देश दिएका छन् भने अर्कातिर भारतीय सदाशयतामा मधेसी मोर्चाको सहयोगमा गठन भएको आफ्नो नेतृत्वलाई बहिष्कार गर्ने कोइरालालाई प्रधानमन्त्री नछाड्ने अडान राखेर घुमाउरो ढंगमा भारतीय नेतृत्वप्रति अझै इमानदार रहेको प्रमाण दिएका छन्  कोइरालाको नेतृत्वमा सहमतिको सरकार बन्ने वातावरण निर्माण भइरहेको अवस्थामा प्रधानमन्त्रीब्ााट आएका यस्ता अडान र अभिव्यक्ति संकट समाधानका सन्दर्भमा उचित छैनन्   
	सेरेमोनियल प्रमुखको भ्रमण र कार्यकारी प्रमुखको प्रतिक्रिया हेर्दा राष्ट्रपतिको भारत भ्रमणका महसुस गर्ने प्रभाव नेपाली राजनीतिमा तत्काल देखिएका छैनन्  यद्यपि राष्ट्रपति यादवले प्रधानमन्त्री मनमोहन सिंहदेखि राष्ट्रिय सुरक्षा सल्लाहकार शिवशंकर मेननसम्म सामूहिकपछि एकल भेटवार्तासमेत गरेको अवस्थामा भारतीय धारणा राम्ररी बुझेको र आफ्ना धारणासमेत राखे  प्रधानमन्त्री भट्टराईले भ्रमणमा राष्ट्रपति यादवले नेपाली संकट समाधानका बाधक प्रधानमन्त्रीमात्र हुन् एमाओवादी अध्यक्षसमेत लचिलो भएर कोइरालाको नेतृत्वमा सहमतीय सरकार गठन गर्न तयार हुँदा पनि प्रधानमन्त्री तयार भएनन् भन्ने धारणा राखेको भन्दै असन्तुष्टि जनाएका छन्  राष्ट्रपति घरफिर्ता आएको भोलिपल्टै उनले कान्तिपुरसँंग मलाई बाधक भनेर भारतमा लबिइङ गर्ने  भन्दै आक्रोश पोखेका थिए  प्रधानमन्त्रीको आरोप वा यथार्थ जवाफ राष्ट्रपति कार्यालयबाट आएको छैन   
	भारतलाई बुझ्ने सन्दर्भ वा घरेलु मुद्दा देशका सर्वोच्च दुई निकाय र तिनका प्रमुखबीच लाजमर्दो जुहारी चलिरहेको बेला राष्ट्रपतिको भारतीय वार्ताले जुहारीको सूची बढाएको छ  भारतका तर्फबाट कूटनीतिक शैलीमा नेपालमा सहमतीय सरकार गठन भएर निर्वाचन गराउने धारणा सार्वजनिक हुनु उचित हो तर त्यसलाई अनुकूल बनाउने व्यवहार प्रदर्शन हुन्छ वा हुँदैन  महत्वपूर्ण त्यो हो  भारत नेपालमा अस्थिरतामात्र चाहन्छ भन्ने खालका मात्र विश्लेषण अतिवाद हुनसक्छन् किनकि नेपालको अस्थिरताले भारतलाई सामरिक लक्ष्य प्राप्त गर्न सहयोग गर्दैन भने उसको सुरक्षा चासो पनि सम्बोधन हुँदैन  यो मुद्दामा सिद्धान्ततः सत्तारुढ संयुक्त प्रगतिशील गठबन्धन र विपक्षी राष्ट्रिय लोकतान्त्रिक गठबन्धन सहमत पनि छन्  
	तर जसरी नेपालका सर्वोच्च निकाय र राजनीतिक नेतृत्व भारतीय सरकार संस्थापन ब्युरोक्रेसी र विपक्षीलाई बुझ्ने कोणमा फरक छन् त्यसरी भारतीय राजनीतिक नेतृत्व पनि नेपाली संक्रमणकाल र नेपाली राजनीतिलाई बुझ्ने कोणमा विभाजित छ  यही कारणले हो नेपालको घरेलु मामिलामा भारतीय भूमिका वा चासो भद्दा रूपमा सार्वजनिक भएको  नेपालका राजनीतिक दलले दलगत र व्यक्तिगत स्वार्थवश भारतीय भूमिकालाई नेपालमा विवादित बनाएको सत्य एकातिर हुँदाहुँदै पनि नेपालको पछिल्लो परिवर्तनप्रति नयाँदिल्ली दृष्टि पूर्णतः अनुचित रहेको धारणा नेपाली बहुमत पक्षको मात्र होइन भारतीय प्रमुख विपक्षी भाजपाकै हो  संविधानसभाको निर्वाचनबाट माओवादी ठूलो दल भए यतादेखि हालसम्म पनि भाजपाले नेपाली माओवादीलाई स्विकारेको देखिँदैन भने नेपाली आन्दोलन बाट हासिल भएको धर्मनिरपेक्षता र गणतन्त्रलाई पनि भाजपाले अनुमोदन गरेको छैन   
	त्यसो त नेपाल मुद्दामा सत्तारुढ भारतीय राष्ट्रिय कंग्रेसका नेताले सार्वजनिक रूपमा सुझाउने समाधान र उही नेतृत्वको साउथब्लक र सुरक्षाकर्मीका गोप्यवार्ता र सुझावमा समेत तालमेल देखिँदैन  जस्तो कि सोनिया गान्धी मनमोहन सिंहदेखि सलमान खुर्सिदसम्मले सुझाएको धारणा नेपाली आम धारणाभन्दा फरक छैन कि नेपाली दलहरुको सहमतिमा सहमतिको सरकार गठन गरी निर्वाचनमा जानुपर्छ  तर साउथब्लक र सुरक्षा एजेन्सीका गोप्य वार्ता र सल्लाह भने त्यो राजनीतिक नेतृत्वभन्दा ठीक विपरीत प्रदर्शन भइरहेका छन्  स्वाभाविक रूपमा पार्टी र सरकार वा त्यहाँ रहेका व्यक्तिका दृष्टिकोण फरकफरक हुनसक्छन् तर ती विरोधाभासपूर्ण रूपमा अर्को देशको नीतिमा सार्वजनिक हुनु कति उचित हुन्छ  यो सत्तारुढ दलभित्र र उसको ब्युरोक्रेसीमा देखिएको कि विरोधाभास वा दोहोरो मापदण्ड हो  अन्यथा भारतले छिमेकीका सन्दर्भमा एकीकृत नीति लिन्छ भन्ने आमसोच विपरीत किन नेपाल नीति निर्देशित भएको   
	जहाँसम्म युपीएको नेपाल नीति विवादित देखिन्छ त्योभन्दा ठीक विपरीतको नीति एनडीएले नेपाल मामिलामा अपनाएको पाइन्छ जुन कतिपय सन्दर्भमा झन् आपत्तिजनक देखिन्छ  किनकि हिन्दुत्ववादी पार्टीको नेतृत्व रहेको एनडीएले नेपालका पछिल्ला केही विकासलाई समर्थन गरेको छैन भने केही मुद्दामा नेपाली हितलाई महत्व दिएर सकारात्मक सुझावसमेत राखेको छ  नेपालमा आतंककारी घोषित माओवादीलाई गोप्य रूपमा नयाँदिल्लीमा सेल्टर दिनेबाहेक जुन राजनीतिक र कूटनीतिक इमानदारिताविहीन भाजपाले कहिले पनि माओवादीलाई स्विकार गर्न सकेन  यद्यपि प्रचण्ड नेतृत्वको माओवादी सरकारलाई कूटनीतिक शिष्टतावश भाजपाले बधाई दिंदै प्रचण्डकालीन नेपाल भारतविरोधी नहुने विश्वास राख्यो   
	नेपालमा सैन्य ब्यारेकमाथि आक्रमण गरिरहेको शक्तिलाई चाहिं स्विकार्ने तर पछि त्यही शक्ति शान्तिपूर्ण राजनीतिमा आएपछि भने अस्विकार गर्ने  भाजपाको त्रुटि यहाँ देखिन्छ  किनकि नेपालविज्ञ भारतीय प्राध्यापक एसडी मुनीको पुस्तकले त्यही खुलासा गरेको छ जसअनुसार सन्  जूनमा भारतमा भाजपाकै सरकार भएको बेला नेपालमा आतंककारी घोषित माओवादी भारतीय सरकार अझ प्रधानमन्त्रीको सम्पर्कमा पुगेका हुन्  उनै मुनीसंँगको सम्पर्कबाट तत्कालीन राष्ट्रिय सुरक्षा सल्लाहकार ब्रजेश मिश्र हुँदै प्रचण्ड र बाबुरामले सेभेन रेसकोर्स रोडसम्मको यात्रा तय गरे  भारतीय प्रधानमन्त्री अटलविहारी बाजपेयीलाई भारतीय स्वार्थ विपरीत नजाने आश्वस्ततासहितको पत्र लेखी राजनीतिक सहानुभूति खोजे  
	माओवादीप्रति भाजपाले लिएको यो एउटा सकारात्मक कदमबाहेक अन्य कदम नकारात्मक छन्  माओवादीमात्र होइन नयाँदिल्लीमा भएको  बुँदे समझदारी यताबाट सुरु भएको नयाँ नेपालको यात्रामा भाजपा त्यति सहयोगी देखिएको छ्रैन  सम्भवतः नेपाली माओवादी पूर्णतः प्रजातान्त्रिक शक्ति हुने विश्वासका साथ सम्पर्कमा पुगेको तरपछि त्यो विश्वास टुटेका कारण हुनसक्छ भाजपाले माओवादीसहितका नेपालका कम्युनिष्टप्रति शंका राख्यो  त्यही शंकामा नेपालका हरेक परिवर्तनलाई भाजपाले षड्यन्त्रका दृष्टिले हेर्यो  जस्तो नेपालभारत सहयोगी मञ्चले दुई साताअघि नयाँदिल्लीमा आयोजना गरेको नेपालभारत सम्बन्ध बारेको कार्यक्रममा भाजपाका पूर्वअध्यक्ष राजनाथ सिंहले प्रस्टैसँंग धर्मनिरपेक्ष राष्ट्र घोषणा गरेकोमा असन्तुष्टि पोखे  नेपाललाई हिन्दु राष्ट्रबाट हटाएकोमा मलाई तकलिफ भएको थियो  मैले गिरिजाबाबुसंँग गुनासो राखी पुनरावलोकन गर्न आग्रह गरेको थिएँ  अहिले पनि म भन्छु नेपाललाई फेरि हिन्दु राष्ट्र बनाइयोस् धर्मनिरपेक्षतामाथि पुनरावलोकन गरियोस्  
	त्यतिमात्र होइन सिंह उत्तराखण्डका पूर्व मुख्यमन्त्री भगवतसिंह कोसियारी र भाजपाका विदेश मामिलाविज्ञ एनएन झाले समेत नेपालमा माओवादी शक्ति हावी भएको र त्यसलाई नियन्त्रण गर्न युपीए सरकार असफल भएको बताए  सिंह कोसियारी लगायतका नेता त प्रधानमन्त्री निवासमा डेलिगेसन नै गए नेपालका माओवादीविरुद्ध  उनीहरुको प्रस्ट सुझाव छ नेपालमा माओवादी बाहेकको सहमतीय सरकार बन्नुपर्छ र त्यसले ताजा निर्वाचन गराउनुपर्छ  बाहिर माओवादी पनि सहमतिको सरकारमा जानसक्छन् भन्ने धारणा राखे पनि रणनीतिक रूपमा भने माओवादीलाई अलग्याएर भरसक कांग्रेस नेतृत्वमा सरकार बन्नुपर्छ भन्ने धारणा भाजपाको देखिन्छ  झा भन्छन् अब माओवादी विरोधी गठबन्धनको नेतृत्व कांग्रेसले गर्नुपर्छ   
	समग्रतामा भन्दा भारतको नेपाल नीति असफल भएको आरोप नेपाली एक पक्षबाट लागेजस्तै भारतीय एक पक्षबाट लागेको छ  यही कारणले गर्दा भारतीय भूमिका विवादमा परेको हो  नेपाल नीतिमा भारतीय राजनीतिक नेतृत्व एकमत भएर आएको अवस्थामा त्यसलाई एकीकृत रूपमा नेपालले सामना गर्दा परिस्थिति सही ट्रयाकमा जान सक्छ   
	 
	 
	 
	 
	 
	 
	
"
