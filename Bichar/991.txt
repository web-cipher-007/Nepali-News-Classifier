सीता मातादेखि सीता राईसम्म "हिंसा निन्दनीय छ चाहे त्यो नारीविरुद्ध होस् वा पुरुषका विपक्षमा गरियोस् या कुनै तेस्रो लिङ्गी हिंसाको मारमा किन नपरोस् ""
	हिंसा निन्दनीय छ चाहे त्यो नारीविरुद्ध होस् वा पुरुषका विपक्षमा गरियोस् या कुनै तेस्रो लिङ्गी हिंसाको मारमा किन नपरोस्  नारीमाथि गरिएको हिंसा त थप दण्डनीय छ किनभने सामान्यतया नारी कोमलताको प्रतीक हो  कुनै पनि कोमलतामाथिको अतिक्रमण दानवीय कर्म हो  नारी अस्मितामाथिको बलात्कार त्यो दानवीय कर्मको पराकाष्ठा हो  यो सबका बाबजुद अनादिकालदेखि नारी अस्मितामाथि कुनै न कुनै रूपले अतिक्रमण जारी छ   
	सीता राई प्रसंगमा एकछिनपछि अहिले सुरुवात भगवान् रामकी पत्नी राजर्षी जनककी सुपुत्री सीताबाट गर्न चाहन्छु  आफ्ना देवरले कोरेको लक्ष्मणरेखा काट्नेबित्तिकै रावणले सीतालाई अपहरण गरी लंका लग्यो  रावणले सीताको अपहरण त गर्यो तर शारीरिक रूपले शीलहरण गर्ने थप दुष्कर्म गरेन  नयाँदिल्लीको बसमा हालै दामिनीमाथि जे भयो केही समयअघि बंगलौरमा एक नेपाली युवतीमाथि जे भयो भर्खरै दमकमा जे भयो त्यस्ता कुकृत्य गराउनेहरूसँग तुलना गर्दा मलाई आजभोलि रावण पनि थोरै दानव लाग्न थालेको छ  कमसेकम त्यस युगकी सीताप्रति आफ्नो नियन्त्रणमा रहेकी सीताप्रति रावणले पनि यो हदसम्मको हरामीपन प्रदर्शन गरेन जुन हामी पछिल्ला दिनहरूमा देखिरहेका छौं   
	जुन राक्षसी बीभत्सताका साथ दिल्ली सहरभित्रै गुडिरहेको बसमा दामिनीमाथि बस ड्राइभरसहित छ जनाले पालैपालो बलात्कार गरे त्यो सुनेर रावण पनि लज्जित भयो होला  अक्षरमा लेख्दा पनि मलाई बडा मुस्किल भइरहेछ भोग्दा त्यो युवतीलाई कस्तो भयो होला बलात्कारपछि त्यो युवतीको शरीरमा फलामको छड घुसाइयो र मरेतुल्य बनाएर उसलाई सडकमा फालियो  भारतमा नसकिएपछि सिंगापुरका चिकित्सकले पनि दामिनीको ज्यान जोगाउन सकेनन्  ती युवती र उनका परिवारजनको पीडा शब्दमा अनुवाद गर्न सकिँदैन  स्वजनहरूको मनमा कस्तो चोट लागेको होला त्यसको कल्पना मात्रले मन स्तब्ध हुन्छ  स्तब्धताको त्यो तीव्रतालाई लेखनमा उतार्न मेरो क्षमताभन्दा बाहिरको कुरा हो  तर शब्दमा व्यक्त गर्न सकिँदैन भनेर चुप लागेर बस्ने कुरा पनि आउँदैन  भारतमा हजारांैहजार मानिसहरू यस विषयमा सडकमा ओर्लिएका छन्  तिनै सचेत नागरिकहरूको दबाबमा भारत सरकारले अपराधीहरूमाथि बलात्कारको मात्र होइन हत्याको अभियोग दर्ता गरेको छ  भारतमा बलात्कारसम्बन्धी कानुनलाई कडा बनाएर मृत्युदण्डको स्तरमा पुर्याउन जनदबाब बढ्दो छ   
	अब सीता राई प्रसंगमा सर्न चाहन्छु  विषयको गाम्भीर्यता मलाई बोध गराएकोमा कान्तिपुर मिडिया ग्रुपका सहकर्मी विदुषी र प्रतिभाप्रति अनुग्रहित छु  बडा भावुक स्वरमा प्रतिभाले भनी सर  नारीविरुद्ध हिंसाको शारीरिक पीडा त आफ्नो ठाउँमा छँदैछ त्यसको मानसिक पक्ष झनै डरलाग्दो छ  हिंसाबाट पीडित महिलाको मानसिकता उसको आत्मबल उसको अन्तरमन र उसको समस्त व्यक्तित्वमा जुन घाउहरू उत्पन्न हुन्छन् ती घाउहरूको सम्झनाबाट निस्कन सजिलो हँुदैन  
	म प्रतिभाको भावलाई पूरै त अनुभूत गर्न सक्दिनँ धेरथोर बुझ्नमात्र सक्छु  जति बुझ्न सक्छु त्यसका भरमा भन्न सक्छु कथंकदाचित पीडित शरीरका घाउहरू पुरिए पनि मनका घाउहरू पुरिन सहज छैन   
	हामी पुरुषहरूका कृत्यले गर्दा नारीले केकस्तो नर्क भोग्नुपर्छ भन्ने विषयमा अलिकति पनि संवेदनशीलता पुरुष समाजमा आउनेबित्तिकै स्थितिमा केही गुणात्मक सुधार हुनेछ  जब म यसो भन्दैछु कृपया भ्रम नपरोस् कि नारीविरुद्ध हिंसाका निम्ति पुरुषहरूमात्र जिम्मेवार छन्  कतिपय अवस्थामा नारीको दुःखकष्ट बढाउन अरू कोही नभएर नारीहरू स्वयं जिम्मेवार छन्  छोराछोरीमा विभेद गर्ने बुहारी र छोरीमा फरक गर्ने नारीहरू पनि दोषभागबाट मुक्त हुन सक्दैनन्  किनभने त्यस्ता कर्म पनि नारीविरुद्ध हिंसाकै मोटामसिना अंश हुन्  तर यो आलेखको मूल विषयलाई छरिन नदिन म त्यस्ता स्वः वंशनाशी दुष्ट महिलाहरूको प्रसंगलाई पर राख्न चाहन्छु  त्यस विषयमा चर्चा कुनै अर्को दिन   
	सीता राईको पृष्ठभूमि हेरौं  पहिलो कुरा आफ्नै देशमा काम गरिखाने अवसर भएको भए उनी खाडी मुलुकतिर लाग्ने नै थिइनन्  दोस्रो तथ्य तीस वर्षमुनिका महिलाहरूलाई खाडी मुलुकमा काम गर्न जान सरकारी बन्देज नलगाइएको भए सम्भवतः उनले अर्काको नामको पासपोर्ट बोक्ने नै थिइनन्  धेरैलाई थाहा छैन होला खाडीमा जो महिला काम गर्न जान्छन् या त तिनीहरू उमेर बढाइएको नक्कली पासपोर्टमा जान्छन् या भारतको बाटो भएर जान्छन् ताकि उमेर प्रावधान को तगारोले उनीहरूको रोजीरोटीको बाटो नछेकोस्   
	केही दिनअघि विदुषीले नबताउन्जेल मलाई यो थाहा थिएन कि नेपालबाट खाडी मुलुकमा जान तीस वर्षमुनीका महिलाहरूलाई सरकारी प्रतिबन्ध छ रे  यो तीस वर्षको सीमारेखा केका आधारबाट राखिएको हो  के तीस वर्षमुनिका महिला खाडीमा असुरक्षित र तीस वर्षमाथिका सुरक्षित हुन्छन् भन्ने अनुमान नै यो सीमारेखाको आधार हो  यो उमेरशास्त्र को बुद्धिमानी वा मूर्खतामा म आज अल्झन चाहन्नँ  आजको दिनमा यो देशले यस प्रकरणमा सोच्न र निर्णय गर्नुपर्ने केही मूलभूत मुद्दाहरू राख्न चाहन्छु   
	 सीता राईजस्ता नेपाली नारीहरूले नक्कली पासपोर्ट बोक्नुपर्ने अवस्था किन आयो  भारतको बाटो खाडी पस्न बाध्य महिला कति छन्  तीमध्ये कति जना खाडी जाने वा र्फकने बेलामा अध्यागमन कर्मचारीहरूको फन्दामा पारेर लुटिन बाध्य हुन्छन्  आफ्ना चेलीबेटीहरूलाई दुई छाक जुराउन नसक्ने समाजले खाडी जाने उमेरमा कानुनी हदबन्दी लगाउनु कति हदसम्म नैतिक हो  कति हदसम्म न्यायिक हो  पछिल्ला दुई प्रश्नको उत्तर दिन नसक्ने समाजलाई घटनापछिको मसाने वैराग्य प्रदर्शित गर्न अथवा यस सम्बन्धमा गोहीका आँसु चुहाउन शोभा दिँदैन   
	गरिब देशहरू समस्या धेरै भएरमात्र गरिब भएका हुँदैनन् अपितु समस्याको जरोमा नपुगेर हाँगाबिँगामै अल्झेर सतही तर्क संवादको जालोमा अल्भिने सांस्कृतिक रोगका कारण पनि पछारिएका हुन्छन्  आजको दिनमा देशमा जुन अस्तव्यस्तता र पागलपन देखिएको छ त्यसका निम्ति इमानदार आत्मनिरीक्षणको आवश्यकता छ  लेखक मञ्जुश्री थापाले बडा गहिरो अर्थ लुकेको ट्वीट गरेकी रहिछन् इमान्दारिताको अभावमा सबै कुरा पागलपनझैं देखिन्छन् तर तिनीहरू पागल होइनन्  तिनीहरू त केवल बेइमान हुन् पुअर नेपाल  
	मैले बुझेसम्म नेता नेताजस्तो नभएपछि चिन्तक चिन्तकजस्तो नभएर पर्चा लेखक प्रचारकजस्ता भएपछि गैरसरकारी नेता र नेत्रीहरूको जीवन मध्यम स्तरका व्यापारीभन्दा वैभवशाली भएपछि एक यस्तो समाज निर्मित हुँदो रहेछ जहाँ मानिसले सद्देलाई पागल र पागललाई सद्दे देख्न थाल्छ   
	 मानिसलाई नखाएको बिख लगाउन पाइँदैन  सीता राईले नक्कली पासपोर्ट बोकेर जेजति गल्ती गरिन् त्योबापत उनले केकति सजाय पाउनुपर्ने वा नपर्नेसम्बन्धी फैसला गर्ने अधिकार अदालतलाई मात्र थियो  विमानस्थल अध्यागमन कार्यालयका केही कर्मचारी र प्रहरीको रोहवरमा जुन घिनलाग्दो काम भएको छ त्यस्तो खाले अपराध त्यहाँ संगठित रूपमै चलिरहेको त थिएन  वा अझै चलिरहेको त छैन  भन्ने विश्वास जनमानसमा दिलाउन त्यहाँ जनताले देख्ने गरी तत्काल कारबाही अपेक्षित छ   
	 विदुषी भन्दै थिइन् यस्तो कुकृत्य त्यहाँ पहिलोपटक भएको हो भन्न सकिँदैन  पहिला फेला नपरेकामात्र हुन् यस्तो कुकाम गर्नेहरू  नजाने कति सोझासाझालाई पहिला पनि लुटिसकेका होलान्  यस्तो लुट पचाउन सकिन्छ भन्ने मानसिकता बलियो भएपछि अपराधीहरूले झन् प्रोत्साहन पाउँछन्  त्यसकारण पनि पीडितलाई न्याय दिलाउन जरुरी छ  हो सीता राईलाई न्याय दिलाउन जरुरी यसकारण पनि छ किनभने त्यसले एउटा यस्तो नजिरको काम गरोस् ताकि भविष्यमा यस्ता कुकृत्य गर्नुअघि अपराधीलाई हेक्का रहोस् फुत्कन सम्भव छैन  अपराधी कठोरतापूर्वक दण्डित हुनेछ  पाप गरे भने दण्डले अवश्यमेव आफूलाई प्रतीक्षा गरिरहेको हुनेछ भन्ने भययुक्त चेतनाले भविष्यमा अपराधको सम्भावनालाई न्यून गर्न सहयोग गर्नेछ   
	 बलात्कारसम्बन्धी कानुनलाई थप कडा बनाउन आवश्यक छ  तर यसो गर्दा नारीविरुद्ध हिंसाको झूटो मामिला दर्ज गरेर पुरुषलाई ठूलो झन्झट र बदनामीको जालोमा पार्न सक्ने सम्भावना र प्रवृत्तिविरुद्ध पनि त्यही अनुपातको कडा कानुन आवश्यक छ  पश्चिमा देशहरूमा पुरुषलाई झूटो र कपोकल्पित आरोप लगाउने बढ्दो प्रचलन र नेपालमा समेत त्यस्ता केही आरोपहरू अदालतबाट समेत झूटो प्रमाणित भइसकेका नजिर आजको भावावेशमा बिर्सन मिल्दैन  इतिहासको शिक्षा र वर्तमानको जटिलताबीच हामीले भविष्यको गोरेटो खोज्नै पर्छ  एक यस्तो गोरेटो जसले नारीविरुद्ध हिंसाको लडाइँमा कोसेढुंगाको काम गर्न सकोस्  
	म प्रधानमन्त्री महोदयलाई बलात्कारसम्बन्धी प्रसंगमा थप कडा कानुनका निम्ति अध्यादेश जारी गराउनेतर्फ पहल गर्न र सम्माननीय राष्ट्रपति महोदयलाई सो पहललाई मूर्तरूप दिन आग्रह गर्दछु  यस्तो अध्यादेशको पक्षमा सारा देश उभिनेछ  हामी सबैलाई थाहा छ नारीविरुद्ध हिंसाको परिवेश ज्यादै फराकिलो छ शारीरिक बलात्कार त त्यसको एक पक्षमात्र हो  तर यो सबैभन्दा घृणित पक्ष हो  यो अध्यादेश ल्याइयो भने सीधा सन्देश जानेछ नयाँ नेपालमा बलात्कारजस्तो कुकर्मको दुस्साहस गर्नेलाई बाँकी जीवन जेलमा बस्न तयार हुनुपर्नेछ  प्रधानमन्त्री महोदय  कुनै नतिजा ननिस्कने राजनीतिक बैठकहरूमा समय बर्बाद गर्नुको साटो यो अध्यादेश ल्याउने तयारी गर्नुस्   
	मलाई विश्वास छ यस मामिलामा सीता माताको पावनभूमि धनुषाधामका सुयोग्य पुत्र राष्ट्रपति रामवरण यादवको पूर्ण सहयोग प्राप्त हुने नै छ  यो पुण्य कर्म गरेबापत सीता माताले तपाईंहरूलाई आशीर्वाद दिनेछिन् सीता राईको दुःखमा मलम लाग्नेछ देशभरिका सबै नारीले धन्यधन्य भन्नेछन्  सबै न्यायप्रेमी नरहरूले जय जयकार गर्नेछन्  बिर्सनै नहुने सत्य के हो भने दुनियाँको हरेक नरभित्र नारीका अंशहरू रहेका हुन्छन् र प्रत्येक नारीभित्र नर लुकेको हुन्छ  नरनारीमा एकअर्काप्रतिको यो संवेदनशीलता पूर्ण रूपले फलित भएको दिन हिंसा आफैं बिलीन हुनेछ  यो स्तरको समझदारी हाम्रो समाजमा पूर्णरूपले विकसित हुन अझै केही समय लाग्ने हुनाले हाललाई केही वैकल्पिक कानुनी सामाजिक आर्थिक र राजनीतिक मार्गहरूको खोजी अनिवार्य छ  अबेर नगरौं शुभष्य शीघ्रम   
	 
	
"
