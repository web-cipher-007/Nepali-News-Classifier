"घन तात्यो फलाम चिसियो"पूर्वमन्त्री र प्रशासकहरू धमाधम भ्रष्टाचारी  "
	पूर्वमन्त्री र प्रशासकहरू धमाधम भ्रष्टाचारी ठहरिन थालेपछि अब मुलुकमा सुशासन स्थापित हुनेछ र नैतिकताको जग बस्नेछ कल्पना गरिंदैछ  सर्वाेच्च र विशेष दुवै अदालतले सार्वजनिक पदधारण गरी गैरकानुनी आर्जन गर्ने लाभ लिनेलाई निरूत्साहन नीति अपनाएका छन्  भ्रष्टाचार प्रकरणका फैसलाहरूले सार्वजनिक जीवनमा रहनेहरूलाई सदाचारको बन्धनमा बाँधी मुलुकमा सुशासन र नैतिकता कायम गर्ने अभिप्रायमा विचलित हुनुहुन्न सन्देश दिइरहेको छ  विगतमा यस्तो दृश्य कहिल्यै देखिएको थिएन  राजनीतिकर्मी उपल्ला प्रशासक कमाउ कार्यालयमा कार्यरत कर्मचारीहरू भकाभक अदालतबाट भ्रष्टाचारी ठहरिने शृंखला बढेपछि अपेक्षा जागेको हो  
	तर दुर्भाग्य भ्रष्टाचार विरूद्धका कठोर अदालती फैसला चरम ढिला गरी आइरहेका छन्  यतिखेर भ्रष्टाचारी ठहरिएका प्रकरणहरू धेरै पुराना हुन् पदीय दुरूपयोग अकुत सम्पत्ति जोड्ने विरूद्ध सात वर्षयता एउटा पनि मुद्दा दायर भएको छैन  जसरी अदालतले भ्रष्टाचारका अभियुक्तहरूलाई सजाय दिलाउन खोज्दैछ अब उसका निम्ति नयाँ मुद्दाहरू हुने छैनन्  जतिबेला अख्तियार दुरूपयोग अनुसन्धान आयोग सक्रिय थियो र भ्रष्टाचार मुद्दा दायर गर्ने लहर चलाएको थियो ती मुद्दामा कहिले प्राविधिक कारण देखाउँदै सफाइ दिने त कहिले चरम ढिलासुस्ती गर्ने अदालती रवैया देखापर्यो  
	एउटा कालखण्डमा त विशेष अदालतले स्रोत नखुलेका सम्पत्ति प्रकरणमा अभियुक्तहरूलाई जसरी पनि सफाइ नै दिने नियत देखायो  त्यस्ता त्रुटिपूर्ण फैसलामा संलग्न न्यायाधीशहरूमाथि न कतैबाट छानविन भयो न कारवाही  त्रसित अख्तियारले पनि अकुत सम्पत्ति प्रकरणमा मुद्दा चलाउनेभन्दा आफैं तामेलीमा राख्ने नीति लियो  यतिबेला सर्वोच्च या विशेषबाट फैसला भएका मुद्दाहरू  पूर्वका हुन्  अर्थात्  देखि  असार  सम्म दायर मुद्दाको अहिले फैसला भइरहेका छन्  यतिखेर सर्वोच्चमा अन्तिम फैसलाका पुगेका मुद्दा र हदम्यादका आधारमा सफाइ पाएकालाई फेरि तथ्यभित्रै पसेर निर्णय फैसला गर्न आदेश भएका मुद्दाहरूमा छिनोफानो हुँदैछ   
	जसरी सर्वोच्च र विशेष अदालतले दुई वर्षयता भ्रष्टाचार विरूद्धका मुद्दामा आरोपितलाई सजाय दिने नीति अख्तियार गरेको छ विगतमा त्यस्तै गरेको भए सुशासनको सवालमा फरक दृश्य देखिने थियो  भर्खरै विशेष अदालतबाट भ्रष्टाचारी ठहरिएका पूर्वमन्त्री गोविन्दराज जोशी विरूद्ध  पुस  मा दायर भएको मुद्दा हो  विशेषले पदबाट बाहिरिएको एक वर्षभित्रै भ्रष्टाचारको नलगाएको अनुचित तर्कसहित मुद्दाको तथ्यभित्रै प्रवेश नगरी  कात्तिक  मा हदम्यादका आधारमा सफाइ दिएको थियो   पुस  मा मात्रै हदम्याद त्रुटिपूर्ण तर्क हो भन्ने निष्कर्षमा माथिल्लो अदालत पुग्यो  विशेषबाट प्रतिपादित हदम्याद नजिरबाट धेरैले सफाइ पाए   
	माथिल्लो अदालतको लामो मौनतासँगै भ्रष्टाचारजस्तो संगीन फौजदारी अपराधमा विशेष अदालतले एकपछि अर्को सफाइ दिंदै गयो  उसको नियतप्रति व्यापक टिकाटिप्पणी नभएका होइनन् तर सर्वोच्च लामो समय मौन रह्यो  हदम्यादको आधार लिई मुद्दा खारेज गर्नु अमिल्दो कानुनी आधार टेकेको ठहर्याउन सर्वोच्चलाई पनि  वर्ष लाग्यो  गैरकानुनी सम्पत्ति आर्जनका मुद्दालाई राम्र्रैसँग बेवास्ता गर्यो कहिलेकाहीं पेसी चढाउने र त्यो पनि अन्तिममा सुनुवाइ राखेपछि मुद्दा लम्बिरहने  विशेषका गलत कामकारवाही त्यहाँका न्यायाधीशको कार्यसम्पादन जाँच्नेमा माथिल्लो अदालतले कुनै उत्सुकता देखाएन  पछिल्लो कालखण्डमा मात्रै सर्वोच्च तातेको हो जसले विशेषलाई पनि ततायो पुराना मुद्दाहरूमा  
	संयोग नै मान्नुपर्छ एकातिर विशेष अदालत स्रोत नखुलेका सम्पत्ति प्रकरणमा सफाई दिंदै थियो भने अर्कातिर दलीय सहमति र समझदारीका दस्तावेजमा त्यसरी सम्पत्ति कमाउनेहरूलाई कडा कारवाही गर्नुपर्छ भन्ने शब्द कोरिंदै थियो  सात दल र माओवादीका शीर्षनेताहरूले  कात्तिक  मा तयार पारेको आर्थिकसामाजिक रूपान्तरणबारे निर्देशक सिद्धान्तहरूमा उल्लेख थियो सरकारी लाभको पदमा रहेर भ्रष्टाचार गरी अकुत सम्पत्ति आर्जन गर्नेहरूउपर कडा कारबाही गरी दण्डित गर्ने नीति लिने  सरकार र माओवादीबीच  मंसिर  मा भएको विस्तृत शान्ति सम्झौतामा पनि यिनै शब्द हुबहु उतारियो  
	त्यतिखेर निकै क्रान्तिकारी स्वभाव प्रदर्शन गरिरहेको माओवादीले उक्त प्रतिवद्धता कार्यान्वयन हुँदैन कि भन्ने आशंका गरिरह्यो  माओवादी अध्यक्ष पुष्पकमल दाहालले  भदौ  मा तत्कालीन सरकार विरूद्ध पेस गरेको  बुँदे मागमा भनिएको थियो सरकारी लाभको पदमा रहेर भ्रष्टाचार गरी अकुत सम्पत्ति आर्जन गर्नेहरूउपर कडा कारवाही गरी दण्डित गर्ने भन्ने बृहत् शान्तिसम्झौताको प्रावधान व्यवहारमा उतार्न विद्यमान संवैधानिक तथा सरकारी निकायहरू असक्षम र अपूर्ण देखिएकाले भ्रष्टाचारीहरूलाई कारवाही गर्न विशेष निकाय गठन गरी कारवाही अघि बढाउनुपर्छ   
	एकातिर नयाँ संयन्त्र मागिंदै थियो भने अर्कातिर अख्तियार नै प्रमुखविहीन भएको एक वर्ष पुग्न लागेको थियो  अख्तियारमा  कात्तिक  मा प्रमुख र एक आयुक्तको पदावधि सकिएको थियो  भ्रष्टाचार नियन्त्रण गर्न सक्षम अर्को निकायको परिकल्पना गर्ने दाहालले पनि प्रधानमन्त्री बन्ने अवसर पाए उनकै पार्टी यतिबेला पनि सरकारमा छ  तर आयोगलाई पूर्णता दिन असफल भए  
	गैरकानुनी सम्पत्ति आर्जन गर्नेहरू विरूद्ध कारवाही गर्ने शब्दावली दस्तावेजमा मात्र सीमित गरिएन लोकतन्त्रका लागि लडेका दलहरूले त्यसलाई अन्तरिम संविधानमा राज्यको दायित्व अन्तर्गत पारियो  समय बित्दै जाँदा ती शब्दावली खोक्रा बनेका छन्  त्यस्ता कडा प्रावधान केवल हात्तीको देखाउने दाँतसरह बनेको छ  लोकतन्त्र बहालीपछि गैरकानुनी सम्पत्ति आर्जन गर्नेहरूको ठूलै भीड खडा भइसकेको छ कतैबाट कारवाही नहुनुले त्यस्ता विकृत पात्रहरूलाई हौस्याएको हुनुपर्छ  
	विशेष अदालतले गैरकानुनी सम्पत्ति प्रकरणमा  भदौ  सफाइ दिने अभियान सुरू गरेको थियो भने राजनीतिक दस्तावेजहरूमा त्यही वर्षको कात्तिक  बाट कडा कारवाही गर्ने शब्द पर्दै थियो  विशेष अदालतका प्रमुख भूपध्वज अधिकारीको समूहले त्यसपछि शृंखलाबद्ध रूपमा गैरकानुनी सम्पत्ति आर्जनसम्बन्धी मुद्दामा अभियुक्तहरूलाई सफाइ दिने अभियानकै सूत्रपात गरे  त्यो समूहले लोकतन्त्र बहाली हुनुपूर्व  फागुन  मा वैदेशिक हुलाक विभागका सुब्बा केशवराज गौतमको सम्पत्ति अनुचित ठहर गरेको थियो  त्यसपछि तिनको समूहबाट छिनोफानो भएका  वटा मुद्दा अभियुक्तहरूले सफाइ पाए कसैले हदम्यादका आधारमा त कसैसँग स्रोत खुलेको सम्पत्तिमात्र भएको आधारमा  एउटा पनि कसुर स्थापित हुनसकेन  
	अधिकारी नेतृत्वको न्यायाधीश समूह  माघ  देखि  कात्तिक  सम्म कार्यरत रहँदा स्रोत नखुलेको सम्पत्तिमा  वटा मुद्दाको सुनुवाइ भएको थियो  त्यसक्रममा पूर्वमन्त्री खुमबहादुर खड्का गोविन्दराज जोशी जयप्रकाश गुप्ता स्वर्गीय रविन्द्रनाथ शर्मा गोकर्ण पौडेलले सफाइ पाए  प्रहरीका मोतीलाल बोहरा अच्युतकृष्ण खरेल किरणकुमार गौतम कल्याणकुमार तिमिल्सिना लगायत पनि चोखो ठहरिए  प्रशासकहरू पद्मप्रसाद पोखरेल चक्रबन्धु अर्याल सावित्री राजभण्डारी नगेन्द्रप्रसाद घिमिरे अरूणकुमार रन्जित निरन्जनबाबु श्रेष्ठ जनार्दन शर्मा युवराज शर्मा देवीप्रसाद भण्डारी लगायतको सम्पत्ति वैधानिक ठहरियो  विशेष सफाइ पाएपछि निलम्बित कर्मचारी यथावत् जागिरमा फर्किए पूर्वकर्मचारीहरूले पेन्सन पाए राजनीतिकर्मी संविधानसभाको चुनावमा होमिए  
	अदालती फैसलाले कसैले पनि भ्रष्टाचार गर्दैनन् भन्ने देखाउँदै थियो  त्यसले आम तहमा निकै निराशा फैलाइरहेको थियो  सहरमा एकोहोरो शंखध्वनिका व्यंग्यात्मक नारा लागे भ्रष्टाचारी अजर रहोस् भ्रष्टाचारी अमर रहुन्  भ्रष्टाचारीहरू वैधानिक रूपमै चोखिने दृश्यसँगै विशेष अदालतलाई सफाइ अदालतमा नामकरणसमेत गर्न थालिएको थियो  उता दल र तिनका नेताहरू दस्तावेजहरूमार्फत कडा कारवाही गर्दैमा व्यस्त रहे व्यवहारमा केही भएन   
	अदालती क्रियाकलापसँगै अख्तियारले फरक रवैया अपनायो  ठूलो जनशक्तिमा अनुसन्धान समूह खडा गरी एक वर्षभन्दा बढी समय खर्चिंदै बृहत् अभियोगपत्रमाथि अदालतले खेलाँची गर्न थालेपछि अख्तियार पनि निरूत्साहित हुनथाल्यो  त्यसमाथि आम्दानीमा वैध र अवैध स्रोत छुट्याउन सजिलो काम होइन  किनभने पारिश्रमिक बचत विदेश भ्रमण पैतृक सम्पत्ति बकस दाइजो पेवा उपहार घरबहाल कृषि उत्पादन घरजग्गाको भाडाको हिसाबकिताब गरी वैधअवैध विश्लेषण गर्नु कठिन काम थियो  त्यति गहन अनुसन्धानपछि दायर मुद्दामा अदालतले जसरी सफाइ दिन थालेपछि अख्तियारले फरक रणनीति अपनायो  उसले गहिरोसँग अनुसन्धान गरी भ्रष्टाचार अभियोग लगाउनेभन्दा तामेलीमा राख्ने क्रियाकलापमा आफूलाई सीमित गर्यो   पछि आयोगले तामेली राख्ने सवाललाई विशेषाधिकार ठानेको छ  तामेली राख्ने निर्णयमा मनोमानी र स्वेच्छाचारिता हावी भएका हुनसक्छन् खोतल्ने निकायको अभावमा तिनलाई मनमौजी अवसर प्राप्त भएको छ  
	यतिखेर सर्वोच्च र विशेष अदालत दुवैले भ्रष्टाचार मुद्दामा कसुर स्थापित गरी सजाय गराउने तीव्र आकांक्षा देखाएका छन्  विडम्बना  वर्षदेखि पदाधिकारीविहीन अख्तियारबाट  असार  यता गैरकानुनी सम्पत्ति प्रकरणमा एउटा पनि मुद्दा दायर भएको छैन  अख्तियार तात्दा अदालत प्रतिकूल बन्ने र अदालत तातेको बेला अख्तियार शिथिल हुने खेलमा भ्रष्टाचारी मौलाएका छन्  फलाम तात्दा घन नतात्ने घन तात्दा फलाम नतात्ने परिबन्दमा मुलुक पर्यो  भ्रष्टाचार विरूद्ध अख्तियार र अदालतले एकै समय कडा रूपधारण गरेको भए नैतिक मूल्यमा आधारित राजनीतिको सूत्रपात हुने थियो  भ्रष्टाचार विरूद्ध देशव्यापी लहर छाउने थियो  देशलाई शोषण र दोहण गर्ने विकृत अनुहारले राजनीतिलाई थप विरूप पार्ने अवसर पाउने थिएनन्  त्यसो हुँदा  वर्षअघि नै अदालतमा दायर मुद्दाको छिनोफानो भएपछि पदीय दुरूपयोग गरी अकुत सम्पत्ति जोड्ने विरूद्ध कारवाही किंवदन्तीमा मात्रै सीमित हुनेछ  
	 
	
"
