महन्थउपेन्द्र एकता होला महन्थ र उपेन्द्रबीचको कार्यगत एकताको अभावले धेरैले खेल्ने अवसर पाएका छन् "
	केही समययता महन्थ ठाकुर नेतृत्वको तराईमधेसलोकतान्त्रिक पार्टी तथा उपेन्द्र यादवले नेतृत्व गरेको मधेसी जनअधिकार फोरम नेपालबीच एकता प्रयास भइरहेको समाचारले चर्चा पाइरहेको छ  मधेसी दल टुक्रिने मात्र खबरले सधैं शिर निहुराउनुपरेको मधेसी सर्वसाधारण यो आशातित खबरले उत्साहित भएका छन्  चाडपर्वका बेला भएको मधेसका जमघटहरूमा पनि शंकासहित यस खबरप्रति सकारात्मक टिकाटिप्पणी सुनिएका छन्   
	संविधानसभाबाट फोरम तमलोपा र राजेन्द्र महतो नेतृत्वको सदभावना पार्टी क्रमशः पहिलो दोस्रो र तेस्रो मधेसी दलका रूपमा स्थापित भएका थिए  मधेसी जनताले उपेन्द्र महन्थ र राजेन्द्रको नेतृत्वलाई मत दिएका थिए  तर संविधानसभाको गठनसँगै सत्ता र शक्तिको लोभमा फसेको मधेसी दल भित्रबाट अनेक नेतृत्व निस्किए  र तीन दलबाट  बढी दल बन्यो  संविधानसभापछि बनेका अन्य दल र नेताको वास्तविक परीक्षण आगामी निर्वाचनबाट हुन बाँकी नै छ   
	विचारभन्दा पनि पद र शक्तिका लोभमा परेर फुटेका कारण मधेसी दल जग हँसाइको पात्र बन्यो  हुन त यस बीचमा सबैभन्दा ठूलो दल एमाओवादीदेखि अन्य साना कम्युनिष्ट दल अनि चुरे भावर एकता पार्टी पनि फुटे   
	तर सत्तामा टाँसो लागिरहनकै कारण पटकपटक विभाजित भएका कारण चौथो राजनीतिक शक्तिका रूपमा स्थापित मधेसी दल बढी आलोचित भए  आधारभूमि रहेको मधेसदेखि बाह्य शक्तिसम्मले पनि फुट्ने प्रवृत्तिको आलोचना गरिरहे  तर मन्त्री बन्नका लागि दल फुट्ने क्रम रोकिएन  दल फुटाउँदा जतिसुकै आदर्शका कुरा गरे पनि ती आदर्श तुरुन्तै मन्त्री पदसँग साटिएको छ   
	दल फुटाएर मन्त्री बन्ने तथा मर्यादा विपरीतका काम र द्रव्यमोहले चर्चामा छाउने कतिपय मधेसी नेताका कारण सिंगो मधेस लज्जित हुने गरेको छ  केहीको विकृत प्रवृत्ति र चरित्रका कारण सबै मधेसी दलले नकारात्मक टिकाटिप्पणी मात्र पाइरहेका बेला तमलोपा र फोरम बीचको एकताको चर्चाले सकारात्मक विचार प्रवाह भइरहेको छ  यसले चाँडै सार्थक रूप लेओस् भनी मधेसको आँखा काठमाडौंतिर अड्किएको छ   
	लामो राजनीतिक इतिहास र स्वच्छ छवि भएका ठाकुर तथा  को मधेस विद्रोहबाट स्थापित यादव बीचको सम्भावित एकताले मधेस राजनीतिक रूपमा थप शक्तिशाली हुने निश्चित छ  मधेस र मधेसीलाई राष्ट्रको मूलप्रवाहममा समाहित गर्न तथा अन्य धेरै मागको सार्थक परिणामका लागि यी दुई नेता तथा दलीय शक्तिबीच एकता अपरिहार्य छ  दुवै नेता तुलनात्मक रूपमा मधेसका मुद्दाप्रति इमानदार छन्   
	कांग्रेसमा रहँदा पटकपटक मन्त्री भए पनि अन्यझैं नवधनाढ्यको सूचीमा नचढेका तथा मन्त्री छाडेर मधेसको आन्दोलनमा होमिएर फेरि मन्त्रीको लोभमा नफसेका ठाकुरको अन्यभन्दा राजनीतिक प्रतिष्ठा उच्च छ  त्यस्तै छोटो समयमा स्थापित र मधेसको नायकको उपमा पाएका यादवले पनि दुईपटक उपप्रधान र परराष्ट्रमन्त्रीको जिम्मेवारी सम्हालेर पनि बदनामी नकमाएका मध्ये पर्छन्  दुई बीचको एकताले मधेसी जनतामा आशाको रक्तसञ्चार हुनेछ  आगामी निर्वाचनमा जुटेको शक्तिले राम्रो स्थान ल्याउन उत्तिकै सम्भावना रहन्छ   
	 सालको दोस्रो मधेस आन्दोलनका बेला एउटै मोर्चामा आबद्ध महन्थ उपेन्द्र र राजेन्द्रको सहकार्य संविधानसभाको निर्वाचनसम्म पनि टिक्न सकेन  त्यसपछि मधेसी मोर्चामा केही समय देखिएका उपेन्द्र फेरि बाहिरिएका थिए  महन्थ र उपेन्द्र बीचको कार्यगत एकताको अभावले धेरैले खेल्ने अवसर पाए  एकता अभावले संविधानसभाबाट पाउनै लागेको कतिपय उपलब्धि गुम्न पुग्यो  निरन्तरको टुटफुटबाट पाठ सिकेर एकताको सन्देश दिएर यी नेताले गुम्दै गएको साख अझ बलियोगरी फर्काउन सक्छन्  सके एउटै पार्टी बनाउने नसके विगतमा झंै एउटै मोर्चामा रहेर भए पनि मधेसलाई सही नेतृत्व र दिशा दिने प्रयत्न गर्न सक्नुपर्छ  आफूहरूप्रति मधेसमा असन्तोष बढेको राम्ररी बुझेका यी नेता फेरि एकठाउँमा उभिएर हुनसक्ने सम्भावित राजनीतिक घाटालाई रोक्न सक्छन्   
	फुट्नुभन्दा एकता कठिन हुन्छ  गाउँगाउँसम्म संगठन निर्माण भइसकेको दुई दलका नेता कार्यकर्तालाई सम्मानजनक स्थान दिएर एकता प्रक्रियामा जानु धेरै चुनौतीपूर्ण हो  एकताका बेला सर्वसाधारणबाट उत्साहजनक प्रतिक्रिया आए पनि आफ्नै पार्टीभित्र असहयोगको ठूलो सम्भावना रहन्छ  एकताका लागि त्यागको आवश्यकता हुन्छ  यस्तो बेलामा नेतृत्वले दृढ इच्छाशक्ति देखाएर व्यक्तिको स्वार्थभन्दा मुद्दा केन्दि्रत भएर एकता प्रक्रियालाई बढाउन सक्नुपर्छ  सबैले सानो दलको महत्वपूर्ण पदमा हुनुभन्दा ठूलो तथा शक्तिशाली संगठनको सामान्य नेता हुनुमा गौरव अनुभूति गरे एकता सहज हुनेछ   
	मधेसमा धेरै दल र धेरै नेता होइन थोरै दल र केही नेता नेतृत्व को आवश्यकता छ  जसले मधेसलाई राजनीतिक रूपमा बलियो बनाउनुका साथै धेरै उपलब्धि दिलाउन सकोस्  मधेसी दलहरू धु्रवीकृत भएर बढीमा दुई बलियो दलका रूपमा रूपान्तरण हुन जरुरी छ  मधेसका प्रमुख शक्तिहरूको एकताले सत्ताका लागि सधैं मधेसलाई सिँढी बनाउने प्रवृत्तिको अन्त्य गर्न सघाउनेछ  त्यस्ता नेता तथा दलहरू पतन हुनेछन्   
	बाबुराम भट्टराई नेतृत्वको सरकार निर्माणमा सहयोगी बनेर मधेसका धेरै दल र धेरै नेता सरकारमा सहभागी भए पनि मधेसका जनताका लागि सरकार निर्माणका बेला गरिएको चारबुँदे सबैले बिर्सेका छन्  सरकारमा भएर पनि आफैले हस्ताक्षर गरेका सहमतिलाई कार्यान्वयन गराउन नसकेर उनीहरू कमजोर प्रमाणित भइसकेका छन्  लक्ष्यहीन सरकारमा अनन्तसम्म मन्त्री खान पाइन्छ भन्ने लोभमा फसेका मधेसी दलका कतिपय नेताका कारण मधेसको राजनीति अहिले विचारहीन देखिएको छ   
	नयाँ निर्वाचन संविधानसभा पुनःस्थापना वा सहमतिको नयाँ सरकार कुनै पनि मुद्दाको बहसमा मधेसी मोर्चा खुलेर आफ्नो विचार बाहिर ल्याउनसकेको देखिँदैन  अतः संवैधानिक जटिलतमा फसेको राष्ट्रलाई निकास तथा मधेसलाई थप उपलब्धिहरू दिलाउन महन्थउपेन्द्रसहित अन्यको एकताबद्ध शक्तिले भूमिका खेलोस् भन्ने तिहार र छठ पर्वका अवसरमा शुभकामना  
	 
	 
	 
	 
	 
	 
	
"
