समाजवादचौथो पुस्ताको बहस औं शताब्दीको समाजवाद कस्तो हुनुपर्छ  "
	 औं शताब्दीको समाजवाद कस्तो हुनुपर्छ  हाम्रा नेताहरू प्रचण्ड झलनाथ किरण वा सुशील कोइरालाहरू यस प्रश्नमा के सोच्दा हुन्  यो प्रश्नमा कार्लमाक्र्सको जवाफ कस्तो हुन्थ्यो होला  दाह्रीवाल बूढाले आफ्नै प्रस्तावको पुनर्लेखन पो गर्ने थिए कि  तर आज माक्र्स छैनन् नत लेनिन स्टालिन या माओ नै छन्  उनीहरूको युग धेरै अघि सकियो  समाजवाद बुझ्ने आजको चेतना अलग छ  सोभियत समाजवादी क्रान्तिले निर्माण गरेको ज्ञान चिनियाँ सांस्कृतिक क्रान्तिले सिकाएको पाठ बजार अर्थतन्त्रका महासंकटहरू आजको राजनीतिका शिक्षाहरू हुन्  यसैको आलोकमा आजको पुस्ता अझ रचनात्मक समृद्ध र युगानुकूल समाजवादको अपेक्षा गरिरहेको छ  किनभने युग फेरिएको छ  चेतना र आवश्यकताहरूसँगै राजनीतिका आयामहरूमा पनि धेरै परिवर्तन आएको छ  त्यसैले राजनीतिक चिन्तनका आधार र आदर्शहरू फेरिएका छन्  यसैकारण आजको पुस्ताले माक्र्ससेली शास्त्रीय समाजवादमाथि वा लोकतान्त्रिक समाजवादमाथि प्रश्न गर्नु स्वाभाविक हुन्छ  यसर्थ समाजवादी क्रान्तिका विगत अनुभव र अभ्यासहरूका आधारमा समाजवादको नयाँ बहस आजको आवश्यकता हो  यो बहस समाजवादमाथिको चौथो पुस्ताको बहस हो  राज्य पुनर्संरचनाको प्रक्रियामा रहेका कारण नेपाली राजनीतिमा यस्तो बहसको अझ धेरै महत्त्व छ   
	एकैछिन पुराना समाजवादी अवधारणा र अभ्यासहरू हेरौं  पूर्वीय चिन्तनमा समाजवादको कल्पना पौराणिक कालबाट नै सुरु हुन्छ  शोषणरहित समतामूलक न्यायपूर्ण र आदर्श राज्य  यसैलाई रामराज्य भनियो  अपेक्षा गरियो कि यस्तो राज्य आदर्शवान ज्ञानी दयालु र अनुशासित राजा वा सत्पुरुषहरूले स्थापना गर्नेछन्  उनीहरूमा नागरिकप्रति अपार प्रेम र जिम्मेवारी बोध हुनेछ  उनीहरूको जीवन आदर्शले रामराज्य बन्नेछ  तर यो कल्पना थियो  यस्तै विचारलाई राजनीतिशास्त्रमा युटोपियन समाजवाद भनिन्छ  यो टामस मुर र तामोजा काम्पानेल्लाको चिन्तनबाट सिर्जित भएको कल्पना हो  पछि रवर्ट ओवेनले युटोपियन समाजवादको अभ्यास गर्न चाहे र असफल भए  कल्पनाको समाजवादलाई यथार्थमा बदल्न सजिलो थिएन  यसरी पहिलो पुस्ताको समाजवाद असफल भयो  समाज बदल्ने वस्तुगत र वैज्ञानिक आधारहरूको खोजी चलिनै रह्यो  यो चिन्तनमा दार्शनिक हेगेल आए माक्र्स लेनिन स्टालिन र माओहरूले योगदान गरे  सन्  मा कम्युनिष्ट पार्टीको घोषणापत्र लेखियो र यो विचारले क्रान्तिको रूप लियो  नेपालमा पुष्पलाल मदन हुँदै प्रचण्डसम्म यही बाटोमा हिँडे  यसरी माक्र्सवादी दर्शनशास्त्रको जगमा समाजवादको बहस अघि बढ्यो  यसलाई वैज्ञानिक समाजवाद भनियो  यो दोस्रो चरणको समाजवादी आन्दोलन थियो  वर्गीय न्याय आर्थिक समानता सामूहिकता निजी सम्पत्तिको अन्त्य सर्वहारा अधिनायकत्व र साम्यवादमा संक्रमण यसका मुख्य विशेषताहरू हुन्  तर जब यो विचारलाई अभ्यास गरियो यसभित्र अनगिन्ती अस्पष्टता र दोषहरू भेटिए  कतिपय दोष सैद्धान्तिक थिए  कतिपय राजनीतिक दोषहरू देखिए  कतिपय व्यावहारिक दोषहरू देखिए  समाजवादी आन्दोलनका डेड सय वर्षहरू सकिए तर कतै पनि भनेजस्तो समाजवाद निर्माण हुनसकेन  किनभने वैज्ञानिक समाजवादको मुख्य दोष सर्वहारा आडम्बरमा थियो  मानव मनोविज्ञानको सही विश्लेषण गर्न नसक्नुमा थियो  मान्छे उत्पादनको साधनमात्र होइन ऊसँग अरु पनि धेरै कुरा छ भन्ने कहिल्यै सोचिएन  उत्पादनको चरित्र निजी स्वार्थहरूसँग सम्बन्धित हुन्छ  यो सत्यलाई न सोभियत संघमा बुझियो नत पूर्वी युरोपमा  समाजवादी व्यवस्थामा राज्यसत्ताको अति केन्द्रीकरण भयो  परिणाम समानताका नाममा नयाँ वर्ग निर्माण राज्य विलोपका नाममा यसको सबलीकरण र व्यक्तिपूजा झांगियो  समाजवादको दोस्रो मोडल पनि सफल देखिएन  
	माक्र्ससेली समाजवादसंगै समाजवादी चिन्तनको तेस्रो धार पनि अगाडि बढ्यो  यसलाई प्रजातान्त्रिक समाजवाद भनियो  यो धारमा उदार पुँजीवादीहरूदेखि नरम समाजवादीहरूसम्मको संलग्नता देखियो  लेनिनकै समकालीन कमरेडहरूसमेत यसमा थिए  राजनीतिमा प्रजातन्त्र र आर्थिक तहमा समाजवाद यो प्रस्तावको मूलअर्थ हो  तर शास्त्रीय समाजवादी अर्थशास्त्र नै असफल देखिएको सन्दर्भमा त्यसलाई लोकतन्त्रसंग जोड्दैमा कसरी लोकतान्त्रिक समाजवाद सफल बन्छ  यसैगरी पश्चिमा लोकतन्त्रको राजनीतिक अभ्यासलाई समाजवादमा मिसाउँदैमा बुर्जुवा लोकतन्त्रका दोषहरू कसरी समाधान हुन्छन्  माक्र्ससेली समाजवाद र पुँजीवादी लोकतन्त्रका दोषहरूलाई निर्मूल नगरी तयार गरिएको लोकतान्त्रिक समाजवादको प्रस्ताव पनि भनेजस्तो सुन्दर देखिएन नत यसले आफ्नो स्पष्ट राजनीतिक धार नै निर्माण गर्यो  त्यसैले नै होला विश्व अर्थराजनीतिमा लोकतान्त्रिक समाजवादको प्रभाव शक्तिशाली देखिँदैन  भन्नका लागि लोकतान्त्रिक समाजवाद भनिए तापनि यसमा यात बुजुर्वा लोकतन्त्रमात्र हुन्छ या समाजवादमात्र  त्यसैले कतिपय चिन्तक लोकतान्त्रिक समाजवादलाई मौलिक चिन्तनको रूपमा अस्विकार गर्छन्   
	यसरी समाजवादका तीनवटै चिन्तन र अभ्यासहरू खोटपूर्ण देखिए  पहिलोमा कल्पनाको स्वर्ग छ तर पुग्ने भर्याङ छैन  दोस्रोमा समाजवादको आडम्बर छ विनयशीलता छैन  तेस्रोमा नपुंसकता छ चरित्र नै स्पष्ट छैन  त्यसैले समाजवादको बहस अझै सकिएको छैन  समाजवादलाई चौथो पुस्ताको आँखाबाट विकसित गर्न आवश्यक छ  जसमा विश्व मानव समाजले सिर्जना गरेका ज्ञान अनुभव र सिकाइहरूलाई अटाउन सकियोस्  एक वर्गले क्रान्ति गर्छ र समाजवाद निर्माण गर्छ भन्ने प्रस्तावको विकल्पमा मानव सभ्यतामा समाजवाद अपरिहार्य छ भन्न सकियोस्  यो वर्गले होइन मान्छेले बनाउने व्यवस्था हुनुपर्छ  राजनीति र अर्थशास्त्रलाई मानवीय हितभन्दा अलग राखेर हेर्न सकिँदैन  यसर्थ  आंै शताब्दीको समाजवाद मानवीय चरित्रको  
	हुनुपर्छ  त्यसैले यो द्वन्द्वहरूबाट मात्र नभई सहकार्यबाट पनि सम्भव छ कि  विचार गर्न आवश्यक छ  समाजवाद बनाउन पुँजीवादलाई गाली गर्न पर्दैन  बरु पुँजीवादबाटै समाजवाद बन्छ कि  हिजो समाजवादले मान्छेलाई उत्पादनको माध्यममात्र बनायो नत भोट हाल्दैमा मान्छेले स्वतन्त्रता नै पायो  यसर्थ अबको समाजवाद राज्यको नियन्त्रणमा नभई राज्य र नागरिक बीचको साझेदारीमा मात्र बन्न सक्छ  सर्वहारा क्रान्तिका नाममा अतिरिक्त शक्ति हत्याउने र त्यसका आधारमा नवीन वर्ग जन्माउने पुरानो कम्युनिष्ट तरिकाबाट कसैगरी  औं शताब्दीको समाजवाद बन्दैन  लेनिन र स्टालिनले राज्य नियन्त्रित उत्पादन तथा वितरण प्रणाली नै समाजवाद भने  कतिपय हाम्रा अगुवाहरू अझै यसरी नै सोच्छन्  प्रजातान्त्रिक समाजवादीहरूले समाजवादलाई एउटा स्वतन्त्र र मौलिक विचार पद्धतिका रूपमा होइन साम्यवाद र पुँजीवादको मिसावटका रूपमा हेरे  तर चौथो पुस्ताको समाजवाद फरक हुन आवश्यक छ  पहिलो फरक आर्थिक न्याय नै हो  तर श्रमबाट सिर्जित पुँजीको सम्मान पनि हो  धनी बन्न कसैलाई रोक्न हँुदैन  नत धनीलाई गाली गर्न नै आवश्यक छ  तर धन आर्जनको तरिकालाई राज्यले अनुगमन गर्नुपर्छ  मान्छे सुखी समृद्ध बन्न चाहन्छ  ऊसंँग महत्त्वाकांक्षाहरू हुन्छन्  यिनीहरूलाई कुण्ठित गर्ने समाजवाद कसरी चल्छ  तर धन कमाउन जे पनि गर्न सकिने पुँजीवादी लोकतन्त्रलाई पनि मान्न सकिँदैन  यसर्थ आधुनिक समाजवादमा राज्यले धनको जनमुखी नियमन र व्यवस्थापन गर्नुपर्छ  मानिसलाई कसैगरी बराबरी बनाउन सकिँदैन  यस्तो सपनामा पनि हुँदैन  किनभने चेतना प्रवृत्ति गुण विवेकहरूलाई बराबर गर्न सकिँदैन  यसर्थ समाजवाद मान्छेलाई बराबर गर्ने सिद्धान्तबाट होइन मान्छेहरूको फरकलाई सन्तुलित र व्यवस्थित गर्ने सिद्धान्तबाट निर्माण गर्न आवश्यक छ  राज्यले मान्छेलाई समान बनाउने नभई विविधतालाई नियमन गर्नुपर्छ  सबै समान होइन सबै उत्कृष्ट हुनुपर्छ  यसरी मात्र चौथो पुस्ताको समाजवाद बन्नेछ   औं शताब्दीको समाजवाद न  आंै शताब्दीको जस्तो हुन्छ नत  औं शताब्दीको जस्तो नै  हिजोका विचारक प्रणेता राजनीतिज्ञहरूबाट हामी शिक्षा लिन सक्छौं  उनीहरूलाई सम्मान गर्न सक्छौं  हाम्रा लागि उनीहरू आस्थाका स्रोत हुन्  तर उनीहरूले जे देखे भोगे र भने त्यो हाम्रालागि नमिल्न सक्छ  यसर्थ आजको समाजवाद आजकै मान्छेहरूले बनाउनुपर्छ  यस्ता मान्छेहरूले मात्र आजको समाजवाद बनाउन सक्नेछन् जोसंग उड्नका लागि स्वतन्त्र आकास मान्छेलाई माया गर्ने विशाल छाती र समाजवादको मजा लिने पूरा जीवन होस्  राजनीतिक विश्लेषक दाहाल इटहरीबाट लेख्छन्   
	 
	 
	
"
