माल्दिभ्स संकट र दक्षिण एसियाली खतराप्रधानन्यायाधीश अब्दुल्लाह मोहम्मदलाई पदको दुरुपयोग गरेको भन्दै गिरफ्तार गर्न दिएको निर्देशनले राजनीतिक द्वन्द्वको रूप लिएपछि  माघमा  सय टापुको दक्षिण एसियाली राष्ट्र माल्दिभ्सका राष्ट्रपति मोहम्मद नासिदले राजीनामा दिए  "
	प्रधानन्यायाधीश अब्दुल्लाह मोहम्मदलाई पदको दुरुपयोग गरेको भन्दै गिरफ्तार गर्न दिएको निर्देशनले राजनीतिक द्वन्द्वको रूप लिएपछि  माघमा  सय टापुको दक्षिण एसियाली राष्ट्र माल्दिभ्सका राष्ट्रपति मोहम्मद नासिदले राजीनामा दिए   वर्षसम्म निरंकुश शासन चलाएका मौमुन अब्दुल गयुमलाई सन्  मा भएको पहिलो प्रजातान्त्रिक निर्वाचनमा पराजित गरी मानवअधिकारवादी र पत्रकारसमेत रहेका नासिद राष्ट्रपति बनेका थिए   
	प्रधानन्यायाधीश मोहम्मदले विपक्षी पार्टीका कार्यकर्ताको पक्षमा फैसला सुनाएको भन्दै आक्रोशित राष्ट्रपति नासिदविरुद्ध अन्ततः प्रहरीले समेत प्रदर्शन गरेपछि राजीनामा दिएको सार्वजनिक भएको छ  नासिद स्वयम्ले राजीनामा दिएको भोलिपल्ट  माघमा दिएको बयानमा भने बन्दुकको घेरामा राजीनामा दिएको बताएका छन्  र त्यसको मुख्य षड्यन्त्र उपराष्ट्रपति मोहम्मद वाहिद हसनले गरेको दाबी गरेका छन्   
	पूर्व तानाशाह राष्ट्रपति गयुमसहितका विपक्षीले प्रहरी र सेनासमेतको सहयोगमा वरपर बन्दुक राखेर आफूविरुद्ध कू गरेको नासिदले बताएका छन्  नासिदको यो भनाइसँगै उनी नेतृत्वको मालदिभियन डेमोक्रेटिक पार्टी एमडीपी का समर्थकले राजधानी मालेमा विरोध प्रदर्शन सुरु गरेका छन् भने सुरक्षाकर्मीसँग भिडन्त पनि भएका छन्   
	राष्ट्रपति बनेका हसनले पद सम्हाले लगत्तै गयुम पक्षधर प्रधानन्यायाधीश मोहम्मद रिहा हुनुले नासिदविरुद्ध बलियो गठबन्धन बनेको देखिन्छ  यद्यपि प्रजातन्त्रविरुद्ध प्रहार नभएको आश्वस्त पार्न नयाँ राष्ट्रपति संयुक्त राष्ट्रिय सरकार बनाउने र सन्  सम्ममा निर्वाचन गर्ने एजेन्डा फालिसकेका छन्   
	नागरिक मुद्दाबाट सुरु भएको द्वन्द्वमा अन्ततः प्रहरीसमेत सहभागी भएपछि यसलाई प्रहरी कू मान्न सकिन्छ  तर नासिदविरुद्ध सेनाले समेत परोक्ष रूपमा भूमिका खेलेको देखिन्छ  जस्तो कि राजनीतिक प्रदर्शन बढ्दै जाँदा सेनाले समेत उनलाई राजीनामा दिन सल्लाह दिएको थियो  राष्ट्रपतिले टेली सम्बोधनमार्फत राजीनामा दिँदैगर्दा पनि स्वस्फुर्त राष्ट्रकै निकासका लागि दिएको कन्टेटसहितको स्वाभाविक वक्तव्यजस्तो लाग्थ्यो  जुन सायद निर्देशित थियो  
	यतिबेला माल्दिभ्समा प्रजातन्त्र र मानवअधिकार संरक्षणको मुद्दा गम्भीर बनेको छ  त्यतिमात्र होइन त्यहाँ विकसित मुद्दा हेर्दा उदारवादी र कूटनीतिक छवि राम्रो बनाएका नासिदविरुद्ध घरेलु कट्टरपन्थी समूह लगायतका सबै लागेको देखिन्छ   
	त्यसमध्ये माल्दिभ्स र इजरायल बीचको सोझो हवाई सम्पर्कका लागि दिएको अनुमति एक हो  यहुदी र इसाईको प्रभावमा त्यस्तो सिधा उडानको निर्णय गरेको भन्ने आरोप उनीमाथि लगाइएको छ  अर्थात् यहुदी र पश्चिमाविरुद्ध कट्टर इस्लामिक अवधारणा विपरीत सम्झौता गरेको भन्ने बुझाइका कारण उनीविरुद्ध माहोल बनेको देखिन्छ  त्यस्तै नासिदको बर्चस्व रहेको अड्डु सार्क सम्मेलनका क्रममा प्रदर्शन भएका केही देशका झण्डा र त्यहाँ भएका सहमतिले माल्दिभ्सलाई सबै धर्मबीच खुला गरेको भन्ने आधारले पनि काम गरेको देखिन्छ  नासिदका दृष्टिकोणमा ती मुद्दा विकसित विश्व कूटनीतिअनुरूप देशलाई रूपान्तरण गर्ने प्रयास थिए  तर गयुम लगायतलाई ती माल्दिभ्स सार्वभौमिकतामाथिको आक्रमणजस्ता लागे  खोट उनीहरूको उग्रपन्थमा थियो  त्यतिमात्र होइन जलवायु कूटनीतिमार्फत पश्चिमा शक्तिराष्ट्रसँग समेत सम्बन्ध बढाउनुलाई पनि विपक्षीले उचित मानेका थिएनन्  मोडरेट मुस्लिमको पहिचान बनाउन खोज्नुलाई कट्टरवादले विश्वास गर्ने अवस्था रहँदैन र भयो पनि त्यही   
	घटना सानो राष्ट्रको हो तर प्रवृत्ति दक्षिण एसियाली क्षेत्रकै हो  खासमा यो क्षेत्रमा हावी हुँदै गएको अनुदारवादको निरन्तरता पनि हो  पाकिस्तानमा लगातार उदारवादी नेताको हत्या हुनु र ठूलो लोकतन्त्र भारतमा वार्ताको बहाना गर्दै आतंकवादी माओवादी मारिनुलाई पनि अनुदारवादको यात्राको रूपमा लिन सकिन्छ   
	बंगलादेश सत्ता खतराबाट भर्खरै गुज्रयो  प्रधानमन्त्री शेख हसिनाको सरकारलाई सत्ताच्युत गर्ने सैन्यसेवा भित्रका केहीको प्रयासलाई असफल पारिएको दाबी बंगलादेशी सेनाको छ  सेनाका प्रवक्ता बिग्रेडियर जनरल मुहम्मद मसुद रज्जाकले  जनवरीमा सैन्यसेवामा रहेका केहीले लोकतान्त्रिक शासन प्रणाली भत्काउन प्रयास गरेको र त्यसलाई असफल पारिएको मिडियालाई जनाएका थिए  विवरण अनुसार धार्मिक कट्टरपन्थीको निर्देशनमा हसिनालाई अपदस्थ गर्ने योजना थियो  धर्मनिरपेक्ष हसिना सरकारविरुद्ध त्यहाँ कट्टरपन्थीको आन्दोलन जारी छ  बंगलादेशको इतिहास नै त्यस्तै छ   वर्षमा बंगलादेशमा तीन सैन्य कू र धेरै सैन्य विद्रोह भएका छन्   
	दि एक्सप्रेस टि्रब्युनको  जनवरीमा प्रकाशित सम्पादकीय भन्छ पाकिस्तानमा जस्तै बंगलादेशमा पनि सेनाका जर्नेलको एक अतिरिक्त समूह छ जो नागरिक सरकारभन्दा शासन चलाउन बढी सक्षम रहेको ठान्छ र कूजस्तो कर्म गर्न उद्यत हुन्छ   
	सम्पादकीयका अनुसार बंगलादेशको द्वन्द्वलाई सेकुलरिष्ट भर्सेज कन्जरभेटिभको सामान्य द्वन्द्वका रूपमा मात्र बुझ्नु हुँदैन  सैन्य अधिकारी ठान्छन् हसिनाको अवामी लिग र प्रतिद्वन्द्वी बंगलादेश नेसनालिष्ट पार्टी दुवै भ्रष्ट छन् त्यसैले त्यस्ताविरुद्ध सेनाको प्रयासलाई नागरिकले क्षमा गर्छन्   
	पाकिस्तानमा मेमोगेट काण्डले राष्ट्रपति जर्दारी र प्रधानमन्त्री गिलानीको सत्ता संकटमा छ  जर्दारीले सेनाले कू गर्न लागेको भन्दै रोक्न राजदूतमार्फत अमेरिकी सहयोग मागेको खुलासा भएपछि अदालतमा यो मुद्दाले प्रवेश पायो  सँगै जर्दारीको भ्रष्टाचार मुद्दालाई अघि नबढाएकोमा अदालतले गिलानीविरुद्ध मानहानिको मुद्दा अर्को साता चलाउँदैछ  यसअघि जनवरीमा पनि मुद्दा अघि बढाउन निर्देशन दिएकामा गिलानीले अवज्ञा गर्दै आएका थिए  मानहानिकोे मुद्दापछि गिलानीलाई सरकारबाट सम्मानजनक बहिर्गमनको सम्भावना रहेको विश्लेषण मिडियामा देखिन्छ  सेना अदालत र विपक्षीको निसानामा जर्दारी र गिलानी सरकार परेको छ  नवाज सरिफको पाकिस्तान मुस्लिम लिग र इमरान खानको पाकिस्तान तेहरिक इन्साफसमेत राज्यका अंगको आक्रोशको फाइदा उठाई गिलानीको राजीनामा मागेका छन्   
	आतंकवाद विरोधी युद्धको नाममा अमेरिकाले सेनालाई सहयोग केन्दि्रत गरेपछि नागरिक सरकार कमजोर भएको छ  सैन्य लगानीले अपेक्षित लाभ अमेरिकालाई दिएको छैन  जनवरीको अन्तिममा सार्वजनिक नेटोको दि स्टेट अफ तालिवान नामक गोप्य प्रतिवेदनमा आईएसआईले तालिवानलाई सघाउने गरेको उल्लेख गर्नुको अर्थ त्यही हो   हजारसँगको अन्तर्वार्तापछि तयार पारेको तालिवान शक्तिशाली रहेको भन्ने प्रतिवेदनमा विदेशमन्त्री हिना रब्बानी खारको सटिक टिप्पणी थियो पुरानो बोतलमा पुरानै रक्सी   
	अफ्गानिस्तान त्यस्तै छ  सन्  मा अमेरिका सेना फर्केपछि स्वाभाविक रूपमा त्यहाँ नागरिकमाथि सैन्य सरकार हावी हुनेछ  तालिवानसँग अफ्गान सरकारले वार्ता वास्तवमै थालेको हो भने हिंसा कम गर्न सहयोगी हुनसक्ला  तालिवानी अधिकारीले कतारमा राजनीतिक कार्यालय खोलेको सार्वजनिक भए पनि वार्तामा बस्ने रिपोर्ट गलत भएको बाहिर आएको छ  अझ बढी नेटोले आफ्गानिस्तान छाडेपछि आफूले सत्ता लिने दाबी तालिवानको छ   
	श्रीलंकामा तामिललाई सैन्य दमनबाट पराजित गरेपछि राष्ट्रपति महिन्दा राजपाक्ष निरंकुश बनेका छन्  पश्चिमालाई राष्ट्र प्रवेश निषेधको एउटा मुद्दा होला संविधानमा संशोधन गरी लोकतान्त्रिक तानाशाह बनेका छन्  भुटान भारतीय परिधिभित्र रहेकोले त्यहाँभित्र विशिष्ट खाले प्रजातान्त्रिक अभ्यास हुनपाएको छैन  भुटानले विकास त गर्यो तर वास्तविक प्रजातन्त्र त्यहाँ छैन   
	बंगलादेश र माल्दिभ्समा भएका यी पछिल्ला हर्कत र नेपाल लगायतका अन्य सार्क राष्ट्रमा भएका विकासले दक्षिण एसियाली समाजमा बढ्दै गएको अनुदारवाद र उग्रवादको संकेत गर्छ  दक्षिण एसियाली प्रजातन्त्रमा भएका सुधार उदारवाद र समावेशी संरचना विरुद्धमा अनैतिक गठबन्धन भएका देखिन्छन्  यस्ता प्रवृत्तिलाई रोक्न दक्षिण एसियाली एकता आवश्यक छ  खासमा सार्कको चार्टरमै यो उल्लेख भए पनि द्विपक्षीय र घरेलु मामिलाका नाममा उग्रवादले फस्टाउने मौका पाउनु दुर्भाग्य हो   
	किनभने एउटा देशको मुद्दाले कहिलेकाहीं क्षेत्रमै प्रभाव पार्छ  जस्तो माल्दिभ्सको राजनीतिक विवादले गर्दा सार्क महासचिव फथिमाथ धियना सैयदले  जनवरीमा राजीनामा दिएपछि पहिलोपल्ट सार्क महासचिव विहीन छ  अर्को नियुक्ति कहिले हुने निश्चित छैन  मुद्दाको प्रकृति फरक होला तर सैन्य संरचनाका कारण राजनीतिक विवाद नेपाल र भारतमा पनि यतिबेला चर्केका छन्  माओवादी लडाकु समायोजनमा सेनाको सहमति जति आवश्यक छ त्यति नै सम्मान लडाकुलाई पनि दिनु छ  शान्ति प्रक्रियाको मुख्य गाँठो यहीं परेको छ  भारतै यतिबेला सेना प्रमुखको उमेर विवादले संस्थालाई विवादमा तानेको देखिँदैछ  
	त्यसैले यस्ता उग्रवादी गतिविधिले भारतीय र दक्षिण एसियाली समाजलाई त्यतैतर्फ डोर्याउने खतरालाई नजरअन्दाज गरिनु हुँदैन  आफ्नो स्वार्थको संरक्षण गर्न अर्काको मुद्दामा हस्तक्षेपसमेत गर्न पछि नपर्नेले प्रजातन्त्र र मानवअधिकारको रक्षाको संरक्षणमा नैतिक समर्थन गर्नुपर्छ  माल्दिभ्सले यतिबेला सदस्य राष्ट्रसँग खोजेको सहयोग यही हो   
"
