संकटको सम्भावित विकास संविधानसभा विघटन भएको दुई महिनाभन्दा "
	संविधानसभा विघटन भएको दुई महिनाभन्दा बढी भइसकेको छ  एकमात्र जननिर्वाचित सभाको असामयिक तर षडयन्त्रमूलक विघटनले मुलुकलाई राजनीतिक र संवैधानिक अन्यौलमा धकेलेको छ  अहिले नै यसका खतरनाक लक्षण देखा परिसकेका छैनन्  त्यसैले सामान्यतया हेर्दा केही अस्वाभाविक घटना भएको जस्तो देखिंदैन  बरू संविधान बनाउने प्रयत्न हुँदा आन्दोलन बन्द हडतालको जुन बाढी आउने गथ्र्यो जुन अशान्ति र कोलाहल देखापरेको थियो  आरोपप्रत्यारोप र कटुताको स्थिति थियो  अहिले त्यो सबै छैन यस अर्थमा शान्ति देखिएको छ  तर यो शान्ति नितान्त क्षणिक हो  ठूलो रोगको गम्भीर लक्षण देखापर्न सामान्य रोगभन्दा बढी समय लाग्छ र लक्षण देखा परेपछि नियन्त्रण सहज हुँदैन  यो आसन्न भीषण अशान्ति पूर्वको क्षण हो  यसलाई सरल र सहज रूपमा लिनुभन्दा वर्तमान राजनीतिको गर्भमा रहेका जटिल विषयलाई पहिचान गरी उपचारमा लाग्नु बुद्धिमानी हुनेछ  अन्तरिम संविधानले नयाँ संविधानसम्मको बाटो देखाएको थियो  नयाँ संविधान नबनी सभा विघटनको अवस्थामा संविधानबाट समाधान पाउन सकिंदैन मुलुकको परिस्थिति संविधानको नियन्त्रणभन्दा बाहिर जाँदैछ  विस्तारै एक दिन अन्तरिम संविधान अप्रासंगिक हुनेछ  
	संविधानसभाको विघटनपछि गम्भीर प्रकृतिका संकटहरू सतहमा प्रकट हुँदैछन्  मुलुकले आर्थिक वर्षको पूर्ण बजेट पाउन सकेन  तृतियांश बजेट प्रशासनिक काम चलाउने प्रबन्धमात्र हो  यसले आर्थिक गतिविधि र विकास निर्माणलाई मद्दत गर्दैन  एक वर्षको बजेट शून्यताले देश आर्थिक रूपले पाँच वर्ष पछाडि पर्ने जानकारहरू बताउँछन्  यसका दुष्परिणाम दूरगामी हुन्छन्  यसले हाम्रो गरिबी र अभावलाई थप गर्ने नै भयो  देशमा लगानीको वातावरण छैन  अर्थतन्त्र उद्योगमा आधारित उत्पादन र रोजगारीमुखी भएन  वाणिज्य आधारित अर्थतन्त्रमा तस्करी हावी हुँदैछ र ढुकुटीजस्ता विकृति देखा पर्दैछन्   
	मंसिर  गते संविधानसभाको अर्को निर्वाचन गर्ने सरकारको घोषणा निर्वाचन आयोगले खारेज गरिदिएको छ  प्रधानमन्त्री बाबुराम भट्टराईले राजनीतिक सहमति र आवश्यक संवैधानिक तथा कानुनी प्रबन्धबेगर लहडमा चुनाव घोषणा गर्नु असफलताको मूल कारण हो  यसले सरकारको अपरिपक्वता र नालायकीपन प्रदर्शन भयो  मुलुक निर्वाचन हुनेनहुने वा कहिले हुने अन्यौलमा रहेको छ  जनप्रतिनिधि संस्थाको अभावमा अदालत निर्वाचन आयोग लगायतका महत्वपूर्ण संवैधानिक निकाय खाली हुँदैछन्  राज्यको शक्ति सन्तुलनको सिद्धान्त नै निष्प्रभावी हुने स्वतन्त्र र विश्वसनीय निर्वाचन नहुने खतरा बढेको छ   
	देशका सर्वोच्च र सर्वाधिक महत्वपूर्ण दुई संस्था राट्र्रपति र सरकार प्रधानमन्त्री बीच द्वन्द्व प्रारम्भ भएको छ  अहिलेसम्म विवाद शान्त र सभ्य देखिएको छ  तर कालान्तरमा विषय गम्भीर र छताछुल्ल हुँदै जाने खतरा छ  राट्र्रपति सक्रिय र निष्त्रिय रहनपर्ने दोहोरो दबाबमा परेका छन्  दुवै आग्रह अतिवादबाट निर्देशित छन्  आआफ्नो कोणवाट क्षणिक राजनीतिक लाभका लागि राट्र्रपति पदलाई प्रयोग गर्ने दलको होडबाजी हामीले अवलम्बन गरेको राजनीतिक पद्धति र संविधानको आधारभूत मान्यता अनुकूल छैनन्  सबैभन्दा रमाइलो पक्ष संविधानसभामा निष्त्रिय राट्र्रपति र क्रियाशील प्रधानमन्त्रीको पक्षमा रहेका दल राट्र्रपतिलाई क्रियाशील हुन र सक्रिय राष्ट्र्रपतिको पक्षधरता भएका दल निष्त्रिय हुन दबाब दिइरहेका छन्  यो कुन राजनीतिक मूल्यमा आधारित आग्रह हो आम जनतालाई बुझ्न कठिन भएको छ  यसमा दलहरूको तत्काल लाभको सिद्धान्तले काम गरेको छ  भविष्यमा यस्को भयावह दुरूपयोग हुनसक्ने सम्भावनासंग दलहरू बेखबर छन्   
	मुलुकको राष्ट्रियता र सार्वभौमिकता यति कमजोर इतिहासमा कहिल्यै भएको थिएन  प्रधानमन्त्री स्वयंले ससाना विषयमा पनि वैदेशिक दबाब परिरहेको स्वीकार गर्दै चाबी अन्यत्र रहेको अभिव्यक्ति दिएका छन्  प्रधानमन्त्रीले कुर्सीमा बसेर सत्य बोल्ने हिम्मत गरेजस्तो देखिए पनि निरीहताको प्रदर्शनले प्रधानमन्त्री भइरहने राजनीतिक र नैतिक आधार गुमाए  मुलुकको चाबी अन्यत्र बुझाउने राष्ट्र्रघाती कार्य गरेर प्रधानमन्त्रीले असक्षम अपराध गरेका छन्   
	देशमा दलीय र जातीय ध्रुवीकरण चरम रूपले बढेको छ  दलहरूबीच घोषितअघोषित मोर्चा बन्दैछन्  सत्तारूढ गठबन्धन संघीय लोकतान्त्रिक मोर्चाको नाममा संगठित भएको छ  यसको उद्देश्य कांग्रेस एमालेलाई संघीयता विरोधी देखाउँदै एक्लो पार्ने रहेको छ  एक मोर्चाले अर्को मोर्चाको गठनलाई आमन्त्रण गर्दैछ  मोर्चा आफू बाहेकका दल निषेध गर्ने राजनीतिबाट निर्देशित छन्  यसले दलीय सहमतिलाई सहयोग गर्नुको साटो दलहरूबीच दूरी र तनाव थप गर्नेछ  जातीय राजनीति नै उद्देश्य भएका नयाँ दलहरूको स्थापना हुँदैछ  सम्पूर्ण समाज जातजातिमा विभक्त हुँदैछ  जातजाति बीचमा कटुता वैमनस्यता बढ्दै जाने र कालान्तरमा जातीय द्वन्द्व अवश्यम्भावी हुँदै गएको छ  क्षेत्रीय र जातीय राजनीतिले आदर्शको राजनीति निल्ने डरलाग्दो अवस्था विद्यमान छ  चरम जातीय ध्रुवीकरण बारूदको थुप्रो हो  यो अनिष्टको संकेत हो  यसको विस्फोटले मुलुकको अस्तित्व र लोकतन्त्र संकटग्रस्त हुने खतरा छ   
	जनप्रतिनिधिमूलक संस्थाको अभावमा सरकार जनउत्तरदायी रहेन  राज्यका प्रायः सबै संयन्त्र जवावदेहिताबाट टाढा छन्  सरकारले देशका विभिन्न भागमा बाढीबाट पीडित जनतालाई राहतसम्म समयमा दिएन  सुदूर पश्चिमाञ्चलमा हैजा प्रकोपको पीडाले राज्य वा सरकार भन्ने कुनै निकायको अनुभूति भएन  सरकार र सरकारी दलको प्रत्यक्ष संलग्नतामा भ्रष्टाचार व्यापक रूपमा बढेको छ  महंगीको मारमा जनता पिल्सिएका छन्   
	संविधानसभाको विघटन आफै भएको होइन  सबै विकल्प प्रस्तुत गर्दा पनि सरकारमा सामेल दलहरूले कुनै पनि उचित विकल्पमा जान इन्कार गरेका कारणबाट भएको हो  कुनै पनि परिघटना प्रधानमन्त्री भट्टराईले भनेजस्तो ऐतिहासिक आवश्यकता र आकस्मिकताको योगफल स्वरूप हुँदा पनि त्यसमा दृश्यअदृश्य कारक हुने गर्छन्  यो परिघटनामा स्वयं प्रधानमन्त्री उनको दल र नेता तथा सरकारमा संलग्न दलहरू भिलेन पात्र हुन्  
	अहिले समस्या समाधानका लागि विभिन्न विकल्पमा चर्चा भइरहेका छन्  नयाँ सरकारको गठन नै अबको प्रस्थानविन्दु हो भन्ने विषयमा प्रायः एकमत भए पनि सहमति वा सरकार परिवर्तन कुन पहिले भन्ने विषयमा मतान्तर नै छ  नेपाली कांग्रेस र एमालेले प्रधानमन्त्रीले मार्गप्रशस्त गर्नुपर्ने आग्रह प्रधानमन्त्री व्यवस्थापिकासंसद सदस्य नरहेको वा यो सरकार कामचलाउ भएको वा पाँचबुँदे सहमति भएको कारणले मात्र होइन  प्रधानमन्त्रीले पद त्याग गरी मार्गप्रशस्त गर्नुपर्ने प्राविधिक होइन केही राजनीतिक कारण छन्  प्रधानमन्त्रीले आफ्नो नेतृत्वमा जेठ  गतेभित्र राजनीतिक सहमति गर्न सकेनन्  संविधान जारी हुनसक्ने विभिन्न विकल्पमा प्रधानमन्त्री तयार भएनन् र सहमतिको प्रयास गर्नुको साटो संविधानसभालाई विघटनतर्फ धकेल्ने काम गरे  सहमति गर्न असफल व्यक्तिको नेतृत्वमा अब सहमति हुने सम्भावना रहेन  प्रधानमन्त्रीले मंसिर सात गते घोषणा गरेको निर्वाचन हुन नसक्दा उनी असक्षम साबित भएका छन्  मुलुकको साँचो अन्यत्र नै छ भन्ने अभिव्यक्तिले त प्रधानमन्त्रीमाथि रहेको जनताको झिनो र अन्तिम आशा पनि समाप्त भयो  उनको पदत्यागबिना भावी सहमति असम्भव भएकाले पहिले मार्गप्रशस्त गर्ने कुरा उठेको छ  
	समस्या समाधानका लागि संविधानसभा संसदको निर्वाचन वा पुनःस्थापना लगायतका विभिन्न विकल्पमा चर्चा भइरहेका छन्  जुनसुकै विकल्पमा पनि जान सकिन्छ  तर यी विकल्प संविधान निर्माणका साधनमात्र हुन् भन्ने हेक्का राख्नु जरूरी छ  अहिलेको मूल विषय संविधानका विवादित विषयको पहिचान र तिनमा सहमति वा संविधान निर्माणको ठोस प्रकृयागत विधिको चयन हो  संविधानसभाको विघटन भए पनि त्यसक्रममा उठेका मुद्दा जीवन्त छन् र रहनेछन्  संघीयताको आधारमा राज्यको पुनःसंरचना शासकीय स्वरूपको विषय सम्बोधन नगरी मुलुक अगाडि जान सक्दैन  अहिले शान्त रूपमा उठेका यी मुद्दा सम्बोधन नगरी कुनै पनि बहानामा भाग्न खोजे केही समयपछि उत्पन्न हुने बिप्लव मुलुकले थेग्न सक्ने छैन  नयाँ सरकारको गठन विषयवस्तुमा सहमति र संविधानको अन्तिम मस्यौदा तयार गरी पुनःस्थापनाबाट पारित गरे पनि हुन्छ  संविधानसभाको अर्को निर्वाचन आफैमा उचित र लोकतन्त्रसम्मत विकल्प भएको हुँदा चुनावमा पनि जान सकिन्छ  तर निर्वाचनमा जाँदा विवादित विषयमा संगै जनमत संग्रह गर्नेगरी जानुपर्छ अन्यथा असफलताको इतिहास दोहोरिने खतरा रहन्छ   
	लेखक नेपाली कांग्रेसका नेता हुन्   
	 
	 
	
"
