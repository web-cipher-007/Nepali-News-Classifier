अखण्ड नेपाली सङ्घीयता"राज्य पुनर्संरचना आयोगले मुलुकभरि एउटा विचित्रको तरङ्ग ल्यायो  जनताका प्रतिनिधि बसेको संविधानसभामा यो र त्यो संख्यामा प्रदेश आत्मनिर्णय आदिको चर्चा हँुदा कुनै जिल्ला कुनै क्षेत्र वाद प्रतिवादमा उत्रिएको थाहा पाइएको थिएन ""
	 
	राज्य पुनर्संरचना आयोगले मुलुकभरि एउटा विचित्रको तरङ्ग ल्यायो  जनताका प्रतिनिधि बसेको संविधानसभामा यो र त्यो संख्यामा प्रदेश आत्मनिर्णय आदिको चर्चा हुँदा कुनै जिल्ला कुनै क्षेत्र वाद प्रतिवादमा उत्रिएको थाहा पाइएको थिएन  तर राज्य पुनर्संरचना आयोगले प्रधानमन्त्रीलाई आफ्नो अध्ययन प्रतिवेदन बुझाउन भ्याउँदा नभ्याउँदै मेचीदेखि महाकालीसम्मको जनमानस तरंगित भयो  जनताको चासो जगाउने प्रतिवेदन बनाउन सकेकामा आयोगका सदस्यहरू धन्यवादका पात्र भएका छन् कसैले धन्यवाद नदिए पनि  यो घटनाबाट हामी सबैले सिक्ने एउटा ज्ञान पनि अगाडि आएको छ  कम्तीमा पनि आयोगका सदस्यहरूले संविधानसभाका राजनीतिक विज्ञभन्दा राम्रो काम गरे  संविधानसभाभित्र जनचासोबाट अलग्गिएर बसेको राज्य पुनर्संरचनाको मुद्दालाई आयोगको प्रतिवेदनले राष्ट्रव्यापी बहसमा पुर्यायो  व्यक्तिको योग्यताको मापो यस्तै घटनाबाट गर्ने हो  
	आयोगको प्रतिवेदनले दिएको अर्को सन्देश झनै महत्त्वपूर्ण छ  त्यो हो हतारमा राज्य पुनर्संरचना गरिनु हुँदैन  जनताबाट टाढा रहेर सिंहदरबारको शासकीय चेतनामा बसेर पनि यो काम गरिनु हुँदैन  नागरिकको प्रत्यक्ष सहभागिता नभएको कुनै पनि दस्तावेज अबको शासन प्रणालीमा काम लाग्दैन भन्ने सन्देश पनि अहिलेको यो चर्को बहसभित्र अन्तरनिहित छ  माथि सिंहदरबारमा गरिएका निर्णयहरूको औचित्य अब पुरानै चालामा कार्यान्वयन गर्न सकिँदैन  गम्भीर मुद्दाहरूमा जनताको राय नै एक मात्र विषय हुने कुराको सन्देश पनि आयोगको प्रतिवेदनले दिएको छ  राजनीतिक दलका नेताहरूले आआफ्नै क्षेत्रका जनताको समेत प्रतिनिधित्व गर्न सकिरहेका छैनन् भन्ने सत्य प्रमाणित भइसकेको सन्दर्भमा राज्य पुनर्संरचना आयोगको कामलाई विज्ञता र जनतासँग जोडेर मात्रै अघि बढाउनुपर्छ यदि साँच्चो शान्ति र प्रगतिको पक्षधर हुने हो भने  
	आयोग नबनाई संविधानसभाका सभासदको लहैलहैमा राज्यको पुनर्संरचना गरिएको भए नेपालमा नयाँ गृहयुद्ध आरम्भ हुने रहेछ भन्ने शिक्षा पनि आयोगको प्रतिवेदनले दिएको छ  सुझ न बुझको तालमा बोलिएको बोली अहिले धेरैलाई गलापासो भएको छ  
	त्यो गलापासोबाट उम्किने एउटा नयाँ शब्दको जन्म भएको छ संघीयतासँग जोडिएर  शब्द त पुरानै हो तर संघीयतासँग जोडिएको भने भर्खरै हो  एकीकृत भूगोललाई जनाउने त्यो शब्द हो अखण्ड  आयोगले संघीयताको दस्तावेज पठाउनेबित्तिकै त्यसको विरोध भयो मन्त्रिपरिषदका सदस्यबाट  सुदूरपश्चिमका माओवादी नेता तथा वर्तमान आपूर्ति मन्त्रीले पहिलो उद्घोष गर्नुभयो हामी अखण्डित सुदूरपश्चिमको पक्षमा छौं  लगत्तै एमाले र कांग्रेसका नेताहरूले उद्घोष गरे हाम्रो सुदूरपश्चिमलाई काटकुट गर्न पाइँदैन  कणर्ालीपारिको पीडा कणर्ाली वारिकालाई थाहा हुँदैन  सुदूरपश्चिम हाम्रो हो  आफ्नो जमिनको भागबन्डा गर्ने अधिकार हामीलाई मात्रै छ  त्यसैले सुदूरपश्चिमबाहिरकाले गरेको खण्डीकरणका विरुद्ध 
	हामीले सुदूरपश्चिम बन्दको आह्वान गरेका छौं  बहालवाला मन्त्री पूर्वमन्त्री अनि प्््््््््््््््््््््््््््््ूर्वप्रधानमन्त्रीसमेतले बन्द गरौँ भनेपछि बन्द सफल नहुने कुरै थिएन  जनताले सास्ती पाए  बन्द सफल भयो  त्यो सफलताले उद्घोष गर्यो जथाभावी सीमांकन गर्ने कुरो सरोकारवालालाई पाच्य हुँदैन  
	अखण्ड सुदूरपश्चिम त आरम्भ थियो  त्यसको लगत्तै बाजागाजा बजाउँदै आयो अखण्ड कणर्ाली प्रदेश  काठमाडौंमा बसेकाहरूको दिमाग अहिले पनि शासकीय धङधङीबाट बाहिर निस्कन सकेको छैन  यताका बुद्धिजीवीले कणर्ालीलाई काटकुट पार्न नभ्याउँदै छ पार्टीका प्रतिनिधिहरू लाम लागेर आइपुगे काठमाडांैलाई खबरदारी गर्न  
	त्यसको लगत्तै चितवन जिल्लाले दमाहा बजाइदियो खण्डीकरणका विरुद्धमा  जनस्तरबाटै चितवनलाई टुक्रयाउन पाइँदैन भन्ने आवाज उठेपछि माओवादी पार्टीका अध्यक्ष पुष्पकमल दाहालले म चितवनलाई चिर्न दिन्नँ घोषणा गरिदिए  चितवन घर भएका प्रचण्डलाई पनि खण्डीकरणले ठूलै चोट पुर्याउँदोरहेछ भन्ने एउटा उदाहरण हो यो  प्रचण्डजीले बोलेपछि चितवन अखण्ड हुने भयो भन्ने बुझेका चितवनवासीहरू अझै ढुक्कले बसेका छैनन्  प्रचण्डजीभन्दा तीन दिनपछि चितवन पुगेका एमालेका चारचार जना नेताले चितवनको अखण्डताकै पक्षमा आवाज उद्घोष गर्नुपर्यो  किनभने त्यसो नगरी तिनलाई सुखै थिएन  
	नेपालका सबै पार्टीका ठूला नेताहरूले आत्मसमीक्षा गर्नु राम्रो 
	हुन्छ  अहिलेको लोकतान्त्रिक गणतन्त्रलाई संघीयताले बलियो बनाउन सक्दैन  संघीयता नेपाली जनमतको माग होइन  सही गलत जे भए पनि यो चिन्तनको श्रेय दिनुपर्छ प्लान इन्टरनेसनलका राष्ट्रिय सल्लाहकार गोविन्द न्यौपानेलाई  उनले  सालमा जातीय संघका बारेमा एउटा पुस्तक लेखेका थिए  त्यतिबेला उनी माओवादी युद्धको मान्यताप्रति सहानुभूतिशील थिए  उनले आफूले लेखेको उक्त पुस्तक माओवादी नेता कामरेड प्रचण्डको हातमा पुर्याए  कामरेड प्रचण्डले गोविन्द न्यौपानेको पुस्तकमा नयाँ नुस्खा भेट्टाए आफ्नो जनयुद्ध मा उन्मादको तेल भर्न  त्यसैले उनले त्यही किताबका आधारमा स्वायत्त गणराज्यहरूको घोषणा गरेर जातीय संघलाई आफ्नो कार्यक्रम 
	बनाए  माओवादीको शाश्वत सिद्धान्त युज एन्ड थ्रो भएको हुनाले पहिले त्यसले गोविन्द न्यौपानेबाट विचार लियो  उनले चढ्ने गरेको निलो प्लेटको गाडीको बेस्सरी दुरुपयोग गर्यो र जातीय संघलाई आफ्नो ट्रेडमार्क बनाएपछि गोविन्द न्यौपानेलाई चिन्दिनँ भनेर फ्याँकिदियो  
	जहाँसम्म मधेस आन्दोलनलाई संघीयताको श्रेय दिने कुरो छ त्यो चाहिं अज्ञानताको पराकाष्ठा मात्र हो   सालमा मधेस आन्दोलनको भ्रुणसमेत थिएन  माओवादी सहर पस्तासमेत मधेसी आन्दोलन कुनै छेउमा देखापरेको थिएन  तर त्यतिबेलैदेखि युरोप अमेरिका र संयुक्त राष्ट्रसँघसँग जोडिएका विभिन्न निकायहरू खुलेरै संघीयताको अभियान चलाइरहेका थिए संवैधानिक संवाद केन्द्रसमेत खोलेर  पैसा बाँडेपछि 
	सबै अपराध माफ हुन्थे हाम्रो नागरिक समाजका आँखामा पनि  वाह रे पैसा  तेरा रूप हजार रे  
	संघीयता नेपाल र नेपालीको माग नभएको हुनाले नै जताततैबाट अखण्ड प्रदेशको नारा उठिरहेको छ 
	यतिबेला  आफ्नो इच्छामा नागरिकलाई दल्ने राजनीतिक दलहरूको चेपाइका कारण संघीयताका नारामा बिस्कुन भएका जनता यतिबेला आफ्नो अधिकारको आवाज उठाइरहेका छन्  पछिल्लोपटक स्याङजा जिल्लाका सबै राजनीतिक दलहरूले स्याङजाली अखण्डता को 
	निर्णय गर्दै स्याङजालाई काटकुट गर्न नदिने उद्घोष गरेका छन्  
	अखण्डता र संघीयता सम्पूर्णतामै विरोधी चरित्र हुन् समयका रात र दिनजस्तै  रङमा सेतो र कालोजस्तै  संघीयता नेपालको माग होइन  त्यो जनआन्दोलनको माग पनि होइन  अमेरिकी विश्वविद्यालयबाट डिग्री लिएर आएका बुद्धिजीवीहरूले बुझ्नुपर्छ त्यहाँको शिक्षाले हाम्रो नेपाल सञ्चालन गर्न सकिँदैन  अमेरिकी वा युरोपेली आँखाबाट नेपाल पढ्दा मात्रै नेपालको विकास गर्न सकिन्छ भन्ने सोच दासत्वबाहेक अरू केही हुँदैन  अहिले आफूलाई युरोपेली युनियनको समर्थन छ भनेर माओवादीका नेताहरू निकै उल्किएका छन्  अमेरिकाले चाँडै आफूहरूलाई अन्तर्राष्ट्रिय आतंककारीको सूचीबाट बाहिर निकाल्दै छ भनेर माओवादी नेताहरू हर्षले नाचगान गरिरहेका छन्  तर अमेरिका वा युरोपेली युनियनले माओवादीलाई सहयोग होइन माओवादीमाथि लगानी गरेका हुन्  यो एकप्रकारको मोर्गेज मात्र हो माओवादीलाई अधपतित बनाउने 
	सर्तको  पश्चिमाहरू माओवादीप्रति सहानुभूतिशील भएर होइन माओवादीले जीवनभर तिरिरहनुपर्ने किस्ताको हिसाबमा यो लगानी गरिरहेका छन्  माओवादी पार्टीका नेताहरूले बुझून् उनीहरूको पार्टी साँच्चैको कम्युनिस्ट पार्टी हुन्थ्यो भने किन उनीहरूका साम्राज्यवादी शत्रुहरूले उनीहरूलाई माया गरिरहेका छन्  सबै नेताले सोचून् अखण्ड सुदूरपश्चिम अखण्ड कणर्ाली अखण्ड चितवन र अखण्ड स्याङजा हुन्छ भने नेपाल देशले मात्रै किन खण्डित हुनुपर्छ  जनताका नाममा गर्दभ राग अलाप्ने नेपाली राजनीतिले हिम्मत गरोस् संघीयतालाई जनमत संग्रहको मुद्दा बनाएर निर्णय लिन 
"
