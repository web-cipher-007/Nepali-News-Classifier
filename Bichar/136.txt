संघारमा संवैधानिक संकटजेठ  भित्र संविधान नबनेमा मुलुकमा गम्भीर संवैधानिक सङ्कट उत्पन्न हुनेछ  यस्तो अवस्था सिर्जना हुन नदिन समय छँदै सम्बन्धित सबै गम्भीर र संवेदनशील हुन जरूरी छ "
	जेठ  भित्र संविधान नबनेमा मुलुकमा गम्भीर संवैधानिक सङ्कट उत्पन्न हुनेछ  यस्तो अवस्था सिर्जना हुन नदिन समय छँदै सम्बन्धित सबै गम्भीर र संवेदनशील हुन जरूरी छ  छिटोछिटो काम गर्दागर्दै पनि अहिलेसम्म समय कम भएका कारण संविधानसभाले संविधान बनाउन नसकेकोचाहिँ होइन  बनाउने इच्छाशक्ति नभएकै कारण संविधान नबनेको हो  विश्वका संविधानसभाले औसत दुई वर्षभित्र संविधान बनाएका उदाहरणहरू छन्  राजनीतिक प्रश्न नटुङ्गकिन गठन भएको संविधानसभा र गन्तव्य स्पष्ट नभएको राजनीतिक अवस्थाको संविधानसभाले निकास दिएको देखिन्न  
	संविधान समयमा नै नबन्नुमा जसमा संविधान बनोस् भन्ने इच्छा छ उसमा शक्ति छैन जसमा शक्ति छ तिनको इच्छा छैन  अर्थात् जनतामा संविधान शीघ्र बनोस् भन्ने इच्छा छ त्यसलाई मूर्तरूप दिने शक्ति छैन  संविधानसभामा त्यसलाई मूर्तरूप दिनसक्ने शक्ति छ तर उसमा इच्छा देखिन्न  अधिकार नभएकालाई इच्छा हुँदैमा र अधिकार भएकालाई शक्ति हुँदैमा मात्र नहुँदो रहेछ  इच्छा र शक्तिको संयोजनबाट नै परिणाम निस्कने हो  
	जनता सार्वभौम हो त्यो अमूर्त छ  सार्वभौम अधिकार जनताले शान्तिको अवस्थामा मतदानको प्रक्रियाबाट गर्छ  तर जब जनताका आवश्यकता राज्यबाट पूरा हुँदैन तब जनताले आन्दोलन विद्रोह र क्रान्तिमार्फत परिवर्तनको माग गर्छन्  नेपाली जनताले विगतमा पटकपटक जनआन्दोलनमार्फत राजनीतिक व्यवस्था परिवर्तन गरेका छन्  तथापि त्यसलाई संस्थागत गर्ने अधिकार पाएका जनप्रतिनिधिहरूले स्वस्थ राजनीतिक संस्कृतिको विकास गर्न नसक्दा परिवर्तनका उपलब्धिहरूलाई संस्थागत गर्न नसकिएको इतिहास छ  दोस्रो जनआन्दोलनको उपलब्धिलाई संस्थागत गर्न पनि विगतकै जस्तो प्रवृत्ति देखा पर्दैछ   
	राजनीतिक सहमतिबाट जतिसक्दो चाँडो सङ्क्रमणकाल टुङ्ग्याई मुलुकमा सामान्य अवस्थाको सिर्जना गर्नु आवश्यक छ  जोसुकैमा पनि राज्य दोहन गर्ने प्रवृत्ति बढेकाले राज्य कमजोर अवस्थाबाट गुजि्रँदैछ  नयाँ परम्परा र लोकतान्त्रिक मूल्य मान्यता अनुरूपको कार्यपद्धति सञ्चालनको नजिर स्थापित गर्नुपर्ने सङ्क्रमणकाल निहित स्वार्थ र राजनीतिक खिचातानीका कारण जटिल बन्न गएको छ  समयमा नै संविधान नबन्नुमा संवैधानिक सिद्धान्तका सम्बन्धमा राजनीतिक शक्तिहरूको गन्तव्यको अस्पष्टता शान्ति प्रकृया र संविधान निर्माणमा कछुवा गतिको कार्यशैली क्षणिक नाफानोक्सानमा अल्मलिएको सत्ता कचिङ्गलको राजनीति नै प्रमुख हो  साथै संविधान बनाउने दृढ इच्छाशक्तिको अभाव सहमतीय पद्धतिमा काम गर्नुभन्दा गणितीय खेलमा फसेको राजनीति मुलुकको यथार्थभन्दा महत्वाकाङ्क्षी रूपमा विषयवस्तुको प्रस्तुति सामाजिक सद्भाव र राष्ट्रिय एकतालाई खलबल्याउने स्वार्थहरूको प्रवेश र बाह्य चाहनाले संविधानका अन्तरवस्तुमा सिर्जित जटिलता नै संविधान निर्माणका तगारा हुन्  
	संविधान निर्माण विश्व अनुभव 
	आन्दोलन र क्रान्तिले स्थापित गरेको मान्यतालाई वैधता प्रदान गरी राज्यको भविष्य सुनिश्चित गर्न संविधान निर्माण गरिन्छ  द्वन्द्व पश्चातका मुलुकहरूमा राष्ट्रिय मेलमिलाप कायम गर्न संविधान निर्माण आवश्यक ठानिन्छ  संविधान निर्माणका विभिन्न विधिमध्ये जनताको सहभागिता हुने कारण संविधानसभालाई लोकतान्त्रिक मानिन्छ  संविधानसभाले संविधान बनाउँदैमा पनि विवादहरू स्वतः समाधान भइहाल्ने होइनन्  बलियो अर्थतन्त्रको निर्माण मुलुकमा वित्तीय अनुशासन राजनीतिक संस्कृति लोकतान्त्रिक संस्कार र नागरिक आचरणबाट नै संविधान जीवन्त हुने कुरा विश्व अनुभवबाट देखिएको छ   
	सर्वसम्मत ढंगले मुख्य संवैधानिक विषयहरू पहिले नै सहमति गरी त्यसका आधारमा बनाएको संविधानप्रति सबैको अपनत्व हुने विभिन्न मुलुकको अनुभव देखिन्छ  दक्षिण अपि|का इटाली भारत पोल्यान्ड ब्राजिल निकारागुवा भेनेजुयला कोलम्बिया इथियोपिया कम्बोडिया जिम्बाबवे बोस्नियाहर्जगोविनाजस्ता मुलुकहरूको संविधान निर्माणको प्रकृयाबाट नेपालको संविधानसभाले पाठ सिक्न सक्छ  द्वन्द्वपश्चात शान्ति प्रक्रिया टुङ्ग्याई निश्चित संवैधानिक सिद्धान्त पहिले नै निर्धारण गरी त्यसका आधारमा संविधान निर्माणको प्रक्रिया प्रारम्भ गरेको दक्षिण अपि|का नामिभिया स्पेनजस्ता मुलुकहरूले समयमै संविधान घोषणा गर्नसके  सर्वसम्मत रूपमा संवैधानिक सिद्धान्तहरू पहिले नै तय गर्न नसकी गणितीय आधारमा जारी भएको इथियोपिया कोलम्बिया लगायतका संविधानहरू बदल्न चर्को दबाब ती मुलुकहरूले अहिले पनि झेलिरहनुपरेको छ  
	राज्य पुनर्संरचनाको गम्भीर प्रश्न तत्कालै समाधान गर्न सम्भव नभएका कारण बेल्जियम लगायतका मुलुकहरूले चरणबद्ध रूपमा संविधानका विभिन्न अन्तरवस्तुलाई सम्बोधन गर्ने सहमतिमा संविधान निर्माण गरेका छन्  भारत पूर्व सहमतिकै आधारमा करिब तीन वर्षभित्रै विश्वकै ठूलो आकारको संविधान घोषणा गर्न सफल भयो  इजरायल पाकिस्तान रूस अष्ट्रेलियाजस्ता मुलुकहरूले राजनीतिक गन्तव्य स्पष्ट गर्न नसक्दा संविधानसभा असफल भए   
	नेपालमा गणतन्त्रको विषय राजनीतिक शक्तिहरूको सहमतिको विन्दु बनेका कारण दोस्रो जनआन्दोलनको परिणाम अन्तरिम संविधान  द्वारा गणतन्त्र सहज भयो  तर राज्यको पुनसर्ंरचना र शासकीय स्वरूप लगायतका कतिपय राजनीतिक प्रश्नहरूमा दलहरूको वैचारिक दृष्टिकोणमा गम्भीर मतभेद भएका कारण ती विषयहरूमा सहमति बन्न नसक्दा संविधानसभा अनिर्णयको बन्दी बनिरह्यो   
	संविधानसभाको भविष्य 
	दुई वर्षका लागि जनादेश प्राप्त गरेको संविधानसभा पटकपटक अन्तरिम संविधानको संशोधन गर्दै चार वर्ष पुर्याइएको अवस्था छ  नेपालको अन्तरिम संविधान  ले संवैधानिक सर्वोच्चताको सिद्धान्तलाई स्वीकार गरेको हुँदा राज्यका सबै अङ्ग र पदाधिकारीले संविधानप्रदत्त अधिकारको सीमाभित्र रही कार्य गर्नुपर्ने संवैधानिक मान्यता हो  अन्तरिम संविधानले संविधानको व्याख्या गर्ने अधिकार सर्वोच्च अदालतलाई प्रदान गरेको छ  सर्वोच्च अदालतले गरेको निर्णय र फैसला अरूचिकर भए पनि सबैले मान्नुपर्ने संवैधानिक दायित्व रहेको छ  यस संवैधानिक पृष्ठभूमिमा सर्वोच्च अदालतले संविधानसभाको पदावधि थप गरेको जेठ  गतेको समयसीमालाई अन्तिमपटक भनी फैसला गरिसकेको छ  सर्वोच्च अदालतको फैसलामा स्वच्छ टिकाटिप्पणी र बहस हुनसक्छ  तर पनि सर्वोच्चको फैसला संविधानतः मान्नुपर्ने नै हुन्छ  यो फैसला पुनरावलोकन भई अन्यथा नभएसम्म व्यवस्थापिकासंसदले संविधानको संशोधन गरी म्याद थप गर्न सक्ने देखिन्न  सर्वोच्च अदालतको संविधानसभाको म्याद थपको सीमा निर्धारणसम्बन्धी फैसला सरकार र व्यवस्थापिकाको निम्ति अरूचिकरजस्तो देखिए पनि आम नागरिकले त्यसलाई रूचाएकै देखिन्छ  जनताको यस भावनालाई बुझेर राजनीतिक शक्तिहरूले तोकिएकै म्यादभित्र संविधान जारी गर्नु नै बुद्धिमता हुनेछ  अन्यथा सर्वोच्च अदालतको फैसला बमोजिम जेठ  पछि संविधानसभा स्वतः समाप्त हुनेछ   
	सम्भावित संवैधानिक संकट 
	सर्वोच्च अदालतको फैसला बमोजिम जेठ  पछि संविधानसभाको अस्तित्व नरहने कारण नयाँ संविधान नबनेमा संवैधानिक सङ्कट सिर्जना हुने अवस्था छ  व्यवस्थापिकासंसदले पुनः म्याद थपकै निम्ति संविधान संशोधन गरेमा सर्वोच्च अदालतको निर्णयलाई अवज्ञा गरेको स्थिति सिर्जना हुनेछ  व्यवस्थापिका र सरकारले सर्वोच्च अदालतको सो फैसलाउपर पुनरावलोकनमा जानुले सर्वोच्च अदालतको फैसलालाई व्यवस्थापिका र सरकारले अहिलेसम्म सम्मान नै गरेको मान्नुपर्छ  लोकतान्त्रिक मुलुकको संवैधानिक मान्यतामा अदालतको निर्णय नै मान्नुपर्ने र त्यसको नै आधिकारिकता हुने सिद्धान्त रहेकाले विश्व जगतले अदालतकै निर्णयलाई हेर्नेछ  विगतमा पनि संसदको पुनस्र्थापनाको फैसलालाई सरकारले सम्मान गरेकै स्थितिको परम्परा छ  
	अदालतको यो फैसला पुनरावलोकन नभएसम्म अदालतको निर्णय राष्ट्रपतिले समेत पालना गर्नुपर्ने संवैधानिक अवस्था छ  यस संवैधानिक मान्यताको पृष्ठभूमिमा यदि व्यवस्थापिकासंसदले संविधानसभाको म्याद थपका लागि संविधान संशोधन गरी संविधान विधेयक स्वीकृतिका लागि राष्ट्रपतिसमक्ष पेस गरेमा राष्ट्रपतिसामु राज्यका दुई संवैधानिक निकायको अलगअलग दृष्टिकोण भएमा संवैधानिक सङ्कट र जटिलता उत्पन्न हुनसक्ने अवस्था छ  यस्तो अवस्था सिर्जना हुन नदिनेतर्फ सम्बन्धित सबै गम्भीर र संवेदनशील भई समयमै उचित निकासका निम्ति सहमतिमा पुग्नु आवश्यक छ   
	निकासको मार्ग 
	शान्ति प्रक्रिया र संविधान निर्माण मुलुकको अहिलेको मुख्य विषय हो  यसले समयमै निकास पाउनुपर्छ  अन्तरिम संविधानले संविधानसभाबाट संविधानको विधेयक पारित गर्ने सम्बन्धमा निर्धारण गरेको प्रक्रिया र संविधानसभा नियमावलीले संविधानको एकीकृत मस्यौदा जनतासमक्ष सुझाव र प्रतिक्रियाको निम्ति लैजाने व्यवस्थाको पालना गर्न अबको जेठ  भित्रको समयसीमाका कारण कठिन बन्दैछ  
	संविधान निर्माणको चार वर्षलाई लोकतान्त्रिक सशक्तीकरणको अभ्यासको अर्थमा लिई मुलुकलाई निकास दिन दलहरूले नयाँ शिराबाट अगाडि बढ्नुपर्ने छ  जेठ  गतेभित्रै संविधान जारी गर्न राज्य पुनर्संरचनाको विषयमा सहमति हुन नसक्ने भए संविधान बनेपछिको निर्वाचित व्यवस्थापिकाले प्रादेशिक खाका सङ्ख्या र नामकरणजस्ता विभिन्न विषय टुङ्ग्याउनेगरी राजनीतिक सहमति बनाउन सकिन्छ  शासकीय प्रणालीमा सहमति बनाउनैपर्छ  संविधानसभामा कुनै पनि दलविशेषको बहुमत नभएको हुँदा न्यायोचित सम्झौता गर्नु बाहेक दलहरूका निम्ति विद्यमान अवस्थामा अर्को विकल्प छैन   
	तोकिएको समयभित्र संविधान बनाउने इच्छाशक्ति नहुने हो भने अब पनि संविधानसभाको म्याद थपको कसरत गर्नुभन्दा अर्को विकल्प समयमा नै सोच्नु आवश्यक छ  यसका निम्ति अन्तरिम संविधानको संशोधन गरी संविधानसभा वा व्यवस्थापिकासंसदको निर्वाचनका लागि आवश्यक पर्ने संवैधानिक व्यवस्थाका निम्ति अन्तरिम संविधानको संशोधनमा सहमति जुटाउनु आवश्यक छ  यसतर्फ ध्यानै नदिई अब पनि हठ र दम्भ राखी अगाडि बढ्न खोजियो भने गम्भीर संवैधानिक सङ्कटहरू सिर्जना हुनसक्छन्   
	लेखक संविधान विश्लेषक हुन्  
"
