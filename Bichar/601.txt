सरकारी मोर्चा अर्थात् महेन्द्रपथसंविधान नबनाइकन संविधानसभा विघटन भएका"
	संविधान नबनाइकन संविधानसभा विघटन भएका कारणले मुलुक संवैधानिक र राजनीतिक संकटको भुमरीमा फसेको तीन महिना पुग्दैछ  सामान्य अवस्थामा समेत तीन महिनाको अवधिलाई परीक्षणकालका रूपमा हेरिन्छ  तर यो तीन महिनाको समय निरर्थक रूपमा व्यतित भएको छ र मुलुक इतिहासकै सर्वाधिक संकटको दौरबाट गुज्रंदैछ  संवैधानिक अन्योल बढेर राज्य दिनप्रतिदिन कमजोर र निरीह बन्दैछ  तर यस्तो अवस्थामा सरकार संविधान विपरीतका अध्यादेशबाट शासन चलाउन अग्रसर छ  संवैधानिक भूमिकामा रहेका राष्ट्रपतिले न संवैधानिक व्यवस्थाअनुरूप संविधानको संरक्षक र पालनकर्ताको भूमिका निर्वाह गर्न सकिरहेको अवस्था छ नत सरकारको काममा सहयोग गर्नसक्ने अवस्था छ  संक्रमणकाल लम्बिँदै गएका कारणले कमजोर बन्न पुगेको राज्य राष्ट्रपति र प्रधानमन्त्री बीचको चिसिँदै गएको सम्वन्धका कारणले झनै कमजोर बन्ने निश्चित छ   
	संवैधानिक र कानुनी प्रवन्धविना नै अर्को संविधानसभाको निर्वाचनको घोषणा गरिएका कारणले निर्वाचन हुन नसक्ने निश्चित थियो  राजनीतिक सहमतिविना एकलौटी रूपमा संविधानसभाको निर्वाचनको मिति घोषणा गर्ने प्रधानमन्त्रीको कदम बहुलठ्ठीपूर्ण थियो  निर्वाचन आयोगले संवैधानिक र कानुनी प्रवन्धविना सभाको चुनाव हुन नसक्ने कुराको औपचारिक घोषणा गरेर त्यसको पुष्टि गरिसकेको छ  अहिले सरकार नत नयाँ चुनावका लागि सहमति जुटाउन सक्छ न सहमतिका लागि बाटो छोड्न नै तयार छ  बरू उल्टै सुशासन दिने संवैधानिक जिम्मेवारीमा रहेको सरकार सडकबाटै प्रतिकार गर्ने योजनासहित सरकार समर्थक दलहरूको मोर्चा गठन गरेर बढ्न खोज्दैछ  कुनै पनि तहमा जनप्रतिनिधिमूलक व्यवस्था नरहेको अवस्थामा सरकारको विपक्षमा आवाज उठाउने एकमात्र ठाउँ सडक बन्न पुगेको बेला सडक पनि कब्जा गर्ने सत्तापक्षको उद्घोष अत्यन्त गम्भीर छ  सरकारको यो प्रयास संवैधानिक गतिरोधको निकासका लागि नभई सर्वसत्तावादतर्फको यात्रा हो  सडकमा आफ्ना विरोधीको आवाजको प्रतिकार गर्ने नाममा गठन गरिएको सरकारी मोर्चा मुलुकमा राज्य आतंक र अराजकता सिर्जना गर्ने र त्यसको बलमा सत्तामा टिकिरहने प्रपञ्च हो  शाही कूपछि राजा ज्ञानेन्द्रले पनि यसरी नै लोकतन्त्रवादी शक्तिहरूको प्रतिकार गर्ने कोसिस गरेका थिए  तर त्यो कोसिस अन्ततः उनैका लागि घातक सिद्ध भएको थियो   
	संविधानसभासंगै व्यवस्थापिका संसदको समेत अवसान भएका कारणले अन्तरिम संविधान संकटमा छ  संविधानको क्रियाशीलताका लागि पहल गर्नुपर्ने सरकार संवैधानिक शून्यतामा रम्दैछ  सत्तारूढ दलको अग्रसरताविना राजनीतिक सहमति हुन नसक्ने राजनीतिक सहमतिको अभावमा संविधान क्रियाशील हुन नसक्ने र संविधानको क्रियाशीलताको अभावमा संवैधानिक अंगहरू खाली हँुदै जाने अवस्था छ  संवैधानिक अंगहरू निष्कृय भएको अवस्थामा कार्यकारीमाथि कुनै प्रकारको नियन्त्रण र सन्तुलन रहँदैन  नियन्त्रण र सन्तुलनको अभावमा कामचलाउ प्रधानमन्त्रीलाई यथावत राखिरहने कुरा नयाँ जंगबहादुर जन्माउने कुरा हो  हिजो बि्रटिस उपनिवेशवादको तावेदारी गर्दै जंगबहादुरले मुलुकमा जहानियाँ हुकुमी शासनको सूत्रपात गरेका थिए  साउथ ब्लकमै उपस्थित भएर पञ्जाछाप लगाएका माओवादी आज मुलुकलाई त्यही बाटो हिंडाउने कोसिसमा छन्  नेपालको लोकतन्त्र र राष्ट्रियताका सन्दर्भमा यो समय सबैभन्दा गम्भीर र चुनौतीपूर्ण छ  तर नेपालको लोकतान्त्रिक शक्ति र बौद्धिक समुदायमा तदनुरूपको गम्भीरताको अभाव देखिएको छ  जसले गर्दा जनतामा राजनीतिक निकासका सन्दर्भमा निकै ठूलो भ्रम र अन्यौलता सिर्जना भएको छ  सर्वसत्तावादका विरूद्धको अभियानको शिथिलताका कारणले पनि यस प्रकारको स्थिति सिर्जना भएको छ  
	अधिसंख्य मानिसहरू जेठ  पछिको यो परिस्थिति राजनीतिक दलहरूका बीचमा राज्यको पुनसर्ंरचना र संघीयताका सन्दर्भमा उत्पन्न भएको विवादको परिणाम हो भन्ने ठानिरहेका छन्  तर त्यो आंशिक सत्यमात्र हो  मुख्य कुरा त जेठ  गतेका दिन प्रमुख दलहरूका बीचमा भइसकेको सहमतिलाई उल्ट्याउने शक्तिहरूको भूमिकाका कारणले आजको परिस्थिति सिर्जना भएको हो  दलहरूका बीचमा कतिपय मुद्दामा विवाद भएका कारणले जेठ  मा पूर्ण संविधान जारी गर्न नसकिएको अवस्थामा सहमति भएका विषयहरूलाई समेटेर संविधान जारी गर्न सकिने अवस्था थियो  प्रमुख दलहरूको सल्लाहमा संविधानसभा अध्यक्ष र सचिवालयले त्यसको गृहकार्य गरिसकेको अवस्था थियो  त्यसमा सहमति नजुटेको अवस्थामा समेत प्रस्तावना जारी गरेर सभालाई व्यवस्थापिका संसदमा रूपान्तरण गरेर त्यहाँ गएर बाँकी विषयमा सहमति जुटाउन सकिन्थ्यो  त्यो विकल्पमा पनि जाने काम भएन  अन्तिम विकल्पका रूपमा संविधानसभा अध्यक्षले संविधानसभाको म्याद थप्नका लागि दर्ता गरेको विधेयकलाई टेकेर व्यवस्थापिका संसद कायम गर्न सकिनेसम्मको प्रस्ताव राख्नुभएको थियो  तर एमाओवादीका तर्फबाट उपरोक्त सबै प्रस्तावलाई आफ्नै पार्टीभित्रको वैद्य समूहले मान्दैन भन्ने नाममा लत्याउने काम भयो  यतिसम्म कि अन्तिम समयमा एमालेका वरिष्ठ नेता माधव नेपालको पहलमा संविधानसभाको रक्षाका लागि एमाले र नेकाले संकटकाल लगाएर म्याद थप्ने सरकारको प्रस्तावलाई समेत समर्थन गर्ने जनाउ दिइसकेका थिए  यी सबै विकल्पका बाबजुद सरकार र एमाओवादीका तर्फबाट गरिएको निर्वाचनको घोषणा सर्वसत्तावादतर्फको यात्रा थियो  
	सशस्त्र संघर्षको बाटोबाट आएको वैचारिक हिसाबले उग्रवामपन्थी अराजकतावादबाट ग्रस्त एमाओवादीलाई आफूभित्रको चरम द्वन्द्वका बीचमा यसप्रकारको कदम चाल्न केले प्रेरित गर्यो भन्ने कुरा यस सन्दर्भमा सर्वाधिक महत्वको विषय हो  जेठ  गते भएको सहमति उल्टाउने कुरामा अहिले नभए कहिले हँुदैन भन्ने सरोकारवाला समुदायको भावनाले पनि एक हदसम्म काम गरेकै हो  तर उक्त भावनालाई भड्काउने कुरामा बाह्य पक्षको समेत सक्रिय भूमिका रह्यो  यसमा चीनलाई घेर्ने र भारतलाई हेर्ने पश्चिमा पुँजीवादी शक्तिहरूको एसिया रणनीतिले महत्वपूर्ण भूमिका खेल्यो  उनीहरूले अधिकारमुखी अभियानद्वारा सरोकारवाला समुदायहरूको आकांक्षा बढाइदिए  तर उनीहरूले त्यसको व्यवस्थापनका लागि राष्ट्रिय सामथ्र्यको वृद्धि गर्ने कुरामा पूर्णतः उपेक्षा गरे  यतिसम्म कि अन्तरसमुदाय सद्भाव र सहिष्णुता विपरीत हुनेगरी संघीयता सम्वन्धी अवधारणाको विकासमा जोड दिए  संघीयतामा जानु भनेको परस्परको सम्मान र सम्झौताका लागि तयार हुनु हो भन्ने कुरा उपेक्षामा पर्यो  उनीहरूले समाजको समाजिक विकासको अवस्था र साझा राष्ट्रनिर्माणको प्रकृयामा नै प्रतिकूल असर पर्नेगरी बहुराष्ट्रवादमा आधारित राष्ट्रराज्यको पुरानो अवधारणालाई प्रोत्साहित गर्ने काम गरे  जबकि दोस्रो विश्वयुद्धपछि राज्यराष्ट्रको अवधारणामा आधारित साझा राष्ट्र निर्माणको प्रकृया सुरू भएको छ  एसियाली ज्ञान सिद्धान्तमा आधारित राष्ट्रनिर्माणको बाटो पनि त्यही हो  हाम्रा पश्चिमा मित्रहरूले लोकतन्त्रको विकासमा नाममा दिएको युरोपेली ज्ञान सिद्धान्तमा चीन विरूद्धको एसिया रणनीतिलाई मिसाउने काम गरे  जसका कारणले नेपालमा संघीयताका सन्दर्भमा सहमति यति कठिन बन्न पुग्यो  तर त्यस विषयमा नेपालको बौद्धिक समुदायले खुलेर बहस गर्न सकिरहेको छैन  
	पश्चिमा पुँजीवादी राष्ट्रहरूले सरोकारवाला समुदायको आकांक्षाका माध्यमबाट भूमिका खेले पनि वर्तमान सत्ता गठबन्धन छिमेकी मित्रराष्ट्र भारतको सहमतिविना यस प्रकारका जोखिमपूर्ण भूमिकाका लागि तयार हुनै सक्तैनथ्यो  यसमा छिमेकी मित्रराष्ट्रको स्वार्थ वा भूमिकाले निकै ठूलो प्रभाव पारेको छ  ऊ पश्चिमा राष्ट्रहरूको चीन विरूद्धको एसिया रणनीतिका पक्षमा परोक्ष रूपमा सहयोगी बन्न चाहन्छ  तर त्यस प्रकारको रणनीतिबाट आफ्नो मुलुकमा पर्नसक्ने प्रभावका सन्दर्भमा भने विशेष सतर्क रहँदै आएको छ  यसका लागि उसले नेपालको तराई क्षेत्रलाई भने उक्त प्रभावबाट मुक्त राख्न चाहेको छ  भारतको सुरक्षा चासोको रूपमा बुझिने यस रणनीति अन्तर्गत ऊ नेपालको तराई क्षेत्रलाई भारतीय सुरक्षा क्षेत्रका रूपमा विकास गर्न चाहन्छ  यसका लागि उसले तराई मधेसमा केन्दि्रत दलहरूसंग विशेष सम्वन्ध कायम राख्ने र संघीय प्रदेश निर्माण गर्दा नेपालको तराईको भूभागलाई पहाडी भूभागसंग जोड्न नदिने र सम्पूर्ण तराईलाई दुई प्रदेशभन्दा बढी प्रदेश बनाउन नदिने नीति लिएको देखिन्छ  यसका लागि उसले सुरूदेखि नै एक मधेस एक प्रदेशका पक्षमा उभिंदै आएको छ  मधेस केन्दि्रत दलहरू त्यस रणनीतिको मोहरामात्र बनेको देखिन्छ  जबकि तराईको जनता लामो समयदेखि सत्ताबाट टाढा बस्नुपरेका कारणले प्रादेशिक सत्तालाई आफ्नो नजिक ल्याउन चाहन्छन्  यसका लागि जति धेरै प्रादेशिक राजधानी तराईमा बनाउन सकियो सत्ता मधेस र तराईका जनताको नजिक पुग्ने अवस्था रहन्छ  तर मधेसी दल पूर्णतः मधेसी जनताको उक्त आकांक्षाका विरूद्धमा देखिएका छन्  जसको प्रमुख कारण भारतको सुरक्षा चासो र रणनीतिको प्रभाव हो  जेठ  को सहमतिको विपक्षमा वीरगन्जमा अवस्थित भारतीय कन्सुलरले सार्वजनिक गरेको तथ्यले पनि उक्त यथार्थतालाई उजागर गरेकै थियो  तर यस सन्दर्भ नेपाली राजनीतिमा सामान्य विरोधबाहेक खासै बहस हुनसकेन  
	अहिले आएर नेपाली राजनीतिलाई सहमतितर्फ बढाउने कुरा बाध्यताको विषयका रूपमा चर्चामा ल्याइएको छ  संविधानको क्रियाशीलताका लागि त्यो जरूरी पनि छ  तर त्यसका लागि पक्षहरू तयार छन् कि छैनन् भन्ने सन्दर्भमा विश्लेषण गर्ने हो भने परिस्थिति अझै नकारात्मक देखिन्छ  यस सन्दर्भमा बाह्य पक्षको चासो र सरोकारको रणनीति यथावत छ कि परिवर्तन भयो भन्ने कुरा पनि महत्वपूर्ण विषय हो  उनीहरूको रणनीति नेपालको राजनीतिक संंकटका कारणले परिवर्तन भइहाल्ने स्थिति होइन र हाम्रो प्रयासले त्यो सम्भव पनि छैन  तर नेपालका सन्दर्भमा उनीहरूले अवलम्बन गरेको नीतिका सन्दर्भमा भने पुनरावलोकन हुनसक्छ  त्यसका लागि नेपालको तर्फबाट सार्थक पहलको आवश्यकता छ  तर सत्तारूढ दल उक्त चासोलाई आफ्नो सत्ता लम्याउने अवसरका रूपमा प्रयोग गर्न खोजिरहेको छ  पछिल्लो समयमा नेपाली समाजमा बिग्रंदै गएको जातीय सद्भावका कारणले पश्चिमाहरूको दृष्टिकोणमा परिवर्तन अउनसक्ने अनुमान गरिएको थियो  त्यस सन्दर्भमा सामान्य विमर्श भए पनि नेपाली राजनीतिमा त्यसको सकारात्मक प्रभाव परिसकेको छैन  भारतीय दृष्टिकोणमा पनि पछिल्लो समयमा परिवर्तनको अनुमान गरिएको थियो  तर त्यसको प्रभाव पनि नेपाली राजनीतिमा खासै देखिएको छैन  बरू पछिल्लो समयमा उत्तरी छिमेकी चीनले पनि नेपाली राजनीतिमा आफ्नो चासो र सक्रियता बढाएको छ  यसले नेपालको राजनीतिक अन्यौल अझै केही समय लम्बिएर जाने अवस्था छ  सत्तारूढ दलहरूको मोर्चाबन्दीको प्रयासले पनि त्यसलाई संकेत गरेको छ  
	संवैधानिक र राजनीतिक संकट समाधानको सबैभन्दा सुरक्षित र अपरिहार्य ठानिएको बाटो प्रमुख दलहरूका बीचको सहमति नै हो  अहिलेको अवस्थामा महत्वपूर्ण भूमिकामा रहेको ठानिएका राष्ट्रपति रामवरण यादवले पनि दलहरूका बीचमा आफ्नोतर्फबाट सहमतिका लागि अन्तिम कोसिस गर्नुभयो  तर सत्तारूढ दलले त्यसको जवाफ सत्तारूढ दलहरूको अलग मोर्चा गठन गरेर दिएको छ  जनप्रतिनिधिमूलक निकाय नभएको अवस्थामा सम्पूर्ण संवैधानिक अंगहरूलाई निष्त्रिय र निस्तेज बनाएर सत्ता पनि सडक पनि कब्जा गर्ने सत्तारूढ दलको योजना मुलुकलाई मुठभेठतर्फ लैजाने अतिवादी कोसिस हो  छिमेकीहरूले आफ्नो मुलुकको सुरक्षा चासो अस्थिर र अशान्त छिमेकीबाट पाउन सकिंदैन भन्ने बुझ्नुपर्छ  तराईको भूगोलमा आधारित एक वा दुई प्रदेश बनाएर आफ्नो सुरक्षा चासो पुरा हुने नाममा सिंगो मुलुक जातीय र क्षेत्रीय द्वन्द्वको क्रीडास्थल भयो भने त्यसको छिटो असर पर्ने भनेकै छिमेकमा हो  अहिले सत्तारूढ दलहरू जसरी एकल जाती्रय पहिचानसहितको संघीयताको पैरवी गरिरहेका छन् त्यसले अन्ततोगत्वा मुलुकलाई जातीय र क्षेत्रीय द्वन्द्वको भुमरीमा फसाउनेछ  आज नेपालमा जुन विषयलाई संघीयताको रूपमा प्रचार गरिंदैछ त्यस प्रकारको व्यवस्था अधिकांश संघीय मुलुकहरूमा छैन  बहुपहिचानमा आधारित संघीयतालाई आज संघीयता विरोधी विचारको रूपमा प्रचार गरिंदैछ त्यो संघीय व्यवस्थाको विश्वव्यापी चरित्र बन्दै गइरहेको छ  आज सीमित संख्यामा रहेको जातीय संघहरू पनि समय क्रममा बहुजातीय संघमा बदलिनु अनिवार्य छ  
	सत्तारूढ दलहरूले एकल जातीय पहिचानको पक्षको आफ्नो अडानलाई संघीयताका पक्षको अडान र बहुजातीय पहिचानका पक्षमा उभिएका दललाई संघीयता विरोधीको आरोप लगाउँदै सडकबाट त्यसको प्रतिकार गर्ने कुरा गरिरहेका छन्  संघीयताका सन्दर्भमा प्रकट भएका अतिवादी विचारहरूले नेपाली समाजको समाजिक सद्भाव र सहिष्णुतामै खलल पुग्ने अवस्था सिर्जना भएको बेलामा त्यही बाटो हिंड्न र हिंडाउन खोज्नु अत्यन्त गैरजिम्मेवार कार्य हो  जसरी हिजो राजा महेन्द्रले एकात्मक राज्यलाई नेपाली समाजको हावा पानी र माटो सुहाउँदो व्यवस्थाका नाममा एक भाषा र एक भेषको नीतिका आधारमा अघि बढाउन खोजे आज त्यसरी नै एमाओवादी नेतृत्वको सरकार त्यही बाटोमा संंघीयतालाई स्थापित गर्न खोजिरहेको छ  लोकतन्त्रका विरोधी शक्तिहरूले सर्वसत्तावादको औचित्यलाई स्थापित गर्न लिने सहारा नै यस्तै हो  अहिले गठन भएको सरकारी मोर्चाको पहिचानसहितको संघीयता जातिवादी राष्ट्रवादमा आधारित महेन्द्रपथ हो  सर्वसत्तावादको स्थापनाका लागि गठन गरिएको यस प्रकारको मोर्चाका अन्ततः महेन्द्रपथमा गएर विलिन हुनु अनिवार्य छ  त्यसका लागि लोकतान्त्रिक शक्तिहरूले एकतावद्ध रूपमा आफूलाई त्यसका विरूद्ध दृढतापूर्वक उभ्याउन सक्नुपर्छ   
	लेखक एमाले नेता हुन्  
	 
	
"
