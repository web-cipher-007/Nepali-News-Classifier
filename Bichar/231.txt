"छिमेकीहरू नजिकिंदै नेपाल टाढिँदै"नेपालको परराष्ट्र नीतिले सामरिक संस्कृति गुमाइसकेको"
	नेपालको परराष्ट्र नीतिले सामरिक संस्कृति गुमाइसकेको हुनाले वैदेशिक मामिला संयन्त्रमा सामान्य सतर्कतासमेत अनुभव हुन छाडेको हो  यसैले समकालीन विश्व राजनीतिक दृश्यको केन्द्र बन्न अग्रसर पाँच राष्ट्रहरूको समूह ब्रिक्सको पछिल्लो महिना सम्पन्न बैठक र त्यसको अनुक्रममा शीघ्रतासँग विकसित हुनथालेको बहुध्रुवीय विश्व व्यवस्थाप्रति पनि नेपालले चासो देखाएन  
	बि्रक्सको दिल्ली शिखर सम्मेलनले अब उदीयमान शक्तिराष्ट्रहरू बीचको वैचारिक मतभेद साझा लक्ष्य प्राप्तिको बाटोमा तगारो बन्दैन भन्ने बताउँदै सिरिया र इरानबारे अमेरिकी दबाबविरुद्ध साझा अडान लिएको छ  यसबाट कथित मानवताको आडमा जुनसुकै देशमा पनि सैनिक हस्तक्षेपलाई जायज ठहराउने पश्चिमी देशहरूको दृढनिश्चयलाई बि्रक्स राष्ट्रहरू ब्राजिलरुसइन्डियाचाइनासाउथ अफ्रिका ले अस्वीकार गरेका छन्  बि्रक्स विश्वशक्ति राजनीतिमा नवीन चरण प्रारम्भ गर्न तत्पर भएको यो प्रष्ट सन्देश हो  फराकिलो सोच राखेर विश्लेषण गर्दा यसबाट अन्तर्राष्ट्रिय रङ्गमञ्चमा भारत चीन र रूसको भूराजनीतिक ध्रुव निर्माण हुनथालेको निष्कर्ष निस्कन्छ  यसको विकसित स्वरुपमा एउटा गुरुत्वाकेन्द्र निर्माण हुन्छ वा एकभन्दा बढी केन्द्र मध्येको प्रमुख हुन्छ भन्ने प्रश्न महत्वपूर्ण छ  तर नेपालले यसमा ध्यान नदिएको मात्र हैन आफ्ना दुई शक्तिशाली छिमेकीहरूका शीर्षस्थ नेताहरूबीच भएको भेटवार्तामा पनि रुचि देखाएन   
	चार दशकसम्म दूरवर्ती छिमेकी बनेका भारत र चीनका राष्ट्रपति र प्रधानमन्त्रीबीच पछिल्ला सात वर्षभित्र  पटक भेटवार्ता भइसकेको बताउँदै भारतसँगको सम्बन्धमा चीन सरकारको आधिकारिक सूत्राधार सुन विडङले चिनियाँ राष्ट्रपति र भारतीय प्रधानमन्त्री बीचको भेटमा विश्वास वृद्धि गर्ने बिभिन्न निर्णयहरू भएको सार्वजनिक बयान दिनु अर्थपूर्ण थियो  तर सम्पूर्ण दक्षिण एसियाको भूराजनीतिक सन्तुलनलाई पुनःनिर्धारण गर्ने सामथ्र्य भएको यो घटनाले संकेत गरेको सन्देश र दिशानिर्देश बुभने चेष्टासमेत नेपाल सरकारले गरेन   
	भारतमा वास्तुविद्या अध्ययन गरेका माओवादी प्रधानमन्त्री दक्षिण एसियाको सामरिक परिदृश्य र कूटनीतिक वास्तुशास्त्रमा दूरगामी महत्वको परिवर्तन भइरहेको यस्तो नाजुक घडीमा अमेरिकी अधिकारीलाई भारत र चीन बीचको जीवन्त पुल बन्ने थेगो सुनाएर नेपाल आफ्ना दुई छिमेकी बीचको सम्बन्धमा आएको गुणात्मक विकासबारे मेलोमेसोसमेत नपाउने अशक्त अवस्थामा पुगेको अनुभूति सार्वजनिक गरिरहनुभएको थियो  आपनो राष्ट्रिय सुरक्षा स्थायित्व र समुन्नतिका लागि विशेष महत्व राख्ने छिमेकीहरूबीच बढिरहेको समझदारी र सहकार्यप्रतिको यस्तो बेलगाव उत्तरदायी व्यवहार होइन   
	समकालीन भूराजनीतिमा आश्चर्यचकित तुल्याउने रुझान देखिन थालेको अवस्थामा परराष्ट्र मामिलामा नेपाल सरकारको यस्तो उदासीनता देशका लागि अशुभ छ  बि्रक्सको जन्म र प्रगति विविधता र बहुध्रुवीय विश्वव्यवस्थाको गर्भधारणको आधिकारिक आख्यान हो  भारत चीन र रूसले आपसको समझदारी र प्रतिस्पर्धा तथा सहकार्य र अविश्वासलाई साझा हितमा भरपर्दो संयन्त्रद्वारा सम्बोधन गर्न थाल्नु अन्तर्राष्ट्रिय सम्बन्धको चरित्रमा आधारभूत परिवर्तन हुनथालेको सूचना हो  यसले प्रस्तुत गर्ने चुनौती र अवसरप्रति आँखा चिम्लिनु कुनै पनि देशका लागि हितकर हुँदैन झन् आन्तरिक खिचलो र विदेशी चलखेलले कमजोर भइरहेको नेपालका लागि त घातक नै हुन्छ  
	 वर्ष पहिले दूरभविष्यको सम्भावना भनेर अर्थशास्त्री जिम ओनेलद्वारा प्रयोग गरिएको बि्रक शब्द वास्तविकता बनेको तीन वर्षमात्रै भयो  तर यसबीच बि्रकबाट बि्रक्स बनेको यो बहुराष्ट्रिय समूह भूमण्डलीय राजनीति र विशेष रूपमा विश्व आर्थिक रूपरेखामा संरचनात्मक परिवर्तनको संवाहक बनिसकेको छ  पश्चिमबाट पूर्वमा सर्न थालेको विश्वशक्ति केन्द्रको व्यवस्थापन नयाँ बहुराष्ट्रिय मञ्चको निर्माण एवं उदीयमान शक्तिहरूको हित संरक्षणको ऐतिहासिक दायित्व यो समूहले कबुल गरेको छ  यसक्रममा विशेष रूपमा रूस भारत र चीन क्षेत्रीय र विश्वस्तरीय सामरिक लक्ष्य र सामथ्र्यको पुनःमूल्याङ्कन तथा मुख्य भूमिकाको दाबी गर्न थालेका छन्  तीव्र गतिमा परिवर्तन र रूपान्तरण भइरहेको विश्वमा यसको प्रभाव उल्लेखनीय हुन्छ  यसैले नै अहिले सबैको जिज्ञासा भविष्यको गर्भमा हुर्किरहेको नवीन विश्वको भ्रूणमा केन्दि्रत रहेको हो  
	दोस्रो विश्वयुद्धपछि स्थापित तथा शीतयुद्धको अन्त्यपछि परिवर्तित विश्वव्यवस्था परिवर्तनमा बि्रक्सको दिल्ली शिखर सम्मेलनले आधारभूत हेरफेरको दिशानिर्देश गरेको छ  रूपान्तरण र आविर्भावको अहिलेको गतिले उदीयमान विश्वव्यवस्थालाई भिडन्तमा पुर्याउँछ अथवा सहयोगको बाटोमा भन्ने धारिलो प्रश्न जरुरी भए पनि जवाफ फेला पार्न अहिले सम्भव छैन  तर रूस चीन र भारत बीचको सामरिक संवादको जगमा बनेको बि्रक्सले आपनो उदीयमान सामरिक शक्ति र आर्थिक सामथ्र्यबाट भूमण्डलीय नेतृत्व सुरक्षा र अन्तर्राष्ट्रिय द्वन्द्व व्यवस्थापनमा निर्णयात्मक भूमिका हासिल गर्ने चाहना दिल्ली घोषणाद्वारा प्रस्ट गरेको छ  भौगोलिक रूपमा टाढा राजनीतिक विचारमा बेमेल र सामाजिक र आर्थिक चुनौतीहरूको भिन्नता भए पनि साझेदारीबाट अन्तर्राष्ट्रिय राजनीतिको धुरी फेरेर राष्ट्रिय र संयुक्त लक्ष्य हासिल गर्न बि्रक्स अग्रसर भइसकेको छ   
	दिल्ली घोषणापत्रले विश्व वित्त व्यवस्थामा पनि नयाँ रुझान सुरु गरेको छ  बि्रक्स देशहरू आपसको व्यापारमा अमेरिकी डलरलाई विस्थापित गरेर स्थानीय मुद्रा प्रचलनमा ल्याउन राजी भएका छन्  यसबाट विश्व वित्तीय कारोबारमा रहेको अमेरिकी मुद्राको बजारभाउ ह्रास भएर विश्वमा रहेको प्रभाव कमजोर हुने क्रम सुरु हुनेछ  यसको परिणाममा अमेरिकी अन्तर्राष्ट्रिय राजनीतिक प्रभाव अझै कमजोर हुनेछ  बि्रक्सले विश्वशक्ति राजनीतिलाई नयाँ चरणमा प्रवेश गराइसकेको छ  शक्तिको गतिविज्ञान उदीयमान वास्तविकतालाई प्रतिविम्बित गर्छ  दोस्रो विश्वयुद्धपछि स्थापित अन्तर्राष्ट्रिय शक्ति संरचनालाई फेर्ने क्रममा भरपर्दो राजनीतिक समझदारी बनाउने बाटोमा लागेका भारत चीन र रूस भूमण्डलीय निर्णय प्रक्रियामा नेतृत्वदायी भूमिका खोज्न थालेका छन्   
	इतिहासको प्रत्येक मोडमा परिपक्व देश अप्ठ्यारो तर व्यावहारिक राजनीतिको अभ्यासमा लागेको र यसको निर्देशक पक्ष आफ्नै तात्कालिक राष्ट्रिय आवश्यकता र दूरगामी आकांक्षाबाट प्रेरित रहेको पाइन्छ  अहिले विश्व इतिहास नयाँ मोडमा उभिएको छ  यो मोडको अन्त्यको दृश्यलाई खुलस्त पार्दै गत मंसिर  गते अष्ट्रेलियाका रक्षामन्त्री स्टिफिन स्मिथले  औँ शताब्दीमा अमेरिका चीन र भारत तीनवटा महाशक्ति बन्ने तर यो संक्रमणकाल सहज नहुने सार्वजनिक बयान दिएका थिए  सामरिक प्रतिस्पर्धा असहज नै हुन्छ क्रमैसँग तिखारिंदै पनि जान्छ  यसैले एउटा वर्तमान र दुईवटा भविष्यका महाशक्तिहरूको त्रिकोणात्मक प्रतिस्पर्धामा दोस्रो शीतयुद्ध सुरु भएन भने एसियाका अन्य देशहरू तटस्थ बस्न कठिन हुनेछ   
	हालै अष्टे्रलियामा अमेरिकी नौसेना प्रवेशको औचित्य सावित गर्दै रक्षामन्त्री स्टिफिन स्मिथले भनेका छन् परिवर्तित विश्व सन्तुलनको प्रतिक्रियामा अमेरिकी नौसेनाको आगमन भएको हो  चीन र भारतको उदय तथा उनीहरूको विश्वमा बढ्दो सामरिक आर्थिक र राजनीतिक गतिविधिको प्रतिक्रियामा नै यो अनिवार्य भएको हो  यस्तो पेचिलो र नेपालको राष्ट्रिय सुरक्षाका लागि संवेदनशील अवस्थामा प्रधानमन्त्री बाबुराम भट्टराईले अमेरिकी अधिकारीसँगको भेटमा भन्नुभयो नेपालको भारत चीन र अमेरिकासितको सम्बन्ध अन्तर्राष्ट्रिय शक्ति सन्तुलनमा निर्भर गर्छ   
	परराष्ट्र मामिला विशेषगरी छिमेकीहरूसँगको सम्बन्धमा उट्पट्याङ कुरा गर्नु हुँदैन  अन्तर्राष्ट्रिय मामिलामा बरालिएको छवि बनाएका माओवादी प्रधानमन्त्रीको यो वक्तव्यको चर्को मूल्य नेपालले चुकाउनु पर्नेछ  छिमेकीहरूसँग नेपालको सम्बन्धलाई अमेरिका र चीनबीच दुई दशकसम्म चलेको दुश्मनी तथा भारतअमेरिका सम्बन्धले  र  को दशकमा भोगेको शीतयुद्धले पनि प्रभाव पार्नसकेका थिएनन्  तर अष्ट्रेलियाले अमेरिकी नौसेना भित्र्याएकै दिनमा नेपालले छिमेकीहरू र अमेरिकासँगको सम्बन्धलाई एउटै तहमा राख्ने तथा अन्तर्राष्ट्रिय शक्ति सन्तुलनको अवस्थामा यी तीनवटै देशहरूसँग नेपालको सम्बन्ध निर्भर गर्ने अपरिपक्व सोच किन सार्वजनिक गर्यो  छिमेकीहरूसँगको सम्बन्धलाई सधै प्राथमिकतामा राख्ने आन्तरिक वा क्षेत्रीय वा विश्व घटनाबाट प्रभाव पर्न नदिने परराष्ट्र नीति अपनाउँदै आएको नेपालले अहिले एक्कासी स्वर फेर्दै सन्देहात्मक अभिप्राय व्यक्त गरेर त्यस्तो प्रश्न खडा भएको छ जसलाई अनुत्तरित राख्दा देश अनिष्टको भुमरीमा पर्नेछ   
	दक्षिण एसिया निणर्ायक मोडमा उभिएको छ  एकातिर हाम्रा दुबै छिमेकीहरू बीचको सम्बन्धमा सामरिक परिवर्तन भइरहेको छ  चिनियाँ दैनिक ग्लोबल टाइम्सले बताएअनुसार भारत र पाकिस्तानबीच सम्बन्ध सुधारमा चीनले प्रयास गरिरहेको थियो  पछिल्लो हप्ता नयाँदिल्ली आएर पाकिस्तानी राष्ट्रपतिले चीन मोडलमा भारतपाकिस्तान सम्बन्ध सुधार्ने प्रस्ताव गर्नुभएको छ  मतभेदहरू नसल्टे पनि आर्थिक सम्बन्ध र राजनीतिक समझदारी विस्तार गर्ने यो मोडल भारत र पाकिस्तानले अनुसरण गर्नुको अर्थ दक्षिण एसिया आर्थिक र भूराजनीतिक शक्ति बन्ने बाटोमा अग्रसर हुनेछ   
	यो ऐतिहासिक अवसरबाट लाभान्वित हुन नेपालले विश्वशक्ति संरचनामा अग्रणी स्थानको हक दाबी गर्न अघि बढिरहेका आफ्ना छिमेकीहरू दुइटा मामिलामा विशेषै रूपमा सतर्क रहेको तथ्यलाई हेक्का राख्नैपर्छ  ती हुन्   सबै क्षेत्रहरूमा अग्रगामी छलाङ मारिरहेको आफ्नो एकाग्र भंग हुने आन्तरिक सुरक्षा चिन्तालाई बढाउने काम छिमेकबाट नहोस्   
	 महाशक्ति बन्न नदिन क्षेत्रीय द्वन्द्वमा फसाउने पश्चिमी शक्तिहरूको षड्यन्त्र सफल नहोस्   
	नेपालले आफ्नो यो संवेदनशीलताको हेक्का नराखेको अथवा यसप्रति अनिवार्य सतर्कता कायम राख्ने क्षमता बनाउन नसकेको अनुभूति दुबै छिमेकीहरूले अहिले गरिरहेका छन्  तिब्बतबारे चीन नेपालबाट निश्चिन्त हुनसकेको छैन  यो संवेदनशील मामिलामा नेपाल बरालिन थालेको पालन गर्दै आएको नीति र सतर्कतालाई पनि निरन्तरता दिन नसकेको गुनासो एकातिर चीनले गर्न थालेको छ  अर्कोतिर एक्लै भेटेर गरिएको कथित भलाद्मी समझदारी पालन नभएको गनगन पश्चिमी देशहरूले गर्न थालेका छन्   
	यसैगरी आन्तरिक सुरक्षामा भारतको चासोको स्रोत नेपाल बनेको छ  पछिल्लो हप्ता सुरक्षा फौज र माओवादीबीच भिडन्त भइरहेको दक्षिणी भारतका माओवादीलाई नेपाली माओवादीले ठूलो परिणाममा एके  बन्दुक पठाउन लागेको सूचना पाएपछि नयाँदिल्लीको निर्देशन बमोजिम भारतीय सुरक्षाबलले बर्दियासँग जोडिएको सीमा सुरक्षा कडा पारेको खबरले स्थितिको गम्भीरताबोध गराउँछ  यसरी दुबै छिमेकीहरूले आपनो आन्तरिक सुरक्षामा नेपालको भरोसा गर्न छाड्नु निक्कै गम्भीर कुरा हो  तर निरन्तर बढिरहेको छिमेकीहरूको गुनासो र सन्देहलाई पत्यारिलो ढङ्गमा सम्बोधन गर्नुको सट्टा साँखुल्ले हुने प्रत्युत्पादक चतुर्याइँ देखाउने कुलतमा सरकार फसेको छ  छिमेकीहरूसँगको सम्बन्ध पूर्णरूपमा राष्ट्रिय हितबाट निर्दिष्ट हुनुपर्छ  छिमेकीहरूसित विश्वासको सम्वन्ध राख्नु उनीहरूको मनमा हुर्किरहेको अपत्यार हटाउन ढिलो नगर्नु नेपालको हितमा अनिवार्य छ   
	 
	 
	 
	 
	
"
