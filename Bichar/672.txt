रामराजाबाबु र गणतन्त्रमाथिको ग्रहणरामराजाप्रसादका मलाई सबभन्दा बढी प्रभावित पारेको पक्ष भनेको उहाँ हाम्रो देशको धरातलसम्म जोडिनुभएको थियो "
	वरिष्ठ राजनीतिज्ञ रामराजाप्रसाद सिंहको नाम नेपाली लोकमानसमा एउटा किंवदन्तीजस्तो भइसकेको छ  अहिले एउटा यस्तो पुस्ताको फराकिलो जमात तयार भइसकेको छ जो बाल्यकालदेखि नै रामराजा बाबुका बारेमा अनेकौं मिथक सुन्दै आएका छन्  मूलतः रामराजा जिउँदै नेपाली राजनीतिका लिजेन्ड का रूपमा स्थापित थिए  उनको हिमालयझैं उँचो विशाल र उदात्त तथा चट्टानजस्तै व्यक्तित्व देखापर्छ  सततः संघर्ष र समर्पणले बनेको उहाँको मौलिक व्यक्तित्व अपराजयका प्रतीक रहेका छन्  उहाँको संघर्ष नै उहाँको जीवनी हो  
	रामराजाप्रसादका मलाई सबभन्दा बढी प्रभावित पारेको पक्ष भनेको उहाँ हाम्रो देशको धरातलसम्म जोडिनुभएको थियो  उहाँलाई नेपाली अस्मिताको गहिरो पहिचान थियो र व्यवहार र चिन्तनबाट लगातार त्यो अभिव्यक्त हुँदै आएको थियो  सरल भेषभूषा सादगी जीवनशैली तथा सहज व्यवहार उहाँको सक्रिय जीवनको अभिन्न अंग रह्यो  उहाँसंग भेटेर कुराकानी गर्दा एकप्रकारको आत्मियता अनुभव हुन्थ्यो र बलियो आत्मविश्वास प्राप्त भइरहन्थ्यो  उहाँले कुनै ठूलो पदधारण गर्नुभएन वा त्यो अवसर प्राप्त भएन  तर उहाँले जे गर्नुभयो वा जेका लागि गर्नुभयो त्यसले उहाँलाई निकै उचाइमा पुर्याइदिएको छ  रामराजाले लोकपक्षीय संघर्षका प्रमुख सेनानीका रूपमा आफूलाई सधै प्रस्तुत गर्दै आउनुभएको थियो  उहाँ नेपाल आमाका एउटा यस्तो सपुत हुनुहुन्थ्यो जसले तमाम बन्धनलाई चुँडाल्न आफ्ना सर्वस्व न्यौछावर गर्ने साहस गर्नुभयो  नेपाली इतिहासमा यस्ता गौरवगाथाले भरिएका पृष्ठहरू थोरै छन्  
	यतिखेरको राजनीतिमा हतार छ मान्छे तत्काल लाभ प्राप्त गर्न खोज्छन्  सत्ता केन्दि्रत सोच बढ्दै गएको छ  आफै जतिसक्दो चाँडो र उँचो पद प्राप्त गर्न जतिसुकै तल र्झन तयार छन्  दलभित्र पनि सत्ताकै लागि हानाथाप छ  सत्ता केन्दि्रत राजनीतिले गर्दा नै लोकपक्षीय उपलब्धिहरूको प्रभाव कमजोर बन्दै गएको छ  यस परिपे्रक्ष्यमा रामराजा बाबुको जीवन आदर्श अत्यन्त मननीय छ  उनको आदर्श थियो न त्वहं कामए राज्यं न स्वर्गम् नापुनर्भवम्कामए दुखतप्तानां प्राणिनामार्तिनाशनम्  
	अर्थात मलाई न राज्यको इच्छा छ न स्वर्गको र नै मोक्षको  म त केवल दुःखी प्राणीहरूको कष्टलाई समाप्त पार्न चाहन्छु  हो पनि रामराजाले नेपालीका समस्या शोषण विभेद र असमानतालाई गम्भीरतापूर्वक मनन गरी एउटा निष्कर्ष निकालेका थिए कि जबसम्म नेपालमा राजतन्त्रको उन्मूलन हुँदैन तबसम्म जनताले आफूलाई स्वतन्त्र भएको अनुभव गर्ने छैनन्  त्यसैले उहाँले आफ्नो राजनीतिको प्रारम्भिक समयदेखि नै राजतन्त्र विरूद्ध सिधा संघर्षको थालनी गर्नुभयो  प्राणदण्डको सजाय पनि सुनाइयो  तर यसले उहाँको अठोट अडान र आन्दोलनलाई कुनै असर पारेन  उहाँ अविचल आफ्नो लक्ष्य प्राप्तिका लागि कार्ययोजना बनाउन संगठन तयार गर्न र एक्सनमा जान केन्दि्रत भइराख्नुभयो  अहिले जुन गणतन्त्र आएको छ त्यसको प्रथम सपना यिनै रामराजा बाबुले बुन्नुभएको थियो  
	उहाँले गणतन्त्रको सपना त्यतिखेर देख्नुभएको थियो जतिखेर टाढाटाढासम्म राजा र राजतन्त्रको विरोधमा सोच्न पनि दुर्लभ थियो  उहाँले सपना देख्नुभयो त्यसलाई सत्तासंग सौदाबाजी गर्ने अवसर पनि आयो तर उहाँले सपना बेच्नुभएन  बहुसंख्यकले उहाँको सपनालाई दिवास्वप्न भने तर उहाँ हरेस खानुभएन  
	रामराजाको जीवन संघर्षका अनेकौं पाटा अहिले पनि उजागर हुनसकेको छैन  तर जेजति तथ्यहरू बाहिर आएका छन् तिनले के प्रमाणित गरेका छन् भने नेपाली स्वतन्त्रताका लागि उहाँको पुस्तैनी योगदान छ  आफ्ना जग्गाहरू हरण भए बेच्दै खानुपर्यो लामो समयसम्म मुलुक बाहिर प्रवासमा बस्नुपर्यो तर उहाँ झुक्नुभएन  आज नेपाली सम्मान र स्वाभिमानको जुन ध्वजा शीतल निवासमा फरफराइरहेको छ त्यो रामराजा बाबुले देख्नुभएको सपनाको विजयपताका हो  मूलतः रामराजा नेपाली आस्थाका प्रतीक पुरुष हुनुहुन्थ्यो  नेपालीहरूलाई मुक्तिको सपना देख्न पे्ररित गर्ने त्यसका लागि संघर्षको बाटाहरू देखाउने र त्यसलाई साकार भएको नजर गर्ने दुर्लभ ऐतिहासिक मौका उहाँले आफ्नै जीवनमा पाउनुभयो  त्यसकारण राष्ट्रपति पदका लागि भएको निर्वाचनमा उहाँ पराजित भएर प्रथम राष्ट्रपति हुने अवसर पाउनुभएन  तर यसको आधारमा मात्र उहाँको जीवनलाई बुझ्न सकिंदैन  त्यो घटना उहाँको विस्तृत जीवन पुस्तकको एउटा सानो हरफमात्र हो  
	उहाँले परिवर्तनका लागि आत्मसात गरेको हिंसाप्रति यो पंक्तिकार सहमत छैन  किनभने मेरो मान्यता छ हिंसाले कुनै पनि समस्याको स्थायी समाधान हुँदैन  हुनसक्छ केही बेरका लागि मानिसलाई यो भ्रम भइहालोस् कि हिंसाबाट समस्याको समाधान सम्भव छ  तर रामराजाले नितान्त देशभक्तिका लागि हिंसाको प्रयोग गरेको झल्किन्छ   
	रामराजा बाबु बिरामी भएर महाराजगन्जस्थित त्रिवि शिक्षण अस्पतालमा भर्ना हुँदा उहाँलाई भेट्न प्रथम राष्ट्रपति डा रामवरण यादव शीतल निवासबाट पैदलै हिंडेर जानुभएको थियो  त्यो उहाँप्रतिको सम्मान नै हो  यो संयोग नै मान्नुपर्छ रामराजा बित्नुभएको अघिल्लो दिन राष्ट्रपतिले गणतन्त्रमाथि ग्रहण देखिन थालेको बताएका छन्  उनले संविधानसभा विघटनपछि निर्वाचित संस्थाहरू नरहेको अवस्था र प्रमुख राजनीतिक दलसमेत नमिल्दा गणतन्त्र खतरामा परेको औंल्याएका छन्  नेपालमा लोकतन्त्र जबजब स्थापना हुन्छ जन्मिएदेखि नै लोकतन्त्रको प्रक्रिया वा संस्थाहरू कतिन्जेलसम्म दिगो रहन्छ भन्ने आशंकाहरू उठ्न थाल्छ  राजतन्त्र रहेको बेला राजाले कू गर्ला भन्ने त्रास थियो भने यतिखेर विभिन्न अधिनायकवादी मनसुवाहरू प्रकट होलान् भन्ने आशंका छ   
	खासगरी काठमाडांैको एउटा बौद्धिक वृत्तमा विकासप्रेमी अधिनायकको सपना देख्न थालिएको छ  उनीहरू दलहरूमा विद्यमान विसंगत पक्ष र बाह्य शक्तिहरूको खुला हस्तक्षेपबाट उन्मुक्तिका लागि यो रोजाइ बनाएको बताउँछन्  कोही राष्ट्रपतिलाई यसो गर्नुपर्छ त्यसो गर्नुपर्छ भन्ने सल्लाह दिन्छ  राष्ट्रपतिलाई सल्लाह दिनेहरूमा दुईवटा प्रवृत्ति देखिएको छ  एउटा मुलुकलाई निकास दिन उनको पनि संस्थागत सकारात्मकता खोजिएको छ भने अर्को राष्ट्रपतिलाई पनि अन्तिम प्रयोगका रूपमा उपयोग गरी त्यो संस्थाको वैधतालाई नै विवादित र समाप्त पार्ने मनसुवा लुकेको छ  यस पृष्ठभूमिमा राष्ट्रपति यादवद्वारा  औं बीपी जयन्तीका अवसरमा सुन्दरीजलमा प्रकट गरिएको चिन्ता राष्ट्रिय मन्थनको विषय बन्नुपर्छ  गणतन्त्रवादी नेता रामराजाप्रसाद सिंहप्रति परिवर्तनकारी शक्तिहरूद्वारा गरिने सच्चा श्रद्धाञ्जलि भनेको गणतन्त्रलाई आघात पुर्याउने बुरी नजरलाई तुहाउन सक्नु हो   
	रामराजालाई एमाओवादीहरूले उपयोग गरे भन्नेहरू पनि छन्  हाला कि त्यो दलले उनलाई राष्ट्रपतिको उम्मेदवार बनाएको थियो र प्रचण्डले उनलाई आफ्ना राजनीतिक गुरू मानेका थिए  तर एमाओवादीहरूले जसरी मुलुकका अन्य शक्तिलाई उपयोग गरे गरिरहेका छन् त्यस्तै नै रामराजाको व्यक्तित्वसँग जोडिएको इतिहासलाई पनि आफ्नो पक्षमा भजाउन खोजे  यो यसकारण पनि भनिंदैछ कि उहाँलाई एमाओवादीले आफू सरकारमा पटकपटक सहभागी हुँदा पनि ज्युँदै दिनुपर्ने सम्मान अर्पण  
	गरेन  मधेसी दलहरूलाई पनि रामराजा बाबुप्रति उनका कतिपय राजनीतिक प्रस्टताका कारण सामिप्य देखाउन हिचकिचाहट थियो  खासगरी मधेसी नेताहरूमा उपेन्द्र यादव उनीसंग नजिकमा थिए  भारत प्रवासमा रहँदा होस् वा मधेसी आन्दोलनताका यादवलाई रामराजा बाबुले निकै गुण लगाउनुभएको थियो  गणतन्त्र नेपालले जीवित छँदै रामराजालाई सम्मान अर्पण गरेर गणतन्त्रको इतिहासलाई नमन गर्ने मौका जुराउन सक्थ्यो तर त्यो सकिएन   
	उहाँको अनुपस्थितिमा अनेकौं शब्दद्वारा उहाँको व्यक्तित्वको वन्दना गरिनेछ  तर त्योभन्दा कारगर हुन्थ्यो गणतन्त्र दिवसमा उहाँलाई राष्ट्रिय सम्मान अर्पण गर्न सकिएको भए  
	समकालीन नेपाली राजनीतिमा मूर्तिभञ्जक प्रवृत्ति छ हामी जनताको सन्ततिहरू जो सतहबाट अलि माथि उठिएका हुन्छन् तिनीमाथि कुत्सित नियतले क्रूर प्रहार गर्न थाल्छौं र जनमानसमा एउटा नकारात्मक छवि खडा गरिदिन्छौ  वीपी कोइरालालाई पनि यहाँका कतिपय राजनीतिक शक्तिहरूले विगतमा उहाँलाई विभिन्न क्षूद्र उपमाहरू दिए उहाँको इतिहासलाई गलत ढंगले व्याख्या गरे  तर आज तिनीहरू नै सुन्दरीजलमा गएर आँसु बगाउँछन्   
	आज तिनीहरूको दृष्टिचेतमा आएको सुधार प्रशंसनीय भए तापनि कैयौ दशक हामीले काल्पनिक नकारात्मकताको निर्माण गर्नमै  
	आफ्नो महत्वपूर्ण ऊर्जा खर्चियौं र यसले मुलुकको महत्वपूर्ण कालखण्डलाई गलत गोलचक्करमा अल्झाइरह्यो   
"
