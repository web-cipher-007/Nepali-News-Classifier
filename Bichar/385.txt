 सबैका आँखा शीतलनिवासतिरजेठ  गते दुई अलगअलग टोली राष्ट्रपति रामवरण यादवसँग "
	जेठ  गते दुई अलगअलग टोली राष्ट्रपति रामवरण यादवसँग भेट्न शीतलनिवास पुगेका थिए  नेपाली कांग्रेसका निवर्तमान केही सभासद्ले राष्ट्रपति यादवसँग संविधानसभा ब्युँताउन अनुरोध गरे भने बृहत् मधेसी मोर्चाका संयोजक उपेन्द्र यादवको टोलीले प्रधानमन्त्री बाबुराम भट्टराईलाई पदबाट बर्खास्त गर्न आग्रह गरेका थिए  भेटपछि राष्ट्रपतिले भनेका थिए म संविधानद्वारा बाँधिएको छु राजनीतिक सहमतिबेगर केही गर्न सक्दिनँ   
	संविधान निर्माणै नगरी संविधानसभाको अवसान भएपछि सबैका आँखा राष्ट्रपति भवनतिर मोडिएको छ  राजनीतिक र संवैधानिक जटिलता खुकुलिनुको सट्टा गुजुल्टिन पुगेपछि सर्वसाधारणदेखि प्रमुख दलका शीर्षनेतासम्म सबैले राष्ट्रपतिलाई भेट्दैछन्  राष्ट्रपति आफैंले पनि परामर्शको सिलसिला बढाएका छन्   
	भेट्न जानेका आआफ्ना माग र एजेन्डा छन्  कोही प्रधानमन्त्रीको बर्खास्तीको माग लिएर गएका छन् भने कोही संविधानसभाको पुनःस्थापनको अनि कोही गोलमेच सम्मेलनको नेतृत्व गर्नुस् भन्न पुगेका छन्  कोही घोषणा भएको संविधानसभा निर्वाचनलाई सघाउन राष्ट्रपतिसँग आग्रह गर्न पुगेका छन् त कोही आयोगबाट संविधान निर्माण गर्नुपर्छ भन्दै शीतलनिवासलाई सम्झाउँदैछन्  संविधानसभाको अवसानपछि मुलुक राजनीतिक संवैधानिक सामाजिकसांस्कृतिक र क्षेत्रीय रूपमा ध्रुवीकृत बनेकाले सबैको चाहना राष्ट्रपति निवासमा पुगेर अड्किएका छन् अब उनले के गर्लान् वा उनको संवैधानिक सीमा के हो  आलेख यसै प्रश्नको जवाफ खोज्न केन्दि्रत छ  
	पाँच विकल्प 
	अहिले राष्ट्रपतिको सहयोग र सद्भाव खोज्नेहरू पाँचवटा विकल्प लिएर शीतलनिवासतर्फ चियाइरहेका छन् ः  प्रधानमन्त्रीको बर्खास्ती  संविधानसभाको पुनःस्थापना  फेरि संविधानसभा निर्वाचन  संसदको निर्वाचन र आयोगद्वारा संविधान मस्यौदा गरी अनुमोदन  गोलमेच सम्मेलनबाट निकास   
	राष्ट्रपति यादव स्वयंले चाहिँ के गर्न सक्छन्  पहिलो विकल्पतर्फ हेर्ने हो भने के उनले प्रधानमन्त्री भट्टराईलाई हटाउन सक्छन्  वरिष्ठ अधिवक्ता तथा अन्तरिम संविधानका मस्यौदाकार हरिहर दाहाल भन्छन् राष्ट्रपतिले अहिले बाबुरामजीलाई प्रधानमन्त्रीबाट हटाउन सक्नुहुन्न  बाबुरामजीले राजीनामा नदिएपछि उहाँलाई कामचलाउ भयौ भन्नुभयो  यो सही निर्णय भएकाले विवादित पनि भएन  
	प्रधानमन्त्रीलाई हटाउन सक्ने अधिकार राष्ट्राध्यक्षलाई संविधानले नदिएकाले उनले एकछत्र राज गर्ने हुन् कि भन्ने संशय भइरहेका बेला सत्तारुढ प्रमुख दलकै अध्यक्ष पुष्पकमल दाहालले विपक्षी दल कांग्रेसका निवर्तमान सभासदहरूले अगाडि सारेको संविधानसभा पुनःस्थापनाको माग पनि निकासको एउटा विकल्प भएको विचार सार्वजनिक गरेका छन्  संविधानसभा पुनःस्थापना हुनसक्छ भनी आएको दाहालवाणीको प्रतिवाद गर्दै वरिष्ठ अधिवक्ता दाहाल भन्छन् राष्ट्रपतिलाई संविधानसभा पुनःस्थापना गर्ने कुनै अधिकार छैन  त्यसो गर्न उहाँले राजा नै बन्नुपर्छ    
	पूर्वसभासद् लाई जनताले फेरि वरण गर्न आवश्यक छैन   
	त्यसो त संसदको चुनाव गर्ने र आयोगद्वारा संविधान निर्माण गर्नुपर्छ भन्ने राजनीतिक र कानुनी वृत्तमा चलेको बहसको पनि तुक देख्दैनन् उनी  संविधानसभाको चुनाव हुनसक्दैन भने संसदको चुनाव पनि हुनसक्ने आधार नभएको बताउँदै उनी भन्छन् चुनावचाहिं संविधानसभाकै हुनुपर्छ  राजनीतिक सहमतिमा राष्ट्रपतिले बाधाअड्काउ फुकाई संवैधानिक प्रबन्ध मिलाएर संविधानसभा निर्वाचनको कानुनी प्रबन्ध गरेर बढ्न सकिन्छ  बरु संविधानसभाको अवधि एक वर्ष तोक्ने र अहिले कायम सदस्य संख्या घटाएर आधाभन्दा कम बनाउनुपर्ने उनको सल्लाह छ  भन्छन् काम सकेपछि त्यसैलाई संसदमा बदलेर चार वर्ष काम गर्न दिनु बुद्धिमानी हुनेछ  
	उता राजनीतिक दलहरू बीचको सहमतिले मात्र संघीयता लगायतका मुद्दामा सहमति बन्न नसक्ने भएकाले सर्वपक्षीय भेला गरेर अगाडि बढ्नुपर्ने आवाज उठ्न थालेको छ  खासगरी एकल जातीय संघीयता हुने कि बहुजातीय भन्नेमा सामुदायिक आवाजलाई नजरअन्दाज गर्न खोज्दा संविधान लेखनको नयाँ प्रबन्ध फेरि पनि बिथोलिने केही नागरिक अगुवाहरूको चिन्ता छ  त्यसैले गोलमेच सम्मेलनको अग्रसरता राष्ट्रपतिले लिनुपर्यो भन्दै जेठ  गते मथुराप्रसाद श्रेष्ठ श्याम श्रेष्ठ सुन्दरमणि दीक्षित पद्मरत्न तुलाधर लगायत शीतलनिवास पुगेका थिए  थरीथरीका माग र सुझावका पोका केलाउँदै संवैधानिक सीमामा रहेर राष्ट्रलाई संकटबाट मुक्त गर्नु यतिबेला राष्ट्रपतिको दायित्व र जिम्मेवारी हो किनभने संविधानतः उनी मुलुकका अभिभावक हुन्  राजनीतिक दलको सहमतिबिना राष्ट्रपतिले केही गर्न नसक्ने अवस्था छ र पनि धेरैले उनीबाट केही भइदिओस् भनी आशा गरेका छन्  
	किन बन्यो आशाको केन्द्र  
	चार वर्षमा चारजना कार्यकारी फेरिए तर निर्वाचित संस्था भएर पनि राष्ट्रपतीय नेतृत्वचाहिँ निरन्तर र स्थायी छ  यद्यपि नेपालका लागि राष्ट्रप्रमुख नयाँ संस्था भने होइन  दक्षिण एसियाको सबभन्दा पुरानो मुलुक भएकाले यहाँ राष्ट्रप्रमुखको परम्परा पनि सबभन्दा लामो रहेको छ  नेपाली राज्यको ऐतिहासिकता र परम्परालाई राष्ट्रप्रमुखका रूपमा निरन्तरता दिएकाले यो सबैको साझा थलो बनेको बताउँछन् प्रा विदुर पौडेल  उनका अनुसार अहिले सबै जात धर्म सम्प्रदायको आशा र भरोसाको केन्द्र बनेको छ शीतलनिवास  भन्छन् सांस्कृतिक र धार्मिक भावना बुझ्ने अनि सन्तुलित क्रियाकलापका कारण राष्ट्रपतिज्यूप्रति आशा बढेको हो  
	यद्यपि व्यक्तिगत स्वतन्त्रताका सबै आयामलाई सम्मान गर्ने राष्ट्रपति यादव निरन्तरताका नाउँमा गर्नुपर्ने कर्मकाण्डीय विधि भने त्यति रुचाउँदैनन्  जति गर्छन् यसमा विश्वास गर्नेहरूको भावनामा चोट नपुगोस् भनेर नै गर्छन्  त्रिभुवन विश्वविद्यालयस्थित नेपाल तथा दक्षिण एसियाली अनुसन्धान केन्द्र सिनास का सहप्राध्यापक गोविन्द तुम्बाहाङका विचारमा राष्ट्रपतिले उत्तेजना र आवेशभन्दा पनि संयमतापूर्वक संवैधानिक भूमिका निर्वाह गरिरहेको देखिन्छ  यादव संकीर्ण राजनीतिक संस्कार जात धर्म र क्षेत्रीयतावादबाट माथि उठेका छन्  उनको क्रियाकलापमा राष्ट्रिय भावना झल्किएको उल्लेख गर्दै तुम्बाहाङ भन्छन् उनी हिन्दी बोल्नभन्दा नेपाली बोल्न र कोट टाई र सुटमा सजिनुभन्दा मयलपोस सुरुवाल र भादगाउँले टोपीले शिर छोप्न रुचाउँछन्  उनको यस्तो सोचाइप्रति मलाई गौरव लाग्छ  
	राष्ट्रप्रमुखको भूमिका निर्वाह गर्दा औपचारिक र अनौपचारिक जिम्मेवारी वहन गर्ने क्रममा सर्वसाधारणलाई दुःख अप्ठेरो नहोस् भनेर पछिल्ला दिनमा राष्ट्रपतिले निकै चासो राखेको जानकारहरू बताउँछन्  उनी स्वयंले सुरक्षा संयन्त्र र ट्र्राफिक प्रहरीसित छलफल गरी आफ्नो भ्रमणका कारण जनतालाई सास्ती नहोस् भन्नेमा सजगता देखाएका छन्  नेपाल भ्रमणमा आउने विदेशी राष्ट्राध्यक्षहरूलाई शीतलनिवासमै स्वागत गर्ने र अनौपचारिक भ्रमणमा राजधानी बाहिर निस्कँदा सामुन्नेको भैरवनाथ गणबाट हेलिकप्टर प्रयोग गर्ने व्यवस्था भएकाले पछिल्लो समय राष्ट्रपतिको भ्रमणका कारण आम नागरिकले सास्ती भोग्नुपरेको छैन  कार्यालय समयमा शीतलनिवास बाहिर सकभर राष्ट्रपतिको कार्यक्रम नराखी भित्रै गरिँदै आएको छ   
	राष्ट्रपतिले सल्लाहकार र सल्लाहकार समिति राष्ट्रपतिसहित पाँच जनाको समिति तथा आम नागरिकको सल्लाह सुझाव र प्रतिक्रियागुनासाहरूको आधारमा आफूलाई सुधार गर्दै लगेका छन्  चिकित्सा क्षेत्रबाट आएको व्यक्ति हुनाले उनी व्यावहारिक भएको शीतलनिवास निकटस्थहरू बताउँछन्  के त्यसो भए यो चार वर्षमा राष्ट्रपति पूरै विवादरहित रहे त  उनीबाट कमीकमजोरी नै भएनन् त  नेपाल प्राध्यापक संघका पूर्वउपाध्यक्ष अमरकान्त झा भन्छन् त्यसो पनि होइन  बृहत्तर राष्ट्रिय हित सोचेर केही गर्दा वा बोल्दा विवादित पनि बनेका छन्   
	विवादसँगै माझिएको छवि 
	नजिकबाट संगत गर्नेहरूको अनुभवमा राष्ट्रपति यादवको एउटा बानी छ सुन्ने कम र बोल्ने बढी  यसलाई उनको कमजोरी नै मान्न सकिन्छ  यसअघि कटवाल प्रकरण र राष्ट्र विखण्डनको गन्ध आउने संविधान घोषणा गर्दिन भन्ने बाहेक उनका प्रायः सबै क्रियाकलाप सन्तुलित र समन्वयकारी नै रहे  यी दुई सवालमा भने राष्ट्रपति यादवले माओवादी लगायत जनजाति समुदाय र नागरिक अगुवाहरूको आरोप खेप्नुपर्यो   वैशाख  मा तत्कालीन प्रधानमन्त्री पुष्पकमल दाहालले सेनापति रुक्मांगद कट्वाललाई बर्खास्त गरेपछि राष्ट्रपतिले नेपाली सेनाको परमसेनाधिपतिका हैसियतले सरकारको उक्त निर्णयलाई पत्रमार्फत बदर गरी बहालवाला सेनापतिलाई यथास्थानमा काम गर्नु भन्ने पत्र दिएका थिए  फलस्वरूप प्रधानमन्त्री पद त्याग्न बाध्य भए र नागरिक सर्वोच्चताको नारासहित सडक आन्दोलनमा उत्रिए  एकजना सैन्य विश्लेषक उक्त घटनामा राष्ट्रपतिले संस्थागत रूपमा सेनाको मन जितेको टिप्पणी गर्छन्  त्यस्तै सेनाको पुनःसंरचनाबारे पछिल्लो प्रयासमा पनि राष्ट्रपतिको भूमिका सही रहेको उनले बताए   
	सामाजिक सद्भाव र संरचनाका सिउनीहरू कस्दै अघि बढ्न राष्ट्रपति यादव सफल नै रहेको ठान्छन् प्रा अमरकान्त झा  भन्छन् सैनिक सन्दर्भमा विवादमा परे पनि त्यो गर्नुपर्ने उहाँलाई बाध्यता नै थियो  राष्ट्रपतिले हिमाल पहाड र तराईलाई जोड्न खेलेको भूमिका सराहनीय भएको बताउँदै राजविराज निवासी प्रा झाले भने यो मिथिलापुत्रको सुकाम हो   
	तर झाको भनाइसित असहमत छन् आदिवासीजनजाति महासंघका अध्यक्ष तथा नेपाल नागरिक पार्टी प्रमुख राजकुमार लेखी  प्रमुख दलका नेताहरूलाई एकैठाउँमा राखेर राष्ट्रपति यादवले संघीय नेपालमा थोरै प्रदेश बनाउन सुझाव तथा निर्देशन दिनु अत्यन्त आपत्तिजनक भएको उनको ठहर छ  उनीद्वारा प्रेषित विज्ञप्तिमा भनिएको छ सानो प्रदेश कम खर्चिलो प्रदेश सबै जनतालाई जोड्ने प्रदेशले मात्र संघीयताको चाहना पूरा गर्न सक्छ  त्यसैगरी राष्ट्र विखण्डनको गन्ध आउने संविधान घोषणा गर्दिन भन्ने राष्ट्राध्यक्षको भनाइप्रति असहमति जनाउँदै खम्बुवान राष्ट्रिय मोर्चाका केन्द्रीय सदस्य राजेन्द्र खम्बुले भने राष्ट्राध्यक्षजस्तो गरिमामय र आलंकारिक पदमा रहेको व्यक्तिले पुरातन यथास्थितिवादी सोचबाट प्रेरित भई गैरजिम्मेवारपूर्ण भाषा बोल्नु उचित होइन  
	तर राष्ट्रपति यादव धोती लाउने टोपी लाउने र बख्खु लाउने बीचको प्रगाढ सम्बन्ध कायम गर्न सक्नुपर्ने धारणा राख्छन्  लोकतन्त्रमा जात र धर्मका आधारमा भेदभावको कुरा गर्नु ठीक नहुने उनको दृढविश्वास छ जसको संकेत उनले राष्ट्रपति चुनावकै बेला दिइसकेका थिए  कांग्रेस एमाले र मधेसी फोरम बीचको सहमतिले दोस्रो चरणको निर्वाचनमा यादव विजयी भएका थिए  उनले  मत ल्याए भने उनका निकटतम प्रतिद्वन्द्वी रामराजाप्रसाद सिंहले  मत पाए   सदस्य उपस्थित थिए   प्रतिशतभन्दा बढी मत ल्याउनुपर्ने व्यवस्था भएकाले पहिलोपटक त्यो नपुग्दा दोस्रो चरणको चुनाव भएको थियो  पहिलो चरणमा निर्वाचन बहिष्कार गरेको नेमकिपाले दोस्रो चरणमा यादवलाई मत दिएको थियो  अध्यक्ष नारायणमान बिजुक्छेले भनेका थिए रामवरण यादवको राष्ट्रवादी अडानका कारण हामी उहाँलाई समर्थन गर्ने भयौं  उक्त मतदानमा पार्टी निर्णय विपरीत जनमोर्चा नेपालका अमिक शेरचनले पनि यादवलाई मत दिएका थिए  शेरचन अहिले माओवादीका नेता हुन्  
	राष्ट्रपतिको करिब चारवर्षे क्रियाकलापलाई लिएर दुईथरी धारणा बनेका छन् एकथरी उनले ठीक गरेको ठान्छन् भने अर्काथरी बेठीक  पहाडे क्षत्री बाहुनले उनलाई राष्ट्रियताको प्रतीक मान्ने र जनजाति तथा मधेसको केही हिस्साले पहिचान विरोधीका रूपमा लिने गरेको बताउँछन् रामस्वरूप रामसागर बहुमुखी क्याम्पस जनकपुरका सहप्राध्यापक सुरेन्द्र लाभ  डा लाभका शब्दमा राष्ट्रपतिले सीमा तोडेका छैनन्  भन्छन् विवादमा भगवान राम पनि पर्नुभएको  
	थियो  समग्रमा उहाँको छवि राम्रो छ   
	भन्ने गरिन्छ यो देशै सिकारुहरूको हो  यही क्रममा राष्ट्रपति यादव पनि रहेको उल्लेख गर्दै डा लाभ थप्छन् पहिलो राष्ट्रपति भएकाले केही अपवाद विवादका कुरा उहाँबाट भए पनि ती सामान्य लाग्छन्  सपहीको एउटा किसानको छोरो सामान्य जीवन व्यवहार गोठाले जिन्दगी रीतिथितिबाट माथि उठेर चिकित्सक हुँदै मुलुकको गरिमामय पदमा पुग्नुभएको छ  यो खुसीको कुरा हो   
	आम नागरिकको मात्र होइन राष्ट्रप्रमुख यादवले उपराष्ट्रपति र प्रधानमन्त्रीसँग पनि सौहार्दपूर्ण सम्बन्ध राख्न खोजेको शीतलनिवासका अधिकारीहरू बताउँछन्  तर उनी र वर्तमान प्रधानमन्त्री भट्टराईबीच कतिपय मामिलालाई लिएर असन्तुष्टि र दूरीसमेत महसुस हुने गर्छ  खासगरी राष्ट्रपतिले संवैधानिक हैसियतभन्दा बाहिर गएर कार्यकारीले झैं दलका नेताहरूलाई सोझै बोलाएर परामर्श गरेको भट्टराईलाई चित्त बुझेको छैन बालुवाटार स्रोत यसै भन्छ  राष्ट्रपतिलाई विभिन्न क्षेत्रबाट उक्साउने कोसिस पनि नभएको होइन  कहिले नागरिक समाजको आवरणमा त्यस्तो हुने गर्छ त कहिले दलगत रूपमा त्यस्तो आशय प्रकट हुन्छ   
	राष्ट्रपतिले पनि के बुझ्नुपर्छ भने उनी हिजोका राजा होइनन् जननिर्वाचित राष्ट्रपति हुन्  उनी आफैं उत्तेजनामा आए हौसिए अनि बहकिए भने राष्ट्रपतीय संस्थाको गरिमा बच्दैन  तसर्थ उनले सबैका कुरा सुन्नुपर्छ तर धेरै बोल्ने र तत्काल प्रतिक्रिया जनाइहाल्ने गर्नुहुन्न  धेरै सुन्ने थोरै बोल्ने संस्था भएकाले राष्ट्रपतिले उक्साउनेहरूका कुरा भुल्नुपर्ने तर्क गर्छन् वरिष्ठ अधिवक्ता शम्भु थापा  भन्छन् राजा ज्ञानेन्द्रलाई उक्साएर बहुदल खाए अब केही मान्छे राष्ट्रपतिलाई उक्साएर गणतन्त्र खान खोज्दैछन्  
	राष्ट्रपतिको संवैधानिक भूमिकाबारे दुईथरी मतहरू आएका छन्  एकथरी यसलाई आलंकारिकमात्र ठान्छन् भने अर्काथरी त्यो संवैधानिक मान्छन्  राष्ट्रपति खोपीका देउता भएर बस्नुपर्ने पहिलो मत राख्नेहरूको बुझाइ छ भने बाधाअड्काउ फुकाएर निकास दिनुपर्ने राष्ट्रपतिको भूमिका संवैधानिक रहेको दोस्रोथरीको विचार पाइन्छ  संविधानमा व्यवस्था गरिएको निर्वाचित संस्था भएकाले हाम्रो र भारतको राष्ट्रपतिको भूमिका उस्तै देख्नेहरू पनि नभएका होइनन्  भारतमा पनि राष्ट्रपतिलाई मर्यादा र गरिमाको मात्र पद ठान्ने र उनको अवशिष्ठ अधिकार पनि छ भन्नेहरूबीच विवाद कायमै छ  भारतका पूर्वप्रधानमन्त्री जवाहरलाल नेहरूका शब्दमा राष्ट्रपतिको पद मर्यादाको हो नकि निर्णयकर्ताको  नेहरूको भनाइसँग विमति राख्दै त्यहाँका संविधानविद् बीएन रावले आफ्नो पुस्तक इन्डियन कन्स्िटच्युसन इन द मेकिङमा राष्ट्रपतिको भूमिकाबारे यसरी उल्लेख गरेका छन् भारतका राष्ट्रपतिले स्वविवेकीय अधिकार प्रयोग गर्न सक्छन्  
	अबको बाटो 
	आलंकारिक माने पनि संवैधानिक भने पनि अन्तरिम संविधानमा राष्ट्रपतिबारे संक्षिप्त व्यवस्था गरिएकाले अहिले राजनीतिक र संवैधानिक प्रक्रियामा देखिएको बाधा हटाउन उनको सहयोग सबैले चाहेका छन्  अहिले संविधानसभा र संसद दुवै नरहेको अवस्था छ  प्रधानमन्त्री कामचलाउमा परिणत भएका छन्  संविधान निर्माणकार्य बिथोलिएको छ  यस्तो बेला हिमाल पहाड र तराई सबैतिरबाट राष्ट्रपतिले के गर्लान् भनी नजर सोझिएका छन्  प्रा अमरकान्त झाका शब्दमा यस्तो संकटका बेला उहाँले सबैलाई मिलाएर संरक्षकको भूमिका निर्वाह गर्नुपर्छ  वरिष्ठ अधिवक्ता थापा भन्छन् अहिलेको निकास भनेकै राष्ट्रपति र प्रधानमन्त्री मिल्ने हो  उहाँहरू बीचको द्वन्द्वबाट समाधान निस्कँदैन   
	संविधानसभाको निर्वाचन गर्ने कि पुनःस्थापना वा संविधान आयोगले संविधान बनाउने र त्यसलाई संसदको चुनाव गराएर अनुमोदन गर्ने  यसमा पहिले राजनीतिक दलहरूले राष्ट्रिय सहमति बनाएपछि मात्र राष्ट्रपतिले अध्यादेशबाट बाधाअड्काउ फुकाउन सक्छन्  आलंकारिक भन्नुस् या संवैधानिक वा सक्रिय त्यसबेला राष्ट्रपतिले संकट समाधानका लागि इमर्जेन्सी लाइट बाल्ने अवस्था आउँछ  भारतका पूर्वराष्ट्रपति रामास्वामी बैंकटरमणले भनेझैँ संकटका बेला राष्ट्रपतिको कार्यालय भनेको इमर्जेन्सी लाइटजस्तै हो स्वचालित रूपमा बल्छ र संकट समाप्त हुनासाथ स्वतः निभिहाल्छ  अहिलेको हाम्रो संकट भनेकै संविधानको बाधाअड्काउ फुकाउने हो  दलहरूले राष्ट्रिय सहमति गरेर राष्ट्राध्यक्षलाई अनुरोध गरेपछि त्यो फुक्छ र फुक्नासाथ शीतलनिवास न सक्रिय हुन्छ न त निस्त्रिय  आफ्नै संवैधानिक सीमामा फर्किन्छ  राष्ट्रपतिका प्रेस सल्लाहकार राजेन्द्र दाहालका अनुसार संविधानले राष्ट्रपतिलाई धेरै अधिकार नदिएको भए तापनि जिम्मेवारी ठूलो छ  भन्छन् सबै संस्था असफल भएका बेला राष्ट्रपतिसित अपेक्षा नगरे कोसित गर्ने त  
	नेपाल बुझ्न आग्रह 
	बाटोघाटोको अभावमा कसरी पहाडी र हिमाली क्षेत्रका मानिसहरु नाकाबन्दीमा परेका छन् स्वास्थ्य शिक्षा खानेपानीजस्ता आधारभूत वस्तुबाट कसरी उनीहरु बञ्चित भएका छन् भन्ने कुराको प्रत्यक्ष अनुभव रामवरणजीले पहाडी र हिमाली क्षेत्रका भ्रमणहरुमार्फत गर्नुर्भयो  उहाँलाई के अनुभव भयो भने पहाड र हिमालको जीविका लागत उच्च छ  तराईमा जति सजिलोगरी त्यहाँ विकास पुग्दैन  यस भेगका मानिस अवसरबाट कता हो कता टाढा छन्  
	यसबाहेक रामवरणजीले नेपाली भूगोल र यसको विशेषताबारे समेत धेरथोर अध्ययनको अवसर पाउनुभयो  हिमाल पहाड र तराईको आआफ्नै भौगोलिक विशेषता रहेको र यी एकअर्कासँग परस्परमा कसरी जोडिएका छन् भन्ने कुरा उहाँले चाल पाउनुभयो  जलसम्पदाको भण्डार हिमाल जमिन जडिबुटी र खनिजको भण्डार पहाड अनि अन्नको भण्डार तराई एकअर्कासँग छुट्टिएर होइन जोडिएर मात्र बाँच्न सक्छन् भन्ने नवीन ज्ञान ती भ्रमणबाट प्राप्त भयो   
	रामवरणजीलाई लाग्छ नेपाल बुझ्न प्रत्येक तराईबासीलाई हिमाल र पहाडको भ्रमण गराउनु आवश्यक छ भने हिमाली र पहाडी जनताले तराईको भ्रमण गर्नु आवश्यक छ  यो मात्र होइन सुदूर पूर्वको मानिस सुदूर पश्चिम र सुदूर पश्चिमका मानिसले पूर्वको भ्रमण गर्नु र त्यहाँको समाज बुझ्नु आवश्यक छ  
	स्व भरत भूर्तेलद्वारा लिखित राष्ट्रपति  
	यादवको जीवनी टाकुरामा एक्लो मान्छे बाट 
	 
	सन्तुलित छवि 
	मोदनाथ प्रश्रति 
	ने पाल राष्ट्र ऐतिहासिक संक्रमणकालमा छ अहिले  राजतन्त्रको युगबाट भर्खर गणतन्त्रमा प्रवेश गरेको छ  विभिन्न राजनीतिक दलका नेताहरू आआफ्नो चिन्तनको हैसियत अनुरुप राष्ट्रिय क्षेत्रीय जातीय लिंगीय आदि वृत्तमा विचरण गर्दैछन्  अन्तर्राष्ट्रवादका झण्डा बोक्ने नेताहरू जातीय र क्षेत्रीय संकीर्णतामा फसेका पनि देखिंदैछन्  दलहरू भित्रका कचिंगलले नेतृत्व क्षमताको परिचय दिंदैछन्  दलका नेताहरूको हैकमवादले जनताका प्रतिनिधि सभासद भूमिकाविहीन भएको बाध्यता पनि देखियो  त्यसैले चार वर्षदेखि संवैधानिक समाधान खोजिरहेको देश झन्झन् अन्योलको भुमरीतिर भड्किन बाध्य भएको छ  
	यस्तो अवस्थामा देशको भौगोलिक स्थिति राष्ट्र राष्ट्रियता राजनीति संस्कृति जाति जनजाति पर्यावरण संविधान नियम कानुन आदि विषयमा अत्यन्त सन्तुलित र व्यावहारिक दृष्टिकोण भएका नायक र नेताहरूका सबभन्दा अगि्रम पंक्तिमा देखिनुभएको छ सम्माननीय राष्ट्रपति रामवरण यादव  
	उहाँले चिकित्सक र राजनीतिक नेताको भूमिकामा नेपालका अधिकांश भागको यात्रा गर्नुभएको छ  त्यस सन्दर्भमा हिमाल पहाड तराई मधेस सबै क्षेत्रको भौगोलिक स्थिति र सबैतिरका जनताको जीवन स्थितिलाई गम्भीर रुपले बुझेको देखिन्छ  उहाँ प्रायः भन्नुहुन्छ चीन र भारतजस्ता ठूला देशको बीचमा रहेको सानो नेपालको समग्र स्थितिलाई बुझेर सन्तुलित नीतिसहित अघि बढेमा हामी सबै क्षेत्रमा छिटो प्रगति गर्न सक्छौं  छिमेकी देशलाई एकांगी ढंगले बुझेर असन्तुलित रुपमा अघि बढ्न खोजे हाम्रो अग्रगति खल्बलिन्छ  उहाँ बारम्बार भन्नुहुन्छ सिंगो नेपाल सबै नेपालीको साझा घर हो  हिमाल पहाड र चुरेभावर रसाएर निस्केका नदीहरू तराई मधेसको जीवन र कृषिका प्राण हुन्  चुरे भत्क्यो उजाड भयो र पहाड नांगियो भने हिमाल सुक्छ र तराई मधेस मरुभूमि हुन्छ  विश्वको सर्वाेच्च हिम शृंखला धर्तीकै मुकुट हो नेपालको शान हो  विश्वका सम्पूर्ण प्रकृतिप्रेमी पर्यटकहरूका गन्तव्यको यो पहिलो रोजाइ हो  प्रकृतिले आफैं वर्षइदिने राष्ट्रिय आयको मुहान हो यो  व्यक्तिगत थोरै लाभको लोभले हामीले चुरेभावर भत्कायौं र पहाड नंग्यायौं भने नेपालको सौन्दर्य र विश्वको आकर्षण दुवै सुक्नेछन् र हाम्रो जीवन पनि सुक्दै जानेछ  
	उहाँ थप भन्नुहुन्छ म यादवको छोरो हुँ  पितापुर्खाले धनुषा जिल्लामा राम्रै जमिन जोडेकाले खानलाउन दुःख थिएन  सम्मान पनि थियो तर त्यताका अधिकांश गाउँमा पाठशाला विद्यालय थिएनन्  अधिकांश मान्छे निरक्षर थिए  सानो उमेरमा म भैंसी चराउन जान्थें  त्यसैबेला पर्वतबाग्लुङतिरका रेग्मी थरका एक शिक्षित व्यक्ति घुम्दैफिर्दै हाम्रो गाउँमा आए  उनले मेरा बुबासित भने यतातिर गाउँमा स्कुल खुलेका रहेनछन्  तपाईहरूसँग जग्गा प्रशस्त रहेछ  स्कुल खोल्नुहुन्छ भने म यहीँ बसेर शिक्षासेवा गर्छु  बुबाले छिमेकीहरूसित सल्लाह गरी आफ्नै जग्गा दिएर विद्यालय खोल्नुभयो  रेग्मी गुरुले पढाउन थाल्नुभयो  त्यसले गाउँ वरपर जागरण आयो  त्यही जगमा हुर्केर म डाक्टर हुनसकेँ  रेग्मी गुरु त्यहाँ नजानुभएको भए सायद मेरो जीवन भैंसी चराएरै बित्थ्यो होला  रेग्मी गुरुजस्तै पहाडका धेरै शिक्षक तराईमा छरिएर जागरण ल्याउनमा ठूलो भूमिका खेल्दै आएका छन्  हिमाल पहाड र तराई मधेस मिलेर बनेको देशका जनतामा आर्य मंगोल आष्ट्रिक द्रविडजस्ता प्रजातिका सयौं जातिजनजातिहरूको समन्वय छ  हजारौं वर्षदेखि सँगै बस्दा सबैमा सबैको सांस्कृतिक र भाषिक प्रभाव परेको छ  यही समन्वयबाट नै नेपालको साझा संस्कृति बनेको छ  
	राष्ट्रपति बारम्बार आफ्ना वक्तव्य र अन्तर्वार्ताहरूमा यी सब कुरा उठाउँदै भन्नुहुन्छ हजारौं वर्षदेखि तराई मधेसका जनता पहाडतिर निस्केर फैलिएका हुन्  त्यसरी नै पहाडबाट झरेका जनता तराई मधेसमा पनि फैलिएका छन्  यसरी नै हाम्रो राष्ट्रिय एकता बढ्दै आएको हो  यही एकताले  देखि यताका आन्दोलन र क्रान्ति सम्पन्न हुँदै आएका हुन्  
	जनकपुर बराहक्षेत्र लुम्बिनी कपिलवस्तु पशुपति देवघाट मुक्तिनाथ स्वर्गद्वारी वाल्मिकी आश्रम कपिल आश्रम आदिजस्ता धार्मिक सांस्कृतिक र ऐतिहासिक क्षेत्रले नेपालको गौरव बढाएका छन्  तिनले हाम्रो सांस्कृतिक सद्भाव राष्ट्रिय एकता र अखण्डताको भावनालाई उत्प्रेरित गर्दै आएका छन्  
	 सालदेखि हुँदै आएका राजनीतिक संगठन आन्दोलन र क्रान्तिहरूले राष्ट्रिय जागरण विकास गरी गाउँगाउँका वडावडादेखि राष्ट्रिय स्तरसम्मका समिति सदन संविधानसभासम्म नेपालीलाई जुटाएका छन्  यही एकताबाट हामी गणतन्त्रसम्म आइपुग्यौं  नेपालमा सबै गाउँबस्ती र जिल्लाहरूमा विभिन्न जातिजनजातिका संयुक्त वस्तीहरू बनेका छन्  हामी यस्तो देशव्यापी जागरणको युगमा आएपछि जातीय आधारमा राज्यको पुनःसंरचना जस्ता कुराले हाम्रो राष्ट्रिय सद्भाव र एकता बलियो नभई खल्बलिन थाल्छ  सयौं जातिजनजाति भएको मुलुकमा जातीय समन्वित संस्थाहरूबाट मात्र राष्ट्रिय एकता र अखण्डता सुदृढ हुनसक्छ  त्यसरी मात्र क्रमशः महिलापुरुष समता जातीय र धार्मिक सद्भाव र छुवाछूत प्रथाबाट पछाडि परेका जनताको मुक्ति र विकास सम्भव हुन्छ  
	हाम्रो पूर्वीय समाजको संस्कार संयुक्त परिवारमा मिलेर बस्ने वृद्धवृद्धाको सम्मान गर्ने चरित्रको छ  सबै जातजाति र पेसाका मान्छे सबै गाउँ र जिल्लामा छरिएर मिलेर बस्दै आएकाले साझा नेपाली संस्कृतिको विकास हुँदै आएको हो  जातीय समन्वयवादी बुद्ध जन्मेको देश र अनेक धर्म संस्कृतिका मानिस मिलेर बसेको राष्ट्रमा जातीय राज्य सम्भव हुनसक्तैन  सबै जनता मिलेर लोकतान्त्रिक र गणतान्त्रिक व्यवस्था स्थापित गरेको यो देश जातीय धार्मिक सांस्कृतिक सद्भाव र मित्रताबाट मात्र सफलता साथ अघि बढ्न सक्छ  
	मैले राष्ट्रपतिज्यूका सन्देश मन्तव्य र औपचारिक वक्तव्यहरू पढ्दा ठाउँठाउँका भाषण सुन्दा उहाँसँग भेटघाट र सहयात्रा गर्दा उहाँको चिन्तन विचार र त्यहाँबाट यही रूपको देखेँ सुनेँ बुझेँ  उहाँले धनुषाको आफ्नो गाउँ सपही वडा नं  मा मिथिला संस्कृतिका सबै पक्ष समावेश हुनेगरी भव्य सांस्कृतिक केन्द्रको निर्माण गरिरहनुभएको छ  त्यस संग्रहालयलाई पूर्णता दिन मिथिला क्षेत्रका प्राचीन र आधुनिक कुनकुन मनिषीका स्मारकहरू स्थापित गर्नु उचित होला भनी एक सर्वेक्षणको जिम्मा मलाई दिनुभएको थियो  दायित्व पूरा गर्ने सन्दर्भमा पनि उहाँका मूल्यवान सोच र विचारहरू सुन्ने र छलफल गर्ने पर्याप्त मौका पाएको थिएँ  
	राष्ट्रपति यादवले आफ्नो पदीय दायित्व अन्तर्गत देश जनता प्रतिनिधिसभा संविधानसभा सरकार र अन्तर्राष्ट्रिय विचार आदानप्रदान र सल्लाह सुझाव निर्देशन आदिमा आफ्नो पदीय मर्यादा अनुरूप जेजस्तो भूमिका खेल्नुभएको छ ती सबै सन्दर्भको अध्ययन मनन गर्दा मैले उहाँलाई राष्ट्रको मर्म बुझेका राष्ट्रिय एकता र अखण्डताप्रति प्रतिबद्ध संयमशील व्यावहारिक व्यक्तित्वका रूपमा चिन्ने मौका पाएँ  
	 
	 
	
"
