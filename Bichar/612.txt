सेना समायोजनका जटिलतासरकारले सेना समायोजनसम्बन्धी विशेष समितिको म्याद तीन महिना थपेको छ  "
	सरकारले सेना समायोजनसम्बन्धी विशेष समितिको म्याद तीन महिना थपेको छ  यद्यपि राजनीतिक गतिरोध कायमै रहँदा सेना समायोजनको मुद्दा अहिले पनि अन्योलमै रुमलिरहेको छ  सुरुमा शान्ति प्रक्रियाको अति संवेदनशील र पछि न्यून संवेदनशीलको विषय बन्न पुगेको सेना समायोजनको मुद्दा एक महिना अगाडि एमाओवादी अध्यक्ष प्रचण्ड र पूर्वडेपुटी कमाण्डर चन्द्रप्रकाश खनालका अभिव्यक्तिले अचानक तुहिन सक्ने अवस्थामा पुग्न लागेको देखिन्थ्यो   
	गत असारमा सरकारले एकतर्फी समायोजनको प्रक्रिया अगाडि बढाउँदा उक्त प्रक्रिया सम्मानजनक हुन नसकेको भनी पूर्वलडाकुको विरोधको माझ अध्यक्ष प्रचण्डको अब सेना समायोजन नहुनेसबै पूर्वलडाकुहरू स्वेच्छिक अवकासमा जानेस्वेच्छिक अवकासमा पठाउँंदा भविष्यमा अरू द्वन्द्व निम्तिन सक्ने जस्तो अभिव्यक्तिले बाँकी शान्ति प्रक्रियालाई अरू जटिलतातर्फ लग्नसक्ने थप आशंका पैदा गरेको थियो  यसैबीच पूर्वलडाकुका डेपुटी कमाण्डर खनालले एकदुई हजार पूर्वलडाकुहरूलाई समायोजनमा पठाउंँदैमा राष्ट्रिय राजनीतिमा पार्टीको अवस्थामा खासै परिवर्तन नआउने भन्नुको आशय यो पनि हुनसक्छ कि समायोजनमा जाने एकदुई हजार पूर्वलडाकुहरूले नेपाली सेनालाई प्रभावमा पार्न नसक्ने र त्यति संख्यामा मात्र समायोजनमा पठाउनुभन्दा नपठाउंँदा नै राष्ट्रिय राजनीतिमा प्रभाव पार्न सकिने आँकलन गरेको भनेर बुझ्न पनि सकिन्छ  यसरी आएको अभिव्यक्तिले समायोजनमा नजाने वा नपठाउने कुरालाई बल पुर्याएको तथा सेना समायोजन अब नहुने र सबै पूर्वलडाकुहरू स्वेच्छिक अवकासमा जानेजस्तो देखिन्छ   
	तर जे होस् सेना समायोजनबिना शान्ति प्रक्रिया तार्किक निष्कर्षमा पुगेको भनेर भन्नचाहिं मिल्दैन  यस्तो अपूर्ण कार्यले शान्ति प्रक्रियालाई अपूरो अवस्थामा टुङ्गयाए तापनि यसले असन्तुष्टिको तुष र समस्याको बीउ छाड्नेछ  अनुकूल परिस्थितिमा यो तुषको बीउ समस्याको रूपमा पुनः नपलाउला भन्न पनि सकिंदैन  अर्को कुरा सेना समायोजनको लागि भनी खर्चिएको यत्रोबिघ्न समय र पैसाको प्रतिफल के त  बृहत शान्ति सम्झौताको आधार र मर्मको रूपमा रहेको माओवादी लडाकु व्यवस्थापनको दुई मुख्य विकल्प समायोजन तथा पुनस्र्थापनाको आधारलाई लत्याई हुंदै नभएको र पछि निर्माण गरी अस्तित्वमा आएको नयां विकल्पको स्वरूपचाहिं स्वेच्छिक अवकास हो  यदि स्वेच्छिक अवकास नै प्राथमिकता थियो भने विगत पाँच वर्षको अवधिमा राष्ट्रिय ढुकुटीबाट अबौर्ं रूपैयाँ खर्च गरी केही नेता र कमाण्डरको स्वार्थपूर्तिका खातिर किन पूर्वलडाकुहरूको भविष्यमाथि खेलवाड तथा उनीहरूको आकांक्षामा कुठाराघात गर्नुपर्यो  
	सात बुँदे सहमतिका बुँदागत आधार दिनको घामजति नै छर्लङ्ग छ र अहिले आएर अरू पार्टीहरूमाथि दोष थुपारेर आफू पानीमाथि ओभानो हुन खोज्नुको कुनै अर्थ छैन  विभिन्न मौकाको खोजी गर्दै समायोजनको विषयमा अनेकन सांठगांठ बढाउने प्रयासदेखि लिएर सातबुँदे सहमतिमा शंकाको लाभ लिनेसम्मका प्रयासहरू पनि नभएका होइनन्  तापनि सधै अवसरको खोजी गर्दै हिंड्ने नेतृत्वको अभीष्ट केही समयदेखि सोही खोजीको सिकार हुनपुगेको जस्तो पनि देखिन्छ  तर जे हुंदैछ त्यो राम्रो हुँदै छैन र सुनिश्चित भविष्यको परिकल्पना गरिबसेका योग्य र हुने खाले पूर्वलडाकुहरूले समेत सेनामा समायोजन हुने अवसरबाट विमुख हुनपरेमा तिनीहरूमाथि भने अन्याय भएको ठहरिनेछ  सेना समायोजन नै नगरी शान्ति प्रक्रियालाई अगाडि बढाउँदा यसले बांकी शान्ति प्रक्रिया र आगामी राजनीतिक सहमतिको आधारलाई समेत प्रभाव पार्न सक्छ   
	यसैले मिल्नेजति संख्यामा पूर्वलडाकुहरूलाई सम्मानजनक ढंगबाट समायोजनमा लाँदाका निम्न फाइदाहरू हुनसक्छन्   
	 सम्मानजनक समायोजन विशेष समिति सचिवालयको संयोजकत्वमा माओवादी पूर्वलडाकुहरूका कमाण्डरनेतृत्व र नेपाली सेनाका कमाण्डर नेतृत्वबीच अनौपचारिक समझदारी कायम गरी सबै क्यान्टोनमेन्टमा समायोजन रोजेर बसेका पूर्वलडाकुहरू मध्येबाट सातबुँदे सहमतिको आधारमा नै शिविरभित्रै सम्मानजनक हिसाबले गोप्यता कायम हुनेगरी शारीरिक नापजांच कार्य पूरा गरी समायोजनका लागि योग्य हुनेहरूलाई छुट्याई समायोजनमा लान सकिन्छ  शिक्षा र उमेरको विवादित विषयमा जुङ्गाको लडाइँ गर्नुभन्दा पार्टीहरूबीच व्यावहारिक समझदारीको आधारमा सातबुँदे सहमति भित्रबाटै मध्यमार्गी उपाय निकाल्नुपर्ने हुन्छ  उदाहरणका लागि अनमिनले प्रमाणित गरेको शिक्षामात्र भएकालाई एक तह छुट र पछि शिक्षा आर्जन गरेकोलाई सोही नै मान्यता दिएर तथा उमेरको हकमा अधिकृतका लागि एसएलसीको प्रमाणपत्र र अरू  
	दर्जाका लागि नागरिकताको उमेरलाई आधार मानेरै पनि मध्यमार्गी निकास खोज्न सकिन्छ  तर संयोजक रथी बालानन्द शर्माले भन्नुभए जस्तै अनमिनले प्रमाणित गरेको मितिमा सम्बन्धितको उमेर भने  वर्ष पुगेको हुनैपर्छ  यसो हुँदा योग्य लडाकुहरूको सम्मानजनक समायोजन पनि हुनसक्छ र बांँकी लडाकुहरूलाई स्वेच्छिक अवकासमा पठाउन पनि सजिलो हुनेछ   
	 विश्वासको वातावरण विकास समायोजन हुंदा अर्को हुने लाभ भनेको नेपाली सेना र माओवादी पूर्व लडाकुबीच अन्तरमनमा गढेको द्वन्द्वको पुरानो घाउले पुरिने मौका पाई दिगो शान्तिको लागि सहयोग  
	पुर्याउंछ  त्यसबाट सेना र पूर्वलडाकुहरू समायोजन हुने र हुन नपाउने दुबै बीच विश्वासको वातावरण विकास हुने मौकाको पनि सिर्जना हुन्छ  यस्तो विश्वासको वातावरणले भविष्यमा हुनसक्ने सम्भावित द्वन्द्वको अवस्थालाई समेत निस्तेज पार्न सहयोग पुर्याउँछ  
	 ज्ञानको आदानप्रदान पूर्व लडाकुहरूको अनुभवबाट प्राप्त ज्ञानलाई सेनाले आफ्नो पेसागत ज्ञानको भण्डारमा थप गरी भएको ज्ञानमा अझ विशिष्टता हासिल गर्न सक्छ भने पेसासम्बन्धी ज्ञान भण्डारमा थप अनुसन्धान गरी नयां आयाम थप्न पनि सक्छ  
	 अनुपम उदाहरणको स्थापना संसारभरिको द्वन्द्व र तत्पश्चातको शान्ति प्रक्रियाको अभ्यासमा समेत सेना समायोजनको एउटा अनुपम उदाहरणको रूपमा नेपालमा हुने सेना समायोजनको अभ्यासले विशिष्ट स्थान पाउनेछ र अन्तर्राष्ट्रिय अध्ययन अनुसन्धानको विषय पनि हुनसक्छ   
	भला जेजति भनिए पनि सेनामा समायोजन हुनका लागि योग्य ठहरिएका पूर्वलडाकुहरूको पृष्ठभूमि भने नेपाली सेनामा प्रवेशयोग्य हुनैपर्छ  समायोजनपश्चात् समायोजित लडाकुमा गैरराजनीति चरित्र हुनैपर्छ भने कारणवश अन्य सोच र फरक उद्देश्य लिएर प्रवेश गर्दा कडा सैनिक कारबाहीमा परी निष्कासन हुनुभन्दा सेनामा प्रवेश नै नगर्नु वेश हुनेछ  समायोजनका लागि योग्य ठहरिएका पूर्वलडाकुहरूको पनि विशिष्ट छनौट भेटिङद्वारा छटनी भने गर्नैपर्ने हुन्छ र तालिमको दौरान पनि निगरानी पुर्याएकै हुनुपर्छ ताकि भविष्यमा कसैका लागि पनि समस्या नहोस्  उपयुक्त वातावरण बनेमा राम्रोसँग छनौट भई आउने एकडेढ हजार संख्यामा समायोजित हुने पूर्वलडाकुहरूलाई नेपाली सेनाले सजिलै समाहित गर्न सक्छ भने सेनालाई नै प्रभावमा पार्नसक्ने वा अन्य सुरक्षाका हिसाबले पनि खासै समस्या आउनसक्ने देखिंदैन  यो कुरा अन्य पार्टीले पनि बझ्नु जरूरी छ भने सम्बन्धित निकायले पनि यस विषयमा विश्वस्त पारिदिनु उपयुक्त हुन्छ  अहिले यति थोरै संख्यालाई समायोजन गर्न नयाँ महानिर्देशनालयको आवश्यकता पनि देखिंदैन भने नेपाली सेनाभित्रै समाहित गरी देशभर रहेका ब्यारेकमा भिजाइदिंँदा सुरक्षाको हिसाबले समेत उपयुक्त हुने देखिन्छ   
	अहिले विशेष समिति सचिवालयको म्याद थपिए पनि अवस्था अन्यौलमा रहेको सैनिक प्रमुख नेतृत्व परिवर्तन हुनलागेको र पूर्वलडाकुहरूले शिविर छाडी बाहिरिएको तथा राजनीतिक संक्रमण र संवैधानिक रिक्तता रहेको संवेदनशील अवस्थाको फाइदा लिने हेतुले एकतर्फी हिसाबमा सेना समायोजनका लागि अनुकूल हुनेगरी सैनिक नियमावली संशोधनको तयारी सुरु हुनुलाई सहज रूपमा लिन मिल्दैन  सेना समायोजन पटके मुद्दा हो र यसलाई पटके समाधानकै बाटो अवलम्बन गर्नुपर्छ र सैनिक नियमावलीमा नै संशोधन गरी स्थायी रूप दिनु कदापि उचित हुँदैन  बाध्यात्मक अवस्थाको फाइदा लिन र एकतर्फी पेल्ने नै हिसाबमा बढ्न खोजे सरकारले नराम्रो झड्का खेप्नपर्ने पनि हुनसक्छ  बितिसकेको भने अझै छैन र अध्यक्ष प्रचण्डले नै अघिल्लो महिना भनेझैं कांगे्रस र एमालेका नेताहरूसँग छलफल गरी निकास निकाल्न सकिने अवस्था र सम्भावना दुबै छ  अन्तिम नै भने पनि यो छलफलले अरू छलफलका लागि मार्गप्रशस्त गरी थप आधारहरू बनाउन सक्छ र केही चल्दोमिल्दो सहमतिको आधार बनाउन सकिन्छ र बनाउनै पनि पर्छ   
	यसरी समायोजनको मुद्दालाई सम्बोधन गर्न सकिएको खण्डमा शान्ति प्रक्रिया र समायोजनको मुद्दा व्यावहारिक ढंगबाट टुँगिने र नतुहिने समेत भएकोले अन्तर्राष्ट्रिय क्षेत्रमा पनि राम्रो सन्देश प्रवाह हुनेछ  यसमा सबैको जित हुनेछ भने राष्ट्रको ठूलो हित हुनेछ   
	लेखक नेपाली सेनाका पूर्व सहायकरथी तथा नेपाल इन्स्िटच्युट फर स्ट्राटेजिक स्टडिजका निर्देशक हुन्  
	 
	
"
