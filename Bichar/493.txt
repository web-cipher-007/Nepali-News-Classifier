 दिनका लागि पुनःस्थापना"पूर्वराजा ज्ञानेन्द्रलाई बेलाबेला तीर्थयात्रा गर्न मन लाग्छ  त्यो त्यस्तो बेला पर्छ ""
	पूर्वराजा ज्ञानेन्द्रलाई बेलाबेला तीर्थयात्रा गर्न मन लाग्छ  त्यो त्यस्तो बेला पर्छ जब देशमा दलका नेता कमजोर देखिन्छन्  जनताले नेतालाई गाली गरिरहेका हुन्छन्  कमलो काठलाई धमिराले मक्याउँदै लगेजस्तो गुबो भेट्टाए भने उनी पनि गणतन्त्र लाई बिस्तारै चिथोर्छन्  कतै दुई हात जोड्छन्  कतै ठूला राजनेताले जस्तो हात हल्लाउँछन्  भक्त हरूका घ्युभन्दा चिप्ला कुरा सुनेर मख्ख पर्दै राजधानी र्फकन्छन्   
	दुई वर्षमा बन्नुपर्ने संविधान चार वर्षमा पनि बनेन  पटकपटक म्याद थपियो  अन्त्यमा सर्वोच्च अदालतले बाटो बन्द गराइदियो  केही नलागेपछि प्रधानमन्त्री बाबुराम भट्टराईले नयाँ निर्वाचन तोक्दै संविधानसभा भंग गरिदिए  भएको उपलब्धि तुह्यो  नयाँ निर्वाचानको बाटोसमेत बन्द भयो  देश अन्योलमा पर्यो  नेताहरू अलमलिए  त्यही मौकामा ज्ञानेन्द्र निस्के भैरहवातिर  र त्यहाँ भने फेरि राजा हुन चाहन्छु  
	जोसुकैले दिउँसै सपना देख्न पाउँछ  ज्ञानेन्द्रलाई पनि भएको त्यत्ति नै हो  तैपनि बुझ्नुपर्ने यो छ आखिर किन उनी यस्तो गर्मी सिजनमा मनको लड्डु घ्युसँग खान थाले  यो वातावरण कसरी बन्यो  प्रतिवादमा सरकार र दलका नेताहरूले उनलाई कडा गाली पनि गरे  धम्की दिए  साँच्चै भन्ने हो भने शीर्ष भनाउँदा नेताहरूले पूर्वराजालाई गाली गर्न सुहाउँदैन  किनकि उनीहरू ज्ञानेन्द्रभन्दा गतिला सावित भएनन्  गणतन्त्रका लागि युद्ध लडेको दुःखकष्ट त सर्वसाधारणले भोगेका छन्  हो उनीहरूले चाहिँ भन्नुपर्छ खबरदार ज्ञानेन्द्र  फेरि राजा हुने सपना नदेख   
	अरू नागरिकजत्तिकै ज्ञानेन्द्रलाई देशको राजनीतिमा आउने अधिकार छ  भाषण दिने पत्रकार सम्मेलन गर्ने देशविदेश घुम्ने सबै अधिकार छ  तर एउटाचाहिँ छैन फेरि राजा बन्न चाहने  यो देशको अभिभावक हुने योग्यता र इच्छा छ भने राम्रो दल खोल  गतिलो नीति लेऊ  साबिकका दलसँग जनता विरक्तिएका बेला तिमी जाग  मन जित  भोट माग  जितेर बन प्रधानमन्त्रीराष्ट्रपति के चाहन्छौ  यसरी बुर्कुसी मारेर शासन पाइँदैन  सिंहासन त गयोगयो अब फर्केर आउँदैन  व्यर्थै किन दुखाउँछौ टाउको  बेकारमा किन भुल्याउँछौ आफ्ना शुभचिन्तकलाई  यति बुझ पुग्छ  
	ज्ञानेन्द्र पनि अब जनता हुन् उनलाई गाली गर्नु बेकार छ  बरु उनको चुरीफुरीबाट नेताहरूले सिक्नुपर्छ उनीहरू कुन दलदलमा छन्  अर्बौं खर्च गराएर संविधानसभालाई उनीहरूले कुन भड्खालामा हालिदिए  फेरि अर्बौं खर्चमा चुनाव  अनि सुरुबाटै संविधानको प्रक्रिया  अर्बौंअर्ब बालुवामा पानीजस्तै स्वाहा  त्यस्तो भयो भने गरिब देशका गरिब जनताले दिक्क भएर भन्नुपर्नेछ बरु संविधान चाहिँदैन त्यो बनाउने पैसा हामीलाई बाँडेर देऊ  
	एकातिर प्रतिगामी शक्ति जुर्मुराएको छ अर्कातिर चुनाव वाहियात छ  त्यसैले बीचको विकल्प खोज्नु उत्तम समाधान हुनेछ  त्यो भनेको अति छोटो समयका लागि संविधानसभा पुनःस्थापना हो  कांग्रेस सभापति सुशील कोइराला त्यसै भन्दै छन्  त्यो ठीक छ  सबै विवाद टुंग्याएर सहीछाप गराउन मात्र बढीमा  दिनका लागि यसलाई ब्युँताउन सकिन्छ  आखिर संविधान बनाउने ठूला नेतैले हो  संघीयता र शासकीय स्वरूपका विवाद टुंग्याउने नेतैले हो  सभासद त केवल हस्ताक्षर गर्ने खेताला हुन्  त्यसैले तत्काललाई सत्ता परिवर्तन होइन संविधानलाई प्राथमिकता दिनुपर्छ  नेताहरू त्यता जुटेर देशलाई अन्योलको भुमरीबाट बचाउनुपर्छ   
	तर फेरि महिनाको करोडौं खर्च हुने गरी तिनै  सय  जनालाई वर्षौंवर्ष पोस्न पुनःस्थापना गरिनु हुँदैन  संविधानसभा सकिएको दिनदेखि नै पूर्वसभासदहरूलाई औडाहा भएको छ  उनीहरूलाई देशको होइन पेटको चिन्ता छ  मोजमस्तीको यादले सताएको छ  त्यही भएर उनीहरूमध्ये ठूलै संख्या पुनःस्थापनाको बिन्ती चढाउँदै नेताहरूकहाँ धाइरहेका छन्  उनीहरूको रुवाइ भने व्यर्थ छ  जसले आफ्नै नेताहरूलाई अन्तिम दिनबाहेक संविधान निर्माणमा दबाब दिन सकेनन् जसले आफ्नो दायित्व बुझेर चल्न सकेनन् तिनीहरूको बकबासको के अर्थ  जो नेता जति बरालिन्छन् उति लामो समय टिक्न पाइन्छ भनेर कामै नगरी बस्न रमाए उनीहरूलाई फेरि त्यहीं लगेर चिनीको कमिलोजस्तो बनाइरहनुको के तुक  
	हुन त हो  तर संविधानका नाममा देशमा पैसाको खोलो बगेको छ  आफूले चुनेका प्रतिनिधिबाट संविधान बनाएर नयाँ नेपाल निर्माण गर्ने आशामा जनताले रगतपसिना बगाएका छन्  देश संघीय गणतान्त्रिक बनेको हेर्ने उनीहरूको ठूलो चाहना छ  ती सबै कुराका लागि अन्ततः चाहिएको छ संविधान  सभासदलाई जति गाली गरे पनि नेतालाई जति सरापे पनि उनीहरूलाई नै अघि सार्नुपर्ने हाम्रो बाध्यता छ  उनीहरूकै साथ र हातबाट संविधान जारी गर्न पाए सबैखाले भद्रगोलबाट देशले सहज मुक्ति पाउनेछ  खर्चिलो चुनाव र वर्षौंको कुराइ अब सम्भव छैन  त्यसैले उत्तम समाधान हो नेताहरू बसेर विवाद सल्ट्याऊ  अनि पुनःस्थापना गरेर सभासदकै सहभागितामा  दिनभित्र संविधान पूरा गर   
	प्रश्न आउँछ अदालतको फैसलालाई के गर्ने  फैसलालाई सम्मान गर्नुपर्छ  यसको पृष्ठभूमि हेर्नुपर्छ  कामै नगर्ने लठीभद्र पारामा जति म्याद थपे पनि बेकार हुन्छ भनेर सर्वोच्चले रोक लगाएको थियो  उसले जे गर्यो तत्कालीन परिस्थितिमा ठीक गर्यो  जनतालाई मात्र होइन सर्वोच्चलाई पनि संविधान चाहिएको छ   दिनमै संविधान बन्ने ग्यारेन्टी गरेर पुनःस्थापना गर्ने हो भने सर्वोच्चबाट गि्रन सिग्नल अवश्यै मिल्नेछ  अझ बृहत् राष्ट्रिय सहमतिमा यस्तो निर्णय भयो भने त्यो संविधानभन्दा बलियो हुनेछ  
"
