प्रचण्डउन्मुख समाधानमाओवादीद्वारा कांग्रेस राष्ट्रपतिको उपमा पाएका रामवरण यादवले मंगलबार विपक्षीलाई"
	माओवादीद्वारा कांग्रेस राष्ट्रपतिको उपमा पाएका रामवरण यादवले मंगलबार विपक्षीलाई आकस्मिक लाग्ने कदम चाले प्रधानमन्त्रीद्वारा प्रस्तुत दुई तिहाइ बजेट अध्यादेश स्विकृत गरी  कांग्रेसका राष्ट्रपति भएकाले प्रधानमन्त्री पनि कांग्रेसलाई दिन नसकिने तर्क राख्ने प्रचण्डबाबुरामले शीतल निवासको बजेट स्विकृत गर्ने कदमभित्र अभिभावकत्व देखे  बजेटविहीन राज्यका सकसलाई ध्यानमा राखेर संवैधानिक राष्ट्रपतिले कार्यकारीको सिफारिस मानी माओवादीले प्रोपोगान्डा गरेजस्ता कांग्रेसी राष्ट्रपति नभएको नत सक्रिय सत्ताका महत्त्वाकांक्षी भएको सन्देश दिए  राष्ट्रिय संकटप्रति चिन्तित आम नेपालीको प्रतिनिधित्व गर्दै उनले बजेट स्विकृत गरे  किनकि बजेट रोकी त्यसैमा सत्तारोहण देख्ने कांग्रेसएमाले राजनीति उपयुक्त थिएन भने बजेट ल्याउन पाएकैले आफ्नो सरकार थप आठ महिना जीवित भएको ठान्ने भट्टराई भ्रम पनि उचित होइन  
	प्रधानमन्त्रीराष्ट्रपति द्वन्द्व सार्वजनिक भइरहेका बेला संविधानका संरक्षकका हैसियतमा यादवले कामचलाउ सरकारप्रति देखाएको स्वाभाविक समर्थनले विपक्षी दललाई आक्रोशित बनायो  माओवादीले राष्ट्रपतिको कदमले राष्ट्रलाई अनिश्चिततातर्फ धकेल्ने षड्यन्त्रलाई परास्त गरेको ठान्नेेसम्मको स्थिति आयो भने कांग्रेस माओवादी सर्वसत्तावादका लागि राष्ट्रपति सहयोगी बनेको भन्दै असन्तुष्टि राख्ने तहसम्म पुग्यो  सायद विपक्षी भड्कने त्रासले राष्ट्रपति कार्यालयले विपक्षी असन्तुष्टिलाई साम्य पार्ने प्रयासस्वरुप पुरानै नीति र कार्यक्रमअनुसार बजेट ल्याएका कारण स्विकृत गरेको स्पष्टीकरण दियो  राष्ट्रपतिका कदमका विषयमा सत्ता र विपक्षका आफ्ना निहित विश्लेषण र बुझाइ भए पनि बजेट स्विकृतिले बृहत राजनीतिक सहमतिको आवश्यकतालाई संकेत गर्छ  अन्यथा सरकारका बलमिच्याइँप्रति सांकेतिक अवरोध गर्न सामथ्र्य राष्ट्रपतिले राख्थे र अझै राख्छन्  
	राष्ट्रपति यादवले सामुन्नेको ठूलो राष्ट्रिय संकटलाई तत्कालका लागि समाधान दिए  तर त्यसैदिन कार्यकारी प्रमुख भट्टराईले भने ठीक उल्टो निर्णय लिए जसले सेरेमोनियलको सकारात्मक भावलाई समात्न सकेन  संविधानसभाको निर्वाचन गर्न असफल भएको प्रमाणित भइरहँदा प्रधानमन्त्री भट्टराईले नैतिकताका आधारमा पद छाडी सहमतीय सरकारको बाटो खोल्नुपर्नेमा त्यसैदिन अप्रत्यासित रूपमा फेरि वैशाखमा निर्वाचन गर्ने घोषणा गरे  पुनःस्थापनाबाट बल्लबल्ल निर्वाचनमा जाने सहमति भएर त्यतातर्फ बहस केन्दि्रत भइरहँदा एकलौटी वैशाखमा निर्वाचन तोक्ने प्रधानमन्त्रीको कदमले फेरि जटिलता थप्यो  विद्वान प्रधानमन्त्रीलाई थाहा छ दलहरुको सहमतिविना घोषणा गरेको मंसिर  को निर्वाचन असफल भएजस्तै वैशाखको निर्वाचन पनि असफल हुन्छ  तर परिस्थितिमा तात्त्विक फरक नपर्दै निर्वाचनको महिना सार्वजनिक गर्नु अनौठोमात्र होइन मुठभेडतर्फ लैजाने डिजाइनमा लागेका देखिन्छ  यसमा घरेलु शक्तिका रूपमा प्रचण्ड र बाह्य रूपमा भारतको धाप छ भने त्यो घातक छ   
	घरेलु शक्ति र बाह्य शक्तिले बुझ्नुपर्ने सत्य के हो भने नेपालमा अब कसमेकम मुख्य दलको सहमतिविना संक्रमणकालको सही व्यवस्थापन सम्भव छैन  बहुमतीय प्रयास व्यावहारिक रूपमै अवसान भएको देखिएकै छ  त्यसैले अहिलेको एकमात्र समाधान हो भट्टराईले तत्काल पद छाडेको घोषणा गरी नयाँ सहमतीय सरकारको मार्गप्रशस्त गर्नु  तर प्रधानमन्त्रीले राष्ट्रका नाममा बिहीबार जारी सम्बोधन पहिलाजस्तै राष्ट्रिय सहमतिका लागि आफू बाधक नबन्ने बताएर फगत मौखिक प्रतिबद्धतामात्र जनाए  उनले शान्ति प्रक्रिया टुंग्याएको काठमाडौंका सडक फराकिलो बनाएको घमन्डका साथ र सुकुम्वासीलाई बेहाल बनाएको पीडाका साथ सत्ता छाडी सहमतीय राजनीतिका लागि अवरोध नभएको सार्वजनिक गरी पद छाड्नुपथ्र्यो  तर त्यसो नगरी फेरि एकपल्ट अनिश्चयतर्फ राजनीतिलाई धकेलेर निकासका अवरोधक बने   
	त्यसैले अब निकासका लागि राष्ट्रपति संवैधानिक कदम चाल्न बाध्य देखिएका छन्  यसअघि नै सार्वजनिक भएजस्तै राष्ट्रपतिले संविधानको धारा   अनुसार सहमतीय सरकारको औपचारिक आह्वान सम्भवतः शुक्रबार गर्नेछन्  माओवादी नेताले दाबी गरेजस्तो राष्ट्रपतिको औपचारिक आह्वान संवैधानिक कू हुने छैन संवैधानिक मुभ हुनेछ  संविधानको धारामा टेकेर सबै मिलेर राष्ट्रलाई निर्वाचनमा लगी निकास दिन आग्रह गर्नुजति संवैधानिक अरु केही हुँदैन  बजेट स्विकृत गरेर अभिभावकका रूपमा देखापरेका राष्ट्रपतिलाई सहमतीय सरकार आह्वान गर्दा पनि माओवादी अभिभावक मान्छ कि मान्दैन  यसमा माओवादी तटस्थता देखिनेछ   
	प्रधानमन्त्रीबाट अर्को कुनै गोप्य लिखित प्रतिबद्धता वा शीर्ष नेतृत्वबीच ट्यासिट समझदारी नभएको अवस्थामा राष्ट्रपति कदमको विकल्प देखिँदैन  कांग्रेसएमालेमात्र होइन प्रचण्ड लगायतका केही माओवादी नेताले समेत राष्ट्रपतिको सहमतिको आह्वान गर्ने तयारीलाई गि्रन सिग्नल दिएको बुझिन्छ  निश्चित समयसीमा तोकेर पहिला प्रधानमन्त्री भट्टराईलाई राष्ट्रिय सहमतिको सरकार बनाउन त्यसो हुन नसके सबै दललाई सम्बोधन गरी सहमतीय सरकार गठन गर्न निश्चित समय दिने तयारी गरेका छन्  
	राष्ट्रपतिले आह्वान गरेको समयसीमामा सहमतीय सरकार गठन नभएमा भने संवैधानिक शून्यता देखिन्छ  त्यसबेला स्वाभाविक रूपमा राष्ट्रपतिले संविधान बाहिरबाट राजनीतिक समाधान खोज्नुपर्ने हुन्छ  त्यो कित राष्ट्रपतिले विघटित संसदलाई आधार मानेर भरसक मुख्य दलको सहमति प्राप्त गर्नसक्नेलाई प्रधानमन्त्री तोक्नुपर्ने हुन्छ वा कुनै एक नेतालाई प्रधानमन्त्री तोकी राष्ट्रिय सहमति जुटाउन आह्वान गर्नुपर्ने हुन्छ  त्यसमा केही संवैधानिक ज्ञाताले तटस्थ व्यक्तिलाई प्रधानमन्त्री तोकेमा अन्तर्राष्ट्रिय अभ्यासअनुसार संवैधानिक नै हुने बताएका छन्  यो एउटा तार्किक समाधान हुनसक्छ  तर तटस्थ व्यक्ति कसलाई मान्ने त्यस्तो व्यक्तिको चयन कसरी गर्ने प्रस्ताव कसले गर्ने जस्ता प्रश्न उठ्छन्  माओवादी अध्यक्ष स्वयम्ले अनौपचारिक तवरमा स्वतन्त्र व्यक्तिलाई प्रधानमन्त्री बनाएर निर्वाचनमा जान सकिने सुझाएको अवस्थामा यसमा अन्य दललाई आपत्ति हुनुपर्ने देखिँदैन  त्यसैले व्यक्तिको चयनमा विवाद नहुने र त्यस्तो क्षमता प्रदर्शन गर्नसक्ने तटस्थ व्यक्तिको पहिचान हुंदा उचित हुन्छ   
	तर यसको अर्को पाटो त्यत्तिकै जटिल छ  एक दलले सिफारिस गरेमा अर्को दलले त्यसलाई नमान्न सक्छ अथवा कुनै दलबाट सिफारिस भएर प्रधानमन्त्री भएमा स्वाभाविक रूपमा उक्त व्यक्ति नेतादलप्रति पूर्वाग्रही बन्न सक्छ  फेरि संक्रमणकालको व्यवस्थापन गर्न दरिलो प्रधानमन्त्री आवश्यक पर्नेमा स्वतन्त्र व्यक्तिले दलहरुबीच उत्पन्न द्वन्द्व र संविधानसभाको निर्वाचनजस्तो गम्भीर एजेन्डाको नेतृत्व गर्न सक्छन् कि सक्दैनन्  यसले बहस निम्त्याउँछ  यस्तो प्रधानमन्त्रीले घरेलु र बाह्य समर्थन जुटाउन सक्नेमा समेत शंका देखिन्छ  स्वतन्त्र व्यक्तिलाई प्रधानमन्त्री बनाएपछि मन्त्रीमण्डलमा पार्टीका तर्फबाट सिफारिस गर्नुपर्छ  त्यसो गर्दा गृह अर्थ सञ्चार स्थानीय विकासजस्ता मन्त्रालय कसले लिने भन्नेमा विवाद उठ्न सक्छ  प्रधानमन्त्रीभन्दा मन्त्री शक्तिशाली हुने खतरा पनि उत्पन्न हुनसक्छ   
	त्यसैले ऐतिहासिक संकटलाई पार लगाउने यो ऐतिहासिक जिम्मेवारी दलहरुकै तर्फबाट वहन गरिनुपर्छ  एमाले र माओवादीले दुईपटक सरकारको नेतृत्व गरिसकेको सन्दर्भमा कांग्रेसले नेतृत्व गर्दा स्वाभाविकजस्तो देखिन्छ  तर कांग्रेसले आन्तरिक व्यवस्थापनका कारण प्रधानमन्त्री उम्मेदवार तय गर्न सकेन  देउवालाई बनाउँदा सरकारमा पार्टीको नियन्त्रण नहुने फेरि रामचन्द्र पौडेल टाढिने कोइराला बन्दा देउवालाई कार्यवाहक सभापति दिनुपर्ने त्यसोगर्दा देउवाले पार्टीमाथि नियन्त्रण गर्ने वास्तवमै अप्ठ्यारो अवस्थामा कांग्रेस छ   
	यसको एउटैमात्र शक्ति भनेको एमालेको समर्थन हो  अन्यथा कांग्रेसबाट सरकारको नेतृत्व गर्ने अवस्था देखिँदैन   
	त्यसो भए कसको नेतृत्वमा सहमतीय सरकार र निर्वाचन  यसको तार्किक निकास हुनसक्छ माओवादी अध्यक्ष प्रचण्डको नेतृत्व  नाटकीय चरित्रका भए पनि पार्टी विभाजित भएपछि पनि सबैले स्विकारेका र सबै दलसँग पहुँच राख्न सक्ने प्रचण्ड भएकाले उनको नेतृत्वमा कांग्रेसएमाले नेकपामाओवादी मधेसी दलहरुको सरकार बन्न सक्छ  भट्टराईको राजनीतिक इगो र एकलौटी सत्ता समाप्त गर्ने उचित उपायमात्र होइन कांग्रेसएमालेले स्विकार गर्नसक्ने वातावरणसमेत बन्न सक्छ  यतिबेला उनी प्रधानमन्त्रीको प्रतिस्पर्धामा नरहेको बताउनुको अर्थ माघमा हुने भनिएको महाधिवेशनसँग जोडिएको छ  अध्यक्ष भएकै बेला उपाध्यक्ष प्रधानमन्त्रीलाई हटाउन एजेन्डाको नेतृत्व गर्दा अधिवेशन प्रभावित हुनसक्ने प्रचण्डको विश्लेषण सही हो  तर प्रचण्डले सबै दलको सहमति हुन्छ भने नेतृत्व गर्नबाट नभाग्ने बताएर प्रधानमन्त्री बन्ने इच्छा सार्वजनिकसमेत गरेका छन्  त्यसैले प्रचण्डको नेतृत्वमा सहमतीय सरकार बनाएर जानसकेमा एउटा निकास राष्ट्रले पाउन सक्छ   
	राष्ट्रपतिले पनि यो विषयलाई समाधानको रूपमा बुझ्दा झन् सहयोगी वातावरण बन्न सक्छ  प्रचण्डलाई प्रधानमन्त्री बनाउन भारतले नचाहला तर युरोपेली युनियन अमेरिका र चीनले समर्थन जनाउने संकेत दिएको बुझिन्छ   
"
