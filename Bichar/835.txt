छाउपडीको पीडा"
छाउपडी प्रथा सामाजिक अपराध हो भन्ने ज्ञान नआउन्जेलसम्म यसलाई निर्मूल गर्न सकिँदैन ""
	छाउपडीको शाब्दिक अर्थमा छाउ भन्नाले महिनावारी हुनु र पडी भन्नाले महिला हो  यसलाई अरू शब्दमा छुइ हुनु र नछुने हुनु पनि भनिन्छ  महिनावारी भएका बेलामा पाँच छ दिनसम्म घरभित्र पस्न दिइँदैन  यो विशेषगरी नेपालको पश्चिम भागमा प्रचलित छ  अछाम जिल्लालाई यसको उदाहरणका रूपमा लिन सकिन्छ  महिनावारी भएका बेलामा महिला घरभित्रै बसे भने देवीदेवताहरू रिसाउँछन् भन्ने परम्परागत सोचाइका कारण छाउपडीले समाजमा जरा गाडेर बसिरहेको छ  यस प्रथासँग सम्बन्धित हृदयविदारक समाचार बेलाबेला सञ्चारमाध्यममा छाइरहन्छन्   
	महिनावारी हुनु प्राकृतिक प्रक्रिया हो भन्ने सत्यलाई नबुझ्नेहरूले यस्तो किसिमको गलत व्यवहार र आचरण दर्साउँछन्  महिनावारी भएको कमजोर अवस्थामा महिलालाई घरबाट टाढा असुरक्षित स्थानमा राख्दा अनेक किसिमका दुःखदायी घटना घट्ने गरेका छन्  जस्तैः अपरिचित पुरुषबाट बलात्कार कुपोषणको समस्या श्वासप्रश्वासमा समस्या झाडापखाला चिसो भुइँमा सुत्नुपर्दा कठ्यांगि्रएर अचानक मृत्यु आदि  तर पनि मानिसको परम्परागत मानसिकतामा परिवर्तन आएको छैन  यो ज्युँकात्युँ प्रचलनमा रहिरहेको छ  यसले परिवर्तनको संघारलाई चुम्न सकेको छैन   
	महिनावारी भएका बेलामा मात्र नभएर बच्चा जन्माएका बेलामा पनि महिलाले उस्तै हविगत सामना गर्नुपरिरहेको छ  बच्चा जन्माएका बेला पनि महिला अपवित्र हुन्छन् भनेर उनीहरूलाई गोठमा बस्न बाध्य बनाइन्छ  संस्कारका नाममा महिलाहरूले एकदम कष्टकर जीवन जिउनुपरेको छ तर मानवतालाई मान्यताले जितेपछि यस्तो सङ्कटमय स्थिति जागृत भएको हो  यदि कुनै महिलाले यो प्रथाको उल्लङ्घन गरिन् भने उनलाई गाउँबाटै बहिष्कृत गरिन्छ  शारीरिक रूपमा अशक्त भएका बेलामा घरपरिवारको माया पाउनुको साटो एक्लो जीवन जिउनुपरेकाले महिलाहरूको मनोविज्ञानमा यो प्रथाले भयंकर नकारात्मक असर पारेको छ  त्यसैले उनीहरूलाई हीन भावनाले ग्रस्त बनाइरहेको छ  महिनावारी हुने अथवा बच्चा जन्माउने बेला आउनासाथ उनीहरू डरले काँप्न थाल्छन्  त्यो दिन नआए पनि हुन्थ्यो भनेर कल्पना गरिरहन्छन् तर कुनै पनि महिला त्यो दिनबाट अछुत छैनन्  फरक यति मात्र छ कि यसलाई कुन रूपमा लिने  यो मानिसहरूको चेतनास्तरले निर्धारण गर्छ   
	उनीहरूलाई राखिने झुप्रोमा गाइबस्तु र बाख्राहरू पनि बाँध्ने गरिन्छ  त्यहाँ वर्षमा एक सय महिला सर्पको डसाइ र डसाइको डरले मर्ने गर्छन्  जहाँ अक्सिजन लिनका निम्ति राम्ररी झ्याल र ढोकाहरू बनाइएका हुँदैनन्  मृतक महिलाहरूको लासलाई घरसम्म ल्याउन दिइँदैन  गोठबाट खोलामा लगेर दाहसंस्कार गरिन्छ  अशक्त अवस्थामा यस्तो फोहोर र अनकन्टार स्थानमा बस्नुपर्दा महिलाहरूले भोगेको सास्ती साँच्चै मानवअधिकारविपरीत छ  तर पनि बाध्यताका कारण उनीहरू चुपचाप यो सास्तीको सामना गरिरहेका छन्  छाउपडी प्रथा सामाजिक अपराध हो भन्ने ज्ञान नआउन्जेलसम्म यसलाई निर्मूल गर्न सकिँदैन  
	शैक्षिक चेतनास्तरको कमी सङ्कुचित सोचाइ अनि पुरुषप्रधान समाज भएको कारणले गर्दा यो प्रथाले हाम्रो समाजबाट पूर्णतः बिदा लिन सकेको छैन  यसको पछाडि गरिबीले पनि मुख्य भूमिका खेलिरहेको छ  धनसम्पत्ति अभावको कारण आम नेपालीले छोरालाई पढाउन धेरै मान्यता दिन्छन्  छोराले राम्रो पढेर जागिर खायो भने त बुढेसकालमा सुख पाइन्छ अनि छोरीलाई पढाए अर्काको घर जाने जात कुनै फाइदा हुँदैन भन्ने धारणाले महिलाहरू अनेक पक्षबाट पछाडि परिरहेका छन्   
	अन्य विकसित मुलुकहरूले धेरै पक्ष अर्थात दृष्टिकोणबाट छलाङ मारिरहेको अवस्थामा हामीचाहिं सानातिना घरायसी कुरामा अल्भिनु पक्कै पनि विकासको सङ्केत होइन  परम्परालाई निरन्तरता दिने नाममा कसैको पनि स्वाभिमानमा ठेस पुर्याउनु हुँदैन  संस्कार धर्म रीतिरिवाजका साथसाथै सामाजिक मूल्यमान्यता हाम्रा पहिचान हुन् तर पहिचान हुन् भन्दैमा अन्धाधुन्ध नपछ्याएर नराम्रा कुरालाई हटाउँदै राम्राको परिपालन गर्दै जाँदा कसैको पनि मानसम्मानमा आँच आउँदैन  महिलाहरूले पनि आफ्नो एक बारको जिन्दगीलाई दुःखकष्टसँग मात्र साझेदारी गर्ने स्थिति आउँदैन  यसका लागि उन्नतिको कदम चाल्ने कर्तव्य मेरो तिम्रो र हाम्रो नै हो  अरू कोही आउला र परिवर्तन ल्याइदेला भन्नु हाम्रो गलत विचार अर्थात सोचाइ मात्र बन्न जान्छ   
	 
"
