अविश्वासको ओखती खोजौंसंविधानसभा अवसान भएपछिको एक महिनासम्म पनि राजनीतिक "
	संविधानसभा अवसान भएपछिको एक महिनासम्म पनि राजनीतिक दलहरू सार्थक बहस र सहमतिको खोजीमा लागेको देखिएन  सरकारले तय गरेको मितिमा निर्वाचन हुने या नहुने तथा नभएमा देशले कस्तो प्रकारले संवैधनिक तथा राजनीतिक निकास पाउने  अन्यौल झन थपिंदै गएको छ  खासमा अब संविधानसभाको निर्वाचनमा जाने या अन्य विकल्पको खोजी गर्ने जसले संविधान जारी गर्न सकोस् भन्ने विषय पनि बहस विवाद र अन्यौलमा छ  संविधानसभाले संविधान जारी गर्न नसक्नुका कारण खोजी गर्दै संविधान निर्माणबारे रहेका प्रश्नको निरुपण नगरी अन्य विकल्पका बारेमा निष्कर्ष निकाल्नु निरर्थक र असम्भव कुरा बन्न जान्छ  यो आलेख त्यस्ता कारणको खोजी र विकल्पमाथि छलफल गर्ने प्रयासमा केन्दि्रत रहनेछ  
	संविधान नबन्नुका कारण 
	संविधानसभाको निर्वाचन नेकपा माओवादीले गरेको मागलाई सम्वोधन गर्ने क्रममा भएको हो  माओवादीले सकेसम्म संविधानसभामार्फत आफ्ना कार्यनीति लागु गर्ने नभए गणतन्त्र र राज्यको पुनसंरचनालाई सुनिश्चित गरी आफ्नो सशस्त्र विद्रोहको औचित्य पुष्टि गर्ने साधनका रुपमा यसको माग गरेको बुझिन्छ  लामो सशस्त्र विद्रोहमा लागेको दल माओवादीलाई शान्तिपूर्ण राजनीतिमा सहभागी बन्न बाटो खुला गर्न तथा राजतन्त्रका तर्फबाट बारम्बार संसदको अधिकार खोस्न गरिने यावत प्रयासलाई अन्तिम रुपमा किनारा लगाउने उद्देश्यले गैरमाओवादी संसदवादी दलहरू संविधानसभामा जान राजी भएका थिए  संविधानसभाको निर्वाचनमा माओवादी कमजोर शक्तिका रुपमा आउने अनुमान गर्दै उसलाई शान्तिपूर्ण राजनीतिमा आउन र लडाकुलाई सस्तोमा व्यवस्थापन गर्न नैतिक बाध्यता सिर्जना हुने अपेक्षा पनि यस समूहका मुख्य शक्तिहरू कांग्रेस र एमालेले गरेका थिए  यससँगै नेपालमा शदियौंदेखि राजनीतिको मूल शक्ति र निर्णय प्रक्रियामा सामेल हुन नपाएका उत्पीडित जाति र समुदायले सामेली या समावेशी राज्यव्यवस्थाको स्थापनाका लागि संविधानसभालाई प्रभावकारी माध्यम हुनसक्ने अपेक्षा पनि गरेको थियो  संविधानसभाको निर्वाचनलाई बाह्य शक्तिहरूको समर्थन र सहयोग पनि शान्ति र माओवादी वर्चस्वको समाप्तिका सर्तमा प्राप्त भएको थियो  
	तर संविधानसभाको निर्वाचनको परिणाम आम अनुमानभन्दा भिन्न रुपमा आयो  निर्वाचनले माओवादी र पहिचानवादी जनजाति मधेसी मुस्लिम लगायत शक्तिलाई निर्णायक शक्तिका रुपमा स्थापित गरिदियो  यता परम्परागत संसदवादी शक्तिको प्रतिनिधित्व गर्ने समूहहरू जसलाई राजतन्त्रको भूमिका समाप्त हुनलागेको संकेतसँगै काठमाडौको पुरानो सत्तारुढ सम्भ्रान्त वर्ग माओवाद विरोधी मध्यम वर्गको पनि समर्थन प्राप्त थियो कांग्रेस र एमाले निर्वाचनमा क्रमशः दोस्रो र तेस्रो शक्ति बन्न पुगे  उनीहरूको कुल सिट संख्या एक्लो माओवादीको भन्दा पनि कम हुनपुग्यो  यही विन्दुबाट नेपाली राजनीतिको वर्तमान सङ्कट पनि सुरु भएको हो  संविधान बन्न नसक्नुको मुख्य कारण संविधानसभाभित्रै रहेको थियो   
	माओवादी र गैरमाओवादीका बीच संसदमा धु्रवीकरण हुनु प्रधानमन्त्री भएको लगत्तै प्रचण्डले गरेको चीन भ्रमणसँगै भारत माओवादीलाई कमजोर बनाउन र प्रचण्डलाई स्थायी रुपमा किनारामा धकेल्ने प्रयासमा लाग्नु माओवादीभित्रको वामपन्थी समूहले प्रचण्डलाई आफ्नो जनविद्रोहको कार्यसूची लागु गर्न निरन्तर दबाब दिनु संविधानसभा हाम्रो कार्यसूची नै होइन भन्ने कांग्रेस र एमालेजस्ता शक्तिहरूको अनुत्तरदायी दृष्टिकोणको सिकार हुनु तथा सङ्घीयता र पहिचानले देश विखण्डित गर्छ भन्ने भ्रामक र उत्तेजक मान्यतालाई एक हदसम्म स्थापित गर्न सम्भ्रान्त वर्ग सफल हुनु जस्ता अनेक कारणले संविधानसभा लामो समयसम्म गोलचक्करमा फस्दै गयो  यसको जगमा नयाँ संविधानमार्फत परम्परागत शक्ति सम्वन्धमा हुनसक्ने फेरबदलका कारणले आफ्नो वर्चस्व गुमाउने सम्भावना रहेको पहाडे उच्च जात काठमाडौको बुर्जुवा वर्ग परम्परागत सत्तारुढ समूहभित्र रहेको भय प्रमुख कारण थियोे  आफैभित्रका परिवर्तनका दबाब झेल्न नसकेर यी दलहरू संविधानसभालाई प्रक्रियामा प्रवेश गर्न पनि नदिने तथा सहमति पनि हुन नसक्नेगरी पहिले नै चिता बनाएर बसेे परिणामतः लामो सङ्घर्षमार्फत प्राप्त भएको यो अवसर हाम्रा हातबाट गुम्न पुग्यो   
	संविधानसभाको अन्त्य हुँदाको बखत सतहमा एउटामात्र समस्या देखापर्यो राज्यको पुनर्संरचना गर्दा सङ्घीय प्रदेशहरूको संख्या नामाङ्कन र सिमाङ्ककन कति के र कसरी गर्ने  यस बाहेकका संविधानमा समेटिने सबै मूलभूत विषयमा सहमति भैसकेको थियो  यी सहमति भैसकेका विषयले प्रादेशिक तथा सङ्घीय राज्यका मुख्य कार्यकारी तथा व्यवस्थापकीय या न्यायिक अङ्गहरूको व्यवस्था आम नागरिककका मौलिक हकहरू र निर्वाचन प्रणालीको निरुपण गरिसकेका थिए  यसरी गरिएको व्यवस्थाले नै किटानीसाथ नेपाललाई बहुजातीय बहुसांस्कृतिक राज्यका रुपमा व्याख्या गरिकन सबै नागरिकलाई समान हक र अवसर प्राप्त हुने कुराको सुनिश्चित गर्नुका साथै सकारात्मक कार्यका सिद्धान्तहरूका आधारमा पछि पारिएका समुदायलाई राज्यले विशेष अधिकार दिने कुरा पनि निश्चित भएको थियो   
	यही सहमतिले नेपालमा सङ्घीय इकाइहरूको नाम जेसुकै राखे पनि ती प्रदेशहरू एउटा खास जातिको राजनीतिक वर्चस्व हुने खालका हुने छैनन् बहुजातीय हुनेछन् भन्ने कुराको निरुपण पनि गरिसकेको थियो  प्रदेश सभाहरूको निर्वाचन समानुपातिक प्रणालीअनुसार हुने भएपछि कुनै पनि प्रदेशमा कुनै खास जातिको एकलौटी चल्दैन भन्ने निश्चित गरिएको हो  तर संविधानसभाको म्याद सकिने समय आउन लाग्दा काठमाडौको मिडिया र बौद्धिक बहसमा जातीय राज्यको विरोधलाई मुख्य विषय बनाइयो  यसको मनोवैज्ञानिक आतङ्कले देशभर आक्रमण गर्यो  सुदूर पश्चिम आर्यखस र मध्यम वर्गको एउटा हिस्सा यही काल्पनिक जातीय राज्यको हौवा खडा गरेर आन्दोलनमा उत्रियो  यसको प्रतिवादमा पहिचानवादीहरू पनि सडकमा ओर्ले  संविधानसभाले संविधान बनायो कि देश जातीय द्वन्द्वमा फसिहाल्छ भन्ने त्रास फैलियो  यही त्रासको सिरानी हालेर नै संविधानसभाको अवसान गराइयो  यो घटना माओवादी विद्रोह  को जनआन्दोलन र त्यसपछिको मधेस या जनजाति आन्दोलनलाई असफल बनाउन चाहनेहरूको एकप्रकारको सफलता थियो  फेरि पनि समाधान भने पहिचानसहितको सङ्घीयता समावेशी लोकतन्त्र नागरिक स्वतन्त्रताको सुनिश्चितता र समान नागरिकता तथा राज्यको स्रोतसाधनमा आमरुपमा तल्लो वर्गको पहुँचको सुनिश्चिततासहित राज्यको पुनर्संरचना पक्का गर्नु नै हो  शासकीय स्वरुप र निर्वाचन प्रणालीमार्फत दलहरूको परम्परागत नेतृत्व युवा र लोकपि्रय पुस्तामा प्रतिस्पर्धाका माध्यमबाट हस्तान्तरण हुने सुनिश्चितता गर्नु पनि हाम्रो सन्दर्भमा परिवर्तनको अनिवार्य सर्त बन्न पुगेको छ  त्यसका लागि केन्द्र प्रदेश र स्थानीय निकायको कार्यकारी प्रमुखको छनौट प्रत्यक्ष निर्वाचनमार्फत गरिनु आवश्यक छ   
	सम्भावित बाटो 
	संविधान नबन्ने निश्चित भएको र सर्वोच्च अदालतले राजनीतिक प्रकृतिको फैसलामार्फत सभाको म्याद बढाउन नमिल्ने ठहर गरिसकेको सन्दर्भमा प्रधानमन्त्रीले निर्वाचन घोषणा गरेर राजनीतिक तथा संवैधानिक शून्यता आउन नदिने काम गरेका थिए  तर पुराना संसदीय शक्तिहरू निर्वाचनका लागि सर्वपक्षीय सरकार बनाउन आवश्यक संवैधानिक तथा कानुनी व्यवस्था गर्न सम्वाद गर्नुको साटो राष्ट्रपतिलाई गुहार्न र असंवैधानिक कदम चाल्न दबाब दिनमा समय खर्चन थाले  यो देशको एउटा शक्तिका रुपमा वर्तमान सत्तारुढ गठबन्धन अर्थात माओवादी र मधेसवादी शक्तिको भूमिकालाई न्युनीकरण गर्ने र मुलुकलाई अराजकतातिर धकेल्ने प्रपञ्चबाहेक केही थिएन  उनीहरू एकातिर संविधानसभामार्फत संविधान बनाउने कुराकै खिलाफमा छन् अर्कातिर निर्वाचनको सामना गर्ने नैतिक साहस पनि गर्दैनन् भन्नेतर्फ नै यसले संकेत गर्छ  सरकार निर्माणको संवैधानिक अधिकार भएको एकमात्र संस्थाका रुपमा रहेको संसद विघटन भएको अवस्थामा कामचलाउ भैसकेको प्रधानमन्त्रीको राजीनामा माग्दै आन्दोलनमा जानुले अन्ततोगत्वा गैरसंवैधानिक शक्तिकेन्द्रहरूको निर्माण गर्छ र लोकतान्त्रिक विधि र संस्थालाई समाप्त पार्छ भनेर यी दलहरूले बुझेका छैनन् भन्न मिल्दैन  कहिले जर्नेल कटवालको रथयात्रा गरेर कहिले अनमिनको उपस्थितिको विरोध गरेर कहिले मुनको भ्रमणको विरोध गरेर स्थायी रुपमा राष्ट्रपतिलाई उक्साएर तथा राजनीतिक दल र तिनका नेताहरूको विचारधारात्मक या सैद्धान्तिक आलोचना गर्नुको साटो बद्नाम गर्ने र खोइरो खन्ने अभियान चलाएर एउटा पक्ष अहिले पनि देशलाई नेतृत्वविहीन बनाउने तथा प्रकारान्तरले प्रतिक्रान्तिको भूमिका तयार पार्ने ध्याउन्नमा लागेको छ  यही तत्वसँगै एकाकार हुँदै गएको राजनीतिक दलहरूभित्रकै दक्षिणपन्थी शक्ति विस्तारै परिवर्तनलाई संस्थागत हुन नदिन जे पनि गर्नेतिर उन्मुख छ  यसको अभिव्यक्ति भने सङ्घीयताको स्वरुप संरचना र इकाइहरूको निर्माणसम्वन्धी विवादमा देखापरेको छ   
	यदि यो प्रक्रिया लम्मिंदै गयो संविधान निर्माणका आवश्यक विधि तथा आधारभूत सिद्धान्तमा सहमति भएन र चुुनाव पनि भएन भने अहिलेको नेतृत्व र दलहरूको क्षयीकरण तथा विघटन प्रक्रिया आरम्भ हुनेछ  यसले निर्माण गर्ने शून्यतामा टेकेर अधिनायकवादको जग बस्ने खतरा बढ्दै गएको छ  यसलाई रोक्ने हो भने तत्काल दलहरूबीच सार्थक बहस हुनु जरुरी छ  तर एकअर्काप्रतिको चरम अविश्वास र दाउपेच प्रभावी रहेको अवस्थामा दलहरूको मात्र सम्वादले सार्थक परिणाम नदिन सक्छ  यसमाथि माओवादीमा आएको विभाजन एमाले र कांग्रेसभित्रका जनजाति नेताहरूको नयाँ शक्तिको रुपमा विकास तथा संविधानसभा बाहिरका समेत शक्तिहरूको उदयले यसलाई अझ पेचिलो बनाइदिएको छ  यस्तो अवस्थामा भन्न अप्ठेरो र शर्मको कुराजस्तो लागे पनि मेरो विचारमा सबै पक्षको विश्वास आर्जन गर्नसक्ने सम्भवतः राष्ट्रसंघीय सुरक्षा परिषदका पाँच स्थायी सदस्य राष्ट्र युरोपेली युनियनका प्रतिनिधि या कुनै मध्यस्थतासम्वन्धी काम गरिरहेका मुलुक या संस्थाका प्रतिनिधि र नागरिक समाजका प्रतिनिधि हुनसक्छन् मध्यस्थ शक्तिको उपस्थितिमा मुख्य राजनीतिक दलहरूबीच वार्तामार्फत संविधानसभाका बाँकी विषयमा सहमति गर्ने संविधानसभाको एकदिने पुनःस्थापना गरी संविधान जारी गर्दै संसदबाट आगामी निर्वाचनका लागि आवश्यक कानुनहरू जारी गर्ने चुनावी सरकार बनाउने विषयसमेतमा समग्रमा सहमति गर्ने  यसमार्फत नयाँ संविधान पनि आउने र नयाँ निर्वाचनका लागि पनि बाटो सफा हुने सकारात्मक परिणाम निस्कन सक्छ  यसले अनिश्चय र भयको वर्तमान अवस्था समाप्त पार्नुका साथै संविधानसभाबाटै संविधान जारी गर्ने सिद्धान्तको पनि सम्मान गर्छ  
	अर्को विकल्प भनेको यस्तो वार्तामार्फत बाबुराम भट्टराईकै नेतृत्वमा संसद बाहिरबाट प्रधानमन्त्री बदल्न खोज्नु संवैधानिक तथा राजनीतिक दुवै दृष्टिले प्रत्युत्पादक हुन्छ सर्वदलीय चुनावी सरकार बनाउने र आवश्यक संवैधानिक तथा कानुनी व्यवस्थाका लागि अध्यादेश ल्याउने तथा तोकिएको मितिमा संविधानसभाको निर्वाचनमा जाने  यी दुईवटा सहज विकल्पमात्र हामीसँग छन्  यसका लागि तत्काल नागरिक समाज लगायत दलहरूभित्रका सकारात्मक पक्षहरूले पहलकदमी लिनु आवश्यक देखिन्छ  
	 
"
