कमजोर बन्दै राष्ट्रिय स्वाभिमाननेपाली राजनीतिमाथि विदेशी वा छिमेकी मित्रराष्ट्रहरूको प्रभावलाई निम्त्याउने वा बाटो बनाइदिने काम स्वयम् नेपालको आन्तरिक राजनीतिले नै गरेको छ  "
	 
	राष्ट्रपति डा रामवरण यादव कसैको पनि कुरा सुन्यानसुन्यैगरी विघटित संविधानसभाभित्र रहेका दलहरूलाई  सूत्रीय अर्तीउपदेश दिँदै प्रमुख दलहरूलाई ल म जाँदै गर्छु म फर्किउन्जेलसम्म सहमति बनाइसक्नु भन्ने निर्देशन गर्दै बनारस हिन्दु विश्वविद्यालयबाट प्रदान गरिन लागेको मानार्थ विद्यावारिधि उपाधि थाप्न पाँचदिने निजी भ्रमणको चाँजोपाँजो मिलाएर भारततिर निस्कनुभयो  प्रमुख दल बुद्धिजीवी सञ्चारजगत लगायतले मुलुकको अत्यन्तै जटिल एवं चुनौतीपूर्ण राजनीतिक परिस्थितिमा सहमतिको सरकार निर्माणका लागि आफैले चालेको कदम निष्कर्षमा नपुग्दै राष्ट्रपतिले विदेश भ्रमण गर्न उपयुक्त हुँदैन भनेर भ्रमणलाई स्थगित गर्न दिएको सल्लाह र आम जनताको भावनाको विलकुलै पर्वाह नराखी अन्ततः दलबलसहित राष्ट्रपति भारत भ्रमणमा जानु नै भयो  निश्चय नै राष्ट्र वा सरकार प्रमुखले छिमेकी वा मित्रराष्ट्रहरूको समयसमयमा भ्रमणहरू गर्नु वाञ्छनीय हुन्छ  ती भ्रमणहरू आफ्नो देशको हितमा हुनेगरी कूटनीतिक मर्यादा आपसी समानता र भाइचारालाई ख्याल राख्दै उपयुक्त समयमा गरिनुपर्छ  दुई विशाल छिमेकी राष्ट्र भारत र चीनका राष्ट्र वा सरकार प्रमुखले नेपालको भ्रमण खासै नगर्ने तर नेपालको राष्ट्र वा सरकार प्रमुखले कुनै देशको राज्यको मुख्यमन्त्रीले राजधानी दौडेको शैलीमा दिल्ली वा बेइजिङको भ्रमण गर्न व्यग्रता देखाउनुले निश्चय नै देश र जनताको स्वाभिमानलाई बढाउँदैन  राष्ट्रपति डा यादवले मुलुकको जटिल राजनीतिक परिस्थितिमा एउटा सम्मान थाप्नकै लागि भारत भ्रमण गर्नुलाई स्वाभाविक रूपमा उचित मान्न सकिन्न  नेपाली कांग्रेसको महामन्त्री पदमा रहेर काम गरेका बखत डा यादवले सानेपास्थित पार्टी कार्यालयको आफ्नो कार्यकक्षमा जिल्लाको कुनै कार्यकर्ताले एमबीबीएसका लागि भारतीय दूतावासमा भनसुनका लागि अनुरोध गर्दा आफूबाट यो काम हुन नसक्ने भनेर कार्यकर्तालाई फट्कारेको रोचक घटना यो पंक्तिकारको स्मृतिमा ताजै छ  उनले कथित मधेस आन्दोलनका बेला लिएको राष्ट्रिय अडान र राष्ट्रपति बनेपछि बनाएको राष्ट्रिय छविले के हिमाल के पहाड के तराई आम नेपालीमाझ उनलाई लोकपि्रय बनाएको छ  दल बुद्धिजीवी र स्वाभिमानी जनताले राष्ट्रियताको जगेर्ना गर्न र लोकतन्त्रको स्थायित्वका लागि उनीप्रति आशा एवं भरोसाको नजरले हेरिरहेका छन्  चार वर्षदेखि गणतन्त्र नेपालको गौरवशाली प्रथम राष्ट्रपतिको भूमिकामा रहेका डा यादवलेे विगतको आफ्नो दह्रो राष्ट्रवादी छवि दृढ विचार र राष्ट्रिय अडान विपरीत भारतसँंग सम्बन्ध नबनाई राजनीतिमा केही नहुने कुरा मनन गरेर नै कसैका कुरा नसुनी भ्रमण स्थगित नगरेका हुन् वा उनी विगतको आफ्नो विचार र अडानबाट विचलित हुनथालेका वा धर्मराउन थालेका हुन्  भनेर शंका गर्नेहरूलाई यो भ्रमणले ठाउँ दिएको छ  समग्रमा राष्ट्रपतिको यो भारत भ्रमण नेपाली राजनीतिमाथि अस्वाभाविक रूपमा रहेको भारतीय राजनीतिको प्रभावको एउटा हिस्साको रूपमा लिन सकिन्छ  नेपाली राजनीतिमाथि भारतीय प्रभाव दबाब वा कतिपय अवस्थामा हस्तक्षेप  सालको जनक्रान्तिपछि मात्र होइन भारतीय अंग्रेज शासकको प्रभाव र हस्तक्षेप पनि त्यतिकै थियो  संविधानसभा निर्वाचनपूर्व एउटा कार्यक्रममा सहभागी हुने सिलसिलामा यो पक्तिकार बेलायत गएका बेला लन्डनस्थित बि्रटिस लाइब्रेरीमा हड्सन प्रोजेक्ट अन्तर्गत नेपालको ऐतिहासिक सामग्रीहरूको अध्ययन एवं अनुसन्धान गर्दै गरेका इतिहासविद् डा रमेश ढुङ्गेलले तत्कालीन राजा राजेन्द्र वीरविक्रम शाहले कलकत्तास्थित अंग्रेज गभर्नर जनरललाई काठमाडौंस्थित बेलायती रेसिडेन्सी राजदूत ब्रायन हड्सनमार्फत दुई देश बीचको दोस्ताना सम्बन्ध बिगार्नेलाई झिकी दोस्ताना सपार्नेलाई राखेर भारदारी सभा मन्त्रीमण्डल परिवर्तन गरेको व्यहोरा लेखी पठाएको पत्र अवलोकन गर्ने अवसर मिलेको थियो  पत्रको व्यहोराअनुसार अहिलेका नेपाली राजनीतिज्ञहरू दिल्ली दौडेजस्तै तत्कालीन नेपालका प्रभावशालीहरू भारदार बन्नकै लागि कलकत्ता पुगेर अंग्रेज शासकसँग खुसामद गर्दै मौजुदा भारदारलाई हटाएर आफू भारदार हुने गर्थे  त्यस पत्रले त्यसबेलाको नेपाली राजनीतिको दशालाई चित्रण गरेको छ  त्यसबेला पनि अहिलेकै जस्तो नेपाली राजनीतिमाथि भारतीय अंग्रेज शासकको प्रभाव र हस्तक्षेप कतिसम्म हुन्थ्यो भन्ने कुरालाई रामै्रसँंग प्रमाणित गथ्र्याे  भारत स्वतन्त्र भएपछि भारतीय सत्ताको दबाब र प्रभावको झन् कुरै नगर्दा हुन्छ   सालको जनक्रान्ति र त्यसपछि नेपालका जति पनि राजनीतिक परिवर्तन र घटनाहरू भए भारतीय राजनीतिको प्रभाव दबाब र सदाशयताविना सम्भव छैन भनेर भन्यौं भने कुनै अन्यथा हुँदैन  नेपाली राजनीतिमाथि विदेशी वा छिमेकी मित्रराष्ट्रहरूको प्रभाव वा दबाबलाई निम्त्याउने वा बाटो बनाइदिने काम भने स्वयम् नेपालको आन्तरिक राजनीतिले नै गरेको छ  हिजो दरबार र भाइभारदारहरूको चलखेल षड्यन्त्र र राजनीतिक महत्त्वाकांक्षाले विदेशी प्रभाव र हस्तक्षेपलाई निम्त्याउँथ्यो भने अहिले दल र तिनका नेताको स्वार्थ र राजनीतिक महत्त्वाकांक्षाले अस्वाभाविक रूपमा छिमेकी वा विदेशी मित्रराष्ट्रहरूको प्रभाव वा हस्तक्षेपलाई निम्त्याइरहेको छ  हामीले नै ठाउँ दिएपछि त उनीहरूले खेल्ने नै भए   
	दिल्लीमा  मंसिर  मा नेकपा माओवादी र तत्कालीन सात राजनीतिक दलबीच सम्पन्न  बुँदे समझदारी लोकतान्त्रिक आन्दोलन शान्ति प्रक्रिया संविधानसभा निर्वाचन हुँदै राजनीति अहिलेको जटिल मोडसम्म आइपुग्दा नेपाली राजनीतिमा भारतीय प्रभाव समान्य प्रभावमा मात्र सीमित रहेन   वर्षे पञ्चायती शासन र त्यसपछिको बहुदलीय शासनकालमा पनि पछिल्लो कालको जस्तो हस्तक्षेपकारी प्रभाव थिएन  मन्त्रिपरिषद्का निर्णयहरू पार्टी कार्यालय वा आम जनतामा पुग्नु पहिले दूतावासमा पुग्छन् पार्टी र पार्टीका निर्णयहरू विदेशी दूतावासबाट देखिनेगरी नै प्रभावित हुन्छन्  विगतका विभिन्न सहमति र सम्झौताहरूमा कूटनीतिज्ञहरूको प्रत्यक्ष नै संलग्नता देखिएकै हो  मुलुकको यस्तो अत्यन्त कमजोर एवं दयनीय राजनीतिक अवस्थामा राष्ट्रियताको सम्बर्द्धन र जनताको स्वाभिमान कसरी उँचो हुनसक्छ  ज्यादै संवेदनशील अवस्थाबाट देश गुजि्ररहेको छ   
	नेताहरू राजनीतिक पार्टीभित्र र बाहिर आफ्नो राजनीतिक प्रभुत्व स्थापित गर्न वा बढाउनकै लागि बिमारी वा विभिन्न बहाना बनाएर दिल्ली दौडिरहन्छन्  कूटनीतिक मर्यादाको ख्यालै नगरी दूतावास धाउँछन्  नेताहरू आफूलाई कुनै देशको निकट रहेको लाजै नमानी गौरवसाथ भन्छन्  राष्ट्रपतिको वर्तमान भ्रमण पनि यसैको एउटा चरण हो  दलहरू दल नभएर कताकताविदेशी शक्तिको एजेन्सी र नेताहरू एजेन्टजस्ता हुनपुगेका छन् दलका नेता लिडर नभएर डिलरजस्ता भएका छन्  स्वयम् प्रधानमन्त्री बाबुराम भट्टराईको अभिव्यक्ति र शैलीलाई हेर्दा मुलुकको प्रधानमन्त्री हुन् वा कुनै अमूक देशको मुख्यमन्त्री हुन् छुट्याउनै गाह्रो भएको छ  प्रधानमन्त्री भट्टराई कूटनीतिक मर्यादा राष्ट्रियता र जनताको स्वाभिमानलाई विलकुलै पर्वाह नगरी नेपाली राजनीतिमा विदेशीको प्रभाव रहेको कुरालाई खुल्लमखुल्ला स्वीकार गर्छन् मुलुकका प्रतिपक्षी दलहरू लगायत शक्तिलाई लर्कार्दै विदेशी शक्तिको समर्थन भएसम्म मैले प्रधानमन्त्री पदबाट किन राजीनामा दिने  भनेर गौरवका साथ कुर्लिन्छन् भने आम नेपालीले मुलुकको भविष्यप्रति कसरी सुनिश्चित हुने  कसको भर गर्ने  नेपालीका सामु गम्भीर प्रश्न खडा भएको छ   
	मधेस केन्दि्रत दलहरूको त कुरै छाडौं बोलो मधेस लुटो देश विदेशीके इसारोंमें चल्ना वेश भन्ने ब्रान्ड नारामा राजनीतिक खेतीपाती राम्रैसंँग चलाइरहेकै छन्  नेपाली कांग्रेस एमाले र माओवादीसहितका प्रमुख दलहरू  बुँदे समझदारी लोकतान्त्रिक आन्दोलन शान्ति प्रक्रिया र संविधानसभा निर्वाचन संघीयता धर्मनिरपेक्ष राष्ट्रको घोषणा गणतन्त्रको घोषणा गर्दै कथित अग्रगमनका कुरा त खुबै गर्छन्  तर राष्ट्र राष्ट्रियता जनताको स्वाभिमानलाई विलकुलै पर्वाह गरेनन्  कोरा ठूला क्रान्तिकारी राजनीतिक कुरा त खुबै गर्यौं मुलुकको राष्ट्रियतालाई विलकुलै ख्याल गरेनौं  त्यसैले आज मुलुकको राष्ट्रियता निम्सरो भएको छ जनताको स्वाभिमान दिनदिनै झुक्दै गएको छ   
	व्यक्ति दल र राजनीतिक सिद्धान्त वा वादभन्दा माथि राष्ट्र हो राष्ट्रियता र राष्ट्रिय स्वाभिमान हो  तर मुलुकको दुर्भाग्य सत्ता स्वार्थको नशामा चुर्लुम्म डुबेका नेताहरूले सत्ता स्वार्थबाट प्रेरित भएर राजनीतिक खेलवाड र सौदाबाजी गर्ने क्रममा राष्ट्रियताको मुद्दाप्रति गम्भीर नभइदिंँदा आज इतिहासमै नेपाली राष्ट्रियता र राष्ट्रिय स्वाभिमान यतिविघ्न कमजोर हुनपुगेको छ  लगभग प्रत्येकजसो दलमा राष्ट्रवादी धारलाई नियोजित रूपमा किनारामा पारिँदैछ  वीपीले यही कुरालाई बुझेर आजभन्दा  वर्ष पहिले राष्ट्रवादी नयाँ विचारका साथ राष्ट्रिय मेलमिलापको नीति लिएर आउनुभयो उहाँको विचारलाई यहाँका राजनीतिक शक्तिले नबुझिदिँंदा उहाँले त दुःख पाउनुभयो नै देशको राष्ट्रियता नै कमजोर बन्दै गयो  पञ्चायत कालदेखि मुलुकको विभिन्न चरणको लामो राजनीतिक द्वन्द्व र पछिल्लो लोकतान्त्रिक आन्दोलन र शान्ति प्रक्रियासँंगै आएको संक्रमणकाल लम्बिँदै जाँदा राष्ट्रियताको चुनौती झन् बढ्दो छ  देशमा राजनीतिक द्वन्द्व अस्थिरता भएका बेला जनता जाति भाषा क्षेत्रका नाममा विभाजित भएका बेला नै राष्ट्रियता कमजोर हुने हो  यस्तै मौकामा विदेशीहरूले आआफ्नो स्वार्थमा देशलाई गिजोल्ने हुन्  देश अहिले छिमेकी देश पश्चिमा राष्ट्र लगायत विभिन्न अन्तर्राष्ट्रिय स्वार्थबाट गिजोलिएको छ  दल तिनका नेता र विभिन्न राजनीतिक शक्तिहरू दलगत एवं व्यक्तिगत राजनीतिक स्वार्थ सत्तालिप्सा र जाति भाषा क्षेत्रगत स्वार्थभन्दा माथि उठेर पहिले म नेपाली हुँ भनेर सोच्दैनन्् देश देशको माटो राष्ट्रियता र राष्ट्रिय स्वाभिमानलाई केन्द्रमा राखेर राजनीति गर्दैनन्  यी संवेदनशील विषयमा दल र राजनीतिक शक्तिहरू एउटा साझा धारणा बनाएर राष्ट्रिय स्वार्थमा मिलेर काम गर्न तयार हुँदैनन् तबसम्म राष्ट्रियता र राष्ट्रिय स्वाभिमान सुदृढ हुनसक्दैन  यसतर्फ मुलुकको राष्ट्रपतिदेखि दल बुद्धिजीवी आम जनता समय छँदै गम्भीर हुन जरुरी छ  
"
