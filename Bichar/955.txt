"माया समय र केरा"हिजो दिनभरि समयको कुराले आन्दोलित गरिरह्यो  माया सभ्यताको पाँच हजार "
	हिजो दिनभरि समयको कुराले आन्दोलित गरिरह्यो  माया सभ्यताको पाँच हजार वर्षको पात्रो हिजोदेखि शून्य भयो  पृथ्वीको अन्त्य र समयको अन्त्य जोडेर यो चिन्ता जन्मेको थियो  मलाई यस्ता प्रलयका कुरामा विश्वास छैन  तर मलाई समयको प्रतीक्षाको विषयले समातिरह्यो  पहिला त मलाई अलिक दार्शनिक चिन्ता हो कि त जस्तो लाग्यो  तर सम्झें नेपालमा अहिले अमूक युगको अमूक समाधानको प्रतीक्षा गर्न हामी दण्डित भएको कारणले मलाई त्यस्तो लागेको रहेछ  हरेक साँझ टिभीमा हेर्छु कालचक्रका नायकहरू समयलाई केराजस्तो सजिलै काटेर टुक्रा पार्दै शक्तिको भावी चित्र दिइरहेका छन्  तिनीहरू एउटा आलेखित एउटा अकिञ्चन संविधानरूपी केरा काटेर खण्डित गर्ने खेलमा लागेका छन्  ती समयलाई दुईचार दिनमा काटेर त्यसदेखि उता हुने प्रलयका ध्वाँस दिन्छन्  ती राष्ट्रका अध्यक्षको दलानमा भेला भएर समयको कलेवर तिनका ल्याङपयाङ झोलाबाट झिक्छन् अनि टेबलमा राखेर राष्ट्रपतिलाई काट्न लाउँछन्  तीप्रति असीम करुणा राखेर तिनका विन्तीपत्र जस्ता बन्दै गएका अनुहारमा निष्पृह किम्बा उपहासले हेर्दै दक्षिण एसियाली शैली मिश्रति असफल ब्यारोक शैलीमा बनिएको राणाजीको रातो दरबारमा राष्ट्राध्यक्ष त्यो अकिञ्चन समयलाई केराजस्तो काट्छन्  तिनको पनि गहिरो मानवीय शक्ति कामना पूरा हुन्छ  यो विदितै भएको कुरा हो  शक्तिको मनोवृत्ति त्यसरी नै बनिन्छ  मिसेल फुकोको कुरा सम्भिन्छु  शक्ति म अब तुरूपजस्तो फेंक्छु भन्ने र उसले फेंकेको शक्तिलाई यसै लिइबस्नेहरूको बीचमा भएको मौन सम्झौताबाट निरङ्कुश मनोवृत्ति बनिन्छ  ती कृतकृत्य मानिसहरू त्यसपछि आफ्नाआपना दलका थलोतिर फर्किन्छन् अनि कोलाहल गर्छन्  ती संगठन तिनका आचार दर्शन केही हेर्दैनन्  व्यक्तिगत आकाङ्क्षाका दमित चक्रवात उठेर आउँछन्  ती खण्डित हुने मनोवृत्तिले काम गर्छन्  तिनमा माया सभ्यताका मनिषीहरूको बोध र भविताको कल्पना गर्नसक्ने सामथ्र्य छैन   
	माया सभ्यताका मनिषीले कल्पना गर्दा पाँच हजार वर्ष हिजोसम्मको कल्पना गरे  ज्योतिष र खगोलको तिनको गणितीय हिसाब मिलेको रहेछ  प्रलयका कुरा त पश्चिमी साम्राज्य फैलाउनेले जोडेका हुन्  डायरी पल्टाउँछु  चार साल जून महिनाको चौथो दिन मेक्सिको सहरको विशाल माया सभ्यताको म्युजियमभित्र पसेर कालचक्रमा हराएको सम्भिन्छु  त्यस विशाल संग्रहभित्र घुम्दा र हेर्दा मैले थाहा पाएँ युरोपेली साम्राज्य फैलाउनेहरूले कसरी यत्रो महान सभ्यतालाई किनारा लगाएका रहेछन्  स्पेनका आक्रमणकारीले गरेको एउटा कुकृत्य पढेको छु  इङ्का सभ्यताका अन्तिम राजा अताउल्पालाई  मा समातेर कोठाभरिको सुन र चाँदी मागे जीवनदान दिने भने  सुन दिएपछि पनि तिनको निर्मम हत्या गरे  निर्मम हत्या गरेपछि स्पेनीले तिनको सबै सुन र दौलथ लुटे  यसरी अनेकौं ठाउँमा लुटेको धन लिएर आउने स्पेनी जहाजहरूलाई अङ्ग्रेज सर प|ान्सिस डे्रकले लुटेर महारानी एलिजावेथका चरणमा टत्रयाए  यो रिसमा बेलायत हमला गर्न आएको स्पेनी आर्माडालाई  मा इङ्लिस चेनलमा अङ्ग्रेजले हराएपछि अब अङ्ग्रेजी प्रभुत्व बढ्यो  त्यो एलिजावेथनकाल वैभवको समय थियो  अङ्ग्रेजको साम्राज्यमा सूर्य अस्ताएन  गोलाध्र्दमा जता गए पनि साम्राज्य  युरोपका साम्राज्य फैलाइबस्ने अरू देशलाई पिनास भयो  एकजना प|ान्सेली राजनीतिज्ञले भने अङ्ग्रेजी साम्राज्यमा घाम कहिल्यै नअस्ताएको कारण थाहा छ  भगवानले अङ्ग्रेजलाई अँध्यारोमा विश्वास गर्न नसकेर त्यस्तो भएको  यो कथाले धेरै कुरा भन्छ  यसरी साम्राज्य र धनको होडमा लागेको युरोपले माया अज्तेक इङ्का र अरू इन्डियन मानिसका सभ्यतामाथि प्रहार गर्यो  त्यसैले हिजो एक्काइस दिसम्बरको तिनको काल चेतनाले मलाई छोयो  मेक्सिकोको त्यो म्युजियममा तिनका कलाकृति निर्माण कलाका नमुना हेर्दा मैले युरोपका कुनै म्युजियममा देखेभन्दा कम होइन अझ उच्च महानता देखें  मैले तिनको ज्योतिष विज्ञानको पाँच हजार वर्ष पुगेकोमा भावुक भएर अभिवादन गरें   
	तर मैले कालक्रमको कुरा गर्दा आपनै देश र परिवेशको चिन्ता राखेको रहेछु  हिजोआज नेपालमा हामी एउटा अनौठो समयको अभ्यासमा लागेका रहेछौं  गएका तीन वर्षदेखि नेपालको काल नाप्ने शक्ति राजनीति भएको छ  म राजनीतिलाई सकारात्मक शक्ति मान्छु  तर त्यसलाई लिएर खेल्नेका नियति र नियतहरू देख्ता मलाई आजकल दुःख लाग्छ  समयको व्याख्या सिद्धान्तले पनि गरिन्छ  त्यसो गर्दा इतिहासको व्याख्या हुन्छ  आफ्नाआफ्ना दर्शनअनुसार अर्थनीति व्यापार र सम्प्रेषणका व्याख्या हुन्छन्  कुन युगमा कस्तो अर्थव्यवस्था भयो अनि कस्तो संस्कृति र शक्तिका संरचना बनिए भन्ने छलफल दर्शन राजनीति र शासकीय स्वरूपको इतिहासका विषय हुन्  त्यो समय हेर्ने उचित पद्धति हो  तर समय त्यतिमात्र होइन  योसँग काल्पनिकी पनि जोडिएको हुन्छ  समयले साहित्य र कलालाई साधारण र जादुमय स्वैरकल्पना गर्ने मलिलो विषय दिन्छ  समयलाई लिएर कुरा गर्न जान्ने छट्टुले मानिसलाई छक्याउन सक्छन्  डर देखाउनेहरू समयको भयानक कालचक्र अगाडि तेस्र्याउँछन्  प्रलयको खेती गर्छन्  साधु मुल्ला सन्त गुरु झाँक्री र एकथरी राजनीति गरिखाने अधिनायकवादी चिन्ताका मान्छे समयको भयावह चित्र लिएर आफ्नो दुनु सोझ्याउँछन्  क्वाक ठग गुमेको शासन फेरि लिन खोज्ने अमूक विचार फैलाएर हिँड्नेहरू कालमनोग्रन्थिको खेती गर्छन्   
	भारत प्रजातान्त्रिक छिमेकी हो  समाजमा कहिल्यै नउठेका क्रान्तिका लहर युवा समाजबाट उठ्तैछन्  एक युवतीको बलात्कार भएको विरोधमा दिल्लीले उग्र रूप लिएको छ  यो भयो समयको सकारात्मक चेतना  तर भ्रष्टाचार एउटा भयानक रोग भएर फैलिएको छ भारतमा  श्री लङ्कामा स्वतन्त्र न्यायपालिका अब नरहने अवस्थामा पुगेको देखियो  पाकिस्तानमा भएका हत्याका शृङ्खला राष्ट्रसंघले पोलियो खुवाउने योजना स्थगित गर्नुपर्ने अवस्था अनि बङ्गलादेशमा सैनिक शक्तिको महत्त्व देखिएको बेला नेपालको परिवर्तनलाई बुझेर काम गर्ने हो भने सकारात्मक मान्नुपर्छ  यो देशमा राजनीतिक दलहरूकै सक्रियतामा परिवर्तन आएका छन्  मानिसहरू वाचाल भएका छन्  प्रेस लेखन छलफल र बहस गर्ने स्वतन्त्रता छन्  दैहिक र लैङ्गिक विषय पनि खुला छलफलका विषय भएका छन्  केही अपराधका घटना देखिन थालेका छन्  तर समूहगत भयानक घटनाहरू घटेका छैनन्  यसो पनि भन्नुपर्ने देखिँदैछ  यो विष्फोट अगाडिको शान्ति हुनसक्छ  नेपालमा कालक्रमको व्याख्या नै समस्यामा पर्न थालेको छ  राज्यको उत्पत्ति र त्यसको भौगोलिक कालक्रम नै उपेक्षित बन्दै गएको छ  माया सभ्यताले जस्तो पात्रो बनाएर राज्यका आयु नापिँदैनन्  तर इतिहासको व्याख्यामात्र होइन प्रयोग गर्नेहरूका भ्रम दृष्टि वा भिजनको खडेरी देख्ता मलाई लाग्नथालेको छ यो देशको दीर्घकालीन अस्मिता अहिलेको अवस्थामा नरहन सक्छ  आजको युगमा त्याग भन्ने शब्द सायद अब एक पुरानो विषय बन्दै गएको छ  ख्याउटे नै भए पनि शक्तिको सपनाका खेती गर्नेहरू सबैले आफ्नो सपना र आफ्नै ऐँठनबाहेक अरू कुरामा चाख दिन छोडेको देखिँदैछ  भोलिको अर्को नकारात्मक अवस्था भनेको अहिले भोगिएको देखिएको स्वतन्त्रामाथिको हमला हो  तिम्रो कुरा नमान्ने तिम्रा विचार वा तिम्रा सनकसँग नमिल्ने कुरा गर्नेहरूमाथि यहाँ पनि विस्तारै हमला हुनसक्ने लक्षणाहरू देखिँदैछन्  कुनै विचार आइडिअलजी अखण्ड हुँदैनन् भन्ने सबैले मानिसकेको हुनाले अब झुन्ड जत्थामा हुर्काएको समूहको स्वरलाई मात्र राज्य सञ्चालनदेखि लिएर शक्तिको बाँडफाँडमा हतियारको रूपमा प्रयोग गरिने चलन आउनेछ  भित्तामा जस्का फोटा टाँगेर वा जस्का विचारको रटान गरेर हल्ला गरे पनि मुखुन्डो राजनीति अहिलेको प्रदर्शनकारी कला हो  त्यसैले हामी भन्छौं राजनीति पनि नाटक हो   
	कालचक्रको व्याख्या ससाना टुक्राहरूमा गरिँदैछ  राष्ट्रका अध्यक्षले सरकार बनाउने सहमति खोज्न काटेका टुक्रा दलहरूले याचिकामा मागेका केही दिन गुज्रेका म्याद ध्रुवे हात्तीको खोजी हासमीको शरीर दहन र हत्या दलहरूका निष्कर्षहीन बैठक स्वतन्त्र प्रेसमा हमला रिमिट्यान्स लिएर फर्केकी युवतीको विमानस्थलका सरकारी मानिसले गरेको बलात्कार एक महिने अन्तर्राष्ट्रिय चित्रकला प्रदर्शन अन्तर्राष्ट्रिय नाट्य महोत्सव मकवानपुरको एक डाँडोमा अन्तर्राष्ट्रिय र स्वदेशी मूर्तिकारका छिनामुनि आकारहरूमा उठेका सिर्जनाका चक्रवातजस्ता मिश्रति विम्बहरूले बनाएको कालचक्र बोकेर हिँडेको छु  मलाई माया सभ्यताको टुङ्गिएको क्यालेन्डरले समय चेतना जगाइदिएको रहेछ  
	नेपालमा कुरा बिगि्रसकेको छैन  वार्ता गर्नु प्रजातान्त्रिक पद्धति हो  थोरैले धेरै गर्न सकिने मुलुक हो नेपाल  तर एउटा आँधीभन्दा पहिलेको मौनता एक जबर्जस्ती जानीजानी गर्न लागिएका केही भूलहरू छन् जसले काम गर्न अप्ठेरो परिस्थितिको सिर्जना गर्न सक्छन्  हामी लामो कालिक चेतनाले काम गर्दैछौं कि हरदिन एभि्रडेनेसको दर्शनले भनेजस्तो काम गर्दैछौं छुट्याउने पनि हाम्रै जिम्मा रहेछ  
	 
"
