सडक चौडा अभियानको औचित्यका ठमाडौं महानगरपालिकाभित्रका सडक चौडा गर्ने काम अभियानकै रूपमा थालिएको छ  यो काम शीतलनिवासबाट प्रधानमन्त्री निवास हुँदै चारखाल अड्डासम्मको थिरबममल्ल सडकबाट सुरु गरिएको थियो  "
	का ठमाडौं महानगरपालिकाभित्रका सडक चौडा गर्ने काम अभियानकै रूपमा थालिएको छ  यो काम शीतलनिवासबाट प्रधानमन्त्री निवास हुँदै चारखाल अड्डासम्मको थिरबममल्ल सडकबाट सुरु गरिएको थियो  महानगर क्षेत्रको मुख्य मार्गको साँगुरो सडकपेटी तथा अनधिकृत तवरमा बनाइएका घरटहरा र कुनाकाप्चाका संरचना भत्काउँदै अहिले नदीकिनारमा बसेका सुकुम्बासी बस्तीका छाप्राटहरा भत्काउन लागिएको छ  यद्यपि भत्काइएका सडकपेटी तथा फराकिलो बनाइएका सडकका खाल्डाखुल्डी पुर्ने र सम्याउने काम नगण्य मात्रमा भएको छ  चारखाल अड्डाअगाडिको सडकपेटी अत्यन्तै साँघुरो महसुस हुन्छ  दुई जना पैदलयात्रु आमनेसामने भई हिँड्न अप्ठेरो छ  आखिर नगरका व्यस्त क्षेत्रको यस्ता सडक संरचना किन फराकिलो पार्न लागिएको छ   
	महानगर क्षेत्रको सडकमार्ग फराकिलो पार्नुपर्ने मुख्य कारण नगर क्षेत्रको सडकमा बेलामौकामा सवारीसाधन घन्टौं रोकिई जाम हुने समस्यालाई समाधान गर्नु नै हो  तर यहाँ बुझ्नुपर्ने कुरा के छ भने यसरी सडकको कुनाकाप्ची फराकिलो पार्दैमा महानगरको व्यस्त सडकमा गुड्ने सवारीसाधन जामको समस्या समाधान होला  सडक चौडा पार्ने काम एउटा विकल्प मात्र हो  ट्राफिक जामको रोग निदान गर्न सडक चौडासँग गाँसिएका अन्य पूरक वैकल्पिक व्यवस्थामा पनि सुधार आउनुपर्छ  यस्ता तत्त्वहरूमध्ये सडक व्यवस्थापन सवारीचालक शिक्षा ट्राफिक प्रहरी ट्राफिक बत्ती सडक प्रशासन पैदलयात्री अनुशासन नागरिक चेतना छुट्टै बाइकलेन आदि पर्छन्  सडक दायाँबायाँ अनियमित तथा अतिक्रमण गरी बनाइएका भौतिक संरचना जसरी युद्धस्तरमा भत्काइए त्यसैगरी यी पूरक वैकल्पिक तत्त्वलाई पनि फुर्तीका साथ बिनामुलाहिजा काबुमा ल्याउन सक्नुपर्छ   
	सडक व्यवस्थापन 
	सडक व्यवस्थापनअन्तर्गत जनघनत्व अनुसार छहारीसहितको बस वे बिसौनी ट्याक्सी स्ट्यान्ड ट्याक्सी तथा निजी गाडी पार्किङ क्षेत्र निर्माण गरिनुपर्छ  सडक सुपरिवेक्षक चनाखो भई सानोतिनो खाल्डाखुल्डी देखिनेबित्तिकै समयमै मर्मतसम्भार गर्ने प्रबन्ध हुनुपर्छ  खाडलको मुख फराकिलो भइसकेपछि लागत धेरै लाग्ने हुन्छ  रोडबोर्डको व्यवस्थापन सञ्चालन चुस्त हुनुपर्छ  जेब्रा क्रसिङ निर्माणलाई पनि महत्त्वपूर्ण तत्त्वका रूपमा लिनुपर्छ  कुनै पनि सडकबाट दायाँ या बायाँ मोडिने जङ्क्सन बिन्दु जस्तोसुकै जाम भएका बखतमा पनि भ्वाङ् खाली रहनुपर्छ  यस ठाउँमा क्रस चिह्न अंकित गरिनुपर्छ  भ्वाङमा सवारीसाधन अडाए जरिवाना गर्नुपर्छ  यस्तो खाली ठाउँ राखिएमा दाहिनेदेब्रे मोडिने गाडी जाममा फस्ने थिएनन्  यस्ता समस्या समाधान नगरी बांगाटिंगा सडक केही फराकिलो पार्दैमा ट्राफिक जामको समस्या हट्नेवाला देखिँदैन  भारतका प्रधानमान्त्री इन्दिरा गान्धीले इमर्जेन्सीका समयमा नयाँदिल्लीका सडकमार्ग फराकिलो बनाई हराभरा तुल्याएका थिए  यद्यपि घरजग्गाधनीले निकै विरोध गरेका थिए  तर उनीहरूको केही लागेन  यति हुँदाहुँदै पनि चाँदनीचोक जस्तो घुइँचो पुराना सडक छेउछाउ तोडमोड गरिएन  
	सवारीचालक शिक्षा 
	कुनै कुरा पनि सुगम र व्यवस्थित तरिकाले सञ्चालन गर्न सम्बन्धित विषयको औपचारिक शिक्षा हासिल गरेको हुनुपर्छ  सडकमा सवारीसाधन जाम कम गर्ने कुरा सवारीचालकमा पनि भर पर्छ  चालकले अज्ञान अथवा अल्पज्ञानका कारण वाहन जहाँ ँपायो त्यहीं रोक्ने गर्नाले पनि पछाडि आइरहेका गाडी जाममा पर्छन्  हामीकहाँ नेपाल यातायातजस्ता सार्वजनिक सवारीसाधन चलाउने चालक मुढेबल लगाएर अगाडिको गाडीलाई ओभरटेक गर्छन् अनि एकैछिन पछि एउटा यात्रुले यस्सो हात उठाइदियो भने ठाउँकुठाउँमा घ्याच्चै रोक्छन्  अनि महानगर सडकजाम सडक चौडा गरेर मात्र सुल्भिन्छ र  रजिस्टर्ड ड्राइभिङ स्कुलबाट निश्चित अवधिको कोर्स सफलतासाथ पूरा गरेको प्रमाणपत्र प्राप्त गरेपछि मात्र सवारीचालक अनुमतिपत्रका लागि आवेदन दिन सक्ने व्यवस्था गरिनुपर्छ  अनुमतिपत्र प्राप्त गरेको तीन महिनाभित्र कुनै घटनादुर्घटना भए ड्राइभिङ स्कुल जिम्मेवार रहने प्रबन्ध हुनुपर्छ  दुर्भाग्यवस हामीकहाँ च्याउसरि उम्रेका ड्राइभिङ सिकाउने संस्थाले सैद्धान्तिक र प्राक्टिकल ज्ञान नै पूरा मात्रामा दिने गरेका छैनन्  हामी तपाईंले एल अर्थात् लर्नर लेखेको गाडी हाम्रो सडकमा गुडेको कहिल्यै देखेका छैनौं  अनि कहाँबाट पाउँछन् सिकारु चालकले व्यावहारिक ज्ञान र सीप  यहाँ त ट्रक र बसका हेल्पर खलासी दुईचार महिना रातबेरात हुइँकिँदै सक्कली चालक आराम गरेका बेला नक्कली चालक बन्दाबन्दै गाडीचालक भइहाल्छन्  उनीहरू गाडी रोकिने बेला त के मोडिने बेलामा पनि साइड सिग्नल बाल्ने कष्ट उठाउँदैनन्  अनि झ्याम्म एक्सिडेन्ट पर्छ  परिणाम घन्टौं सडक जाम हुन पुग्छ  
	ट्राफिक प्रहरी 
	ट्राफिक प्रहरीको कर्तव्य सडकमा सवारीसाधन सुगमताका साथ चलाउने अनुमति दिनु हो  यसैगरी गल्ती गर्ने चालकलाई हदैसम्म सजाय गर्नु पनि हो  यसभन्दा पनि मुख्य कुरो चालकलाई गल्ती गर्ने मौका नै नदिनु हो  घटना घट्नुअगावै ट्राफिकले सचेत गराउनुपर्छ  घटना घटिसकेपछि मात्र प्रहरीले उपस्थिति जनाउने होइन  उदाहरणार्थ एकतर्फी सडकमा प्रहरी सडक मोडमा अलि पर लुकेर बसेको हुन्छ  साधन मोडिनेबित्तिकै उसले रोक्छ  यसको बदला सडक जंक्सनमा बसेर साधन मोड्न साइडलाइट बाल्दा इसाराले जान पाइन्न भन्ने गरेमा रोग लागेर उपचार गर्नुभन्दा रोग लाग्नै नदिनु भनेजस्तै घटना घट्न पाउने थिएन  तर घटना घटेपछि सवारीचालक र ट्राफिकबीच गलफती पनि हुन्छ  अनि साँघुरो सडक ट्राफिक जाममा पर्छ अनि सडक कुनाकाप्ची फराकिलो पार्दैमा नगरको सवारीसाधन जाम हुने समस्या टर्ला त  
	सवारीसाधन आवागमन र यसको चालन सार्वजनिक चासो र सरोकारको विषय हो  सवारी चालकले कुठाउँमा गाडी अडाए अथवा ट्राफिक नियमावली मिचेमा उनलाई दण्डित गर्नुपर्छ  यो ट्राफिक प्रहरी प्रशासनसँग सम्बन्धित रहेको छ  तर सबै ठाउँ समय तथा घटनामा प्रहरीले पूर्ण न्याय पुर्याउँछन् भन्ने छैन  यसमा मानवीय कमजोरी रहेको हुन सक्छ  जानीजानी कमजोरी गर्ने तत्त्वमाथि नागरिक अधिकारको हनन हुन गए त्यसप्रति अपिल गर्ने संस्थाको प्रबन्ध हुनुपर्छ  यसका लागि ट्राफिक अदालतको व्यवस्था हुनु सान्दर्भिक देखिन्छ  
	पैदलयात्री अनुशासन 
	नगर क्षेत्रको ट्राफिक जाम कम गर्न पैदलयात्रीको पनि भूमिका रहन्छ  जेब्राक्रसिङ र आकासेपुलबाहेक जताततैबाट पैदलयात्रुले सडक पार गर्न लाग्दा सवारीसाधन रोकिन पुगी जामको मात्रा बढ्न जान्छ  सडक डिभाइडरलाई ढालेर अथवा नाघेर बाटो पार गर्ने संख्या पनि कम छैन  यस्ता यात्रुप्रति जनचेतना अभिवृद्धि गर्ने संयन्त्र खडा गरिनुपर्छ  सडक पार गर्न नहुने ठाउँबाट पार गर्दा पैदलयात्रु दुर्घटना परे त्यस्ताको क्षतिपूर्ति दिन नपर्ने प्रबन्ध भए पैदलयात्रु अनुशासनमा बस्नुपर्ने चेतना अभिवृद्धि हुन्थ्यो  यसबाहेक जेब्राक्रसिङ नभएको र ट्राफिक प्रहरी नरहने स्थानमा सडक पार गर्दा सवारीसाधनले प्राथमिकता पाउने हो कि पैदलयात्रीले भन्ने व्यावहारिक नियमावली बन्नु सान्दर्भिक हुन्छ  यस्तैगरी सिधा सडकमा गुडेका सवारीसाधनले प्राथमिकता पाउने हो या मोडिएर आएकाले भन्ने पनि ट्राफिक नियमावलीभित्र पार्नुपर्छ  विकसित देशमा हो भने पैदलयात्रीले प्राथमिकता पाउँछन्  सिधा सडकबाट र मोडिएर जाने वाहनले आलोपालो गर्ने चलन छ  हामीकहाँ जसको शक्ति उसैको भक्ति प्रथा रहेको छ  अनि महानगरमा गाडी जाम हुने समस्या कसरी समाधान हुन्छ  
	बाइकलेन 
	खुसीको खबर माइतीघरतीनकुने सडक  लेनको हुने भएको छ  साइकललेन छुट्टै हुनेछ र यसको जमिनभित्र युटिलिटी पाइप तार आदि हुनेछ  यसो त अहिल्यै पनि विमानस्थल गोल्डेनगेट छेउछाउ साइकललेन छ  तर साइकलवालाले उपयोग गरेका छैनन् मोटरगाडी गुडेकैतिर जोतिन आइपुग्छन्  यहाँ त साइकलभन्दा पनि मोटरबाइकलेन आवश्यक छ  वागमती अञ्चलमा  लाख  हजार मोटरबाइक दर्ता भएका छन्  चारपांग्रे सवारीसाधन लगभग  हजार छन्   
	सडकको सबभन्दा बायाँतर्फ बाइकलेन बनाइए चारपांग्रे साधन जाममा पर्ने थिएनन्  मोटरबाइक चारपांग्रे गाडीको दायाँ र बायाँबाट एकैपटक गोली छुटेजस्तो गरी ओभरटेक गर्छन् अनि ट्राफिक स्टप नजिकै दुई गाडीबीच घ्यास्स घुसि्रन्छन्  तीनकुनेसूर्यविनायक  लेनको सडकमा बायाँपट्ट ितुरुन्तै बाइकलेन छुट्याउन सकिन्छ  किन कसैको ध्यान नपुगेको होला  साँच्चै भन्ने हो भने बाइकलेन सिर्जना गरिएमा नगर क्षेत्रको सडक सवारीजामको समस्या  प्रतिशत समाधान हुन्छ  
	ट्राफिक बत्ती र ओभरफ्लाइ 
	भएका ट्राफिक लाइटको मर्मतसम्भार गरी सुचारु भएमा र ठाउँठाउँमा सडक ओभरफ्लाइ निर्माण गरिए सवारीसाधन जाम देख्न नपर्ने हुन सक्छ  बिचरा अहिलेका ट्राफिक प्रहरीले स्वविवेकीय आधारमा कुनै सडकबाट गुडेका साधनलाई दस मिनेटसम्म जान दिइरहन्छन् भने अर्को सडकका साधनलाई तीनचार मिनेटमै रोकिदिन्छन्  यस्तो असमान अवधिले गर्दा एकातिरको गाडीजामको लस्करले किलोमिटर नाघेको हुन्छ र यसले गर्दा दायाँबायाँका सहायक मार्गमा अर्को जामको लर्को लाग्छ  
	अन्तिम 
	यी सबै कारकतत्त्व विचार गर्दा वर्तमान सडकको भित्तै पुर्याएर चौडा गर्दा पनि सवारीसाधन जामको समस्या पूरै समाधान हुने देखिँदैन  यसको व्यवस्थापन सडक प्रशासन र नागरिक चेतना पनि पूरक तत्त्व हुन्  यसबाहेक मुख्य सहरी भागको ट्राफिक जाम साँच्चै घटाउने या हटाउने हो भने बुढानीलकण्ठबाट गोदावरी जाने थानकोटबाट सुन्दरीजल जानेजस्ता सवारीसाधन मध्यसहर नछोईकन ओहोरदोहोर गर्न सक्ने हुनुपर्छ  यसका लागि नदी कोरिडरमार्गको विकास तथा विस्तार हुनुपर्छ  महानगरको मध्यमार्गका रूपमा रहेको वागमती पुलदेखि पानीपोखरी कलंकी चोकदेखि चाबहिलचोक कोटेश्वरदेखि विशालनगरजस्ता क्षेत्रबाट सिधै बाहिर निस्कने त्रिज्यामार्ग रेडियल रोड र लिंकरोड विकास गर्नुपर्छ अनि मात्रै महानगरभित्रको सडक चौडा अभियान सफल भई कान्तिपुरी नगरीको सवारीसाधन घन्टौं जाम हुने रोगबाट मुक्त हुन सक्छ  
"
