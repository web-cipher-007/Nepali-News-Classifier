"निजत्व टोपी र शीर्षक"निजत्व र वस्तुताको मिलन भएको एउटा गोधूलि विधा समातेर मैले लेखेका निकै वर्ष भएछन्  "
	निजत्व र वस्तुताको मिलन भएको एउटा गोधूलि विधा समातेर मैले लेखेका निकै वर्ष भएछन्  पहिला साहित्यिक पत्रिकामा निबन्ध भनेर निकाल्थेँ  नेपालमा छ्यालीस सालको राजनीतिक परिवर्तनपछि ठूलठूला पखेटा भएका अखबारहरू छापिन थाले  तिनका केही सम्पादकहरू साहित्यिक र सांस्कृतिक चिन्ताका मानिस रहेछन्  त्यतैतिर लागिएछ  सम्पादकले कुनैमा लामा लेखहरू पनि छापिदए  तर त्यसरी लेख्न थालेपछि एकाध कुराहरू जोडिन आइपुगे  अर्को गोधृ्लि रचना भयो  पाठकहरूसँग सोझै भेट हुन थाल्यो  मिश्रति प्रतिक्रिया मिले  मैले सधैं पाइरहने प्रतिक्रियामध्ये दुईवटा मुख्य छन्  तिम्रो लेख अप्ठेरो लाग्यो बुझिएन  अनि तीन अक्षरको शीर्षक किन राखेको  
	अप्ठेरो लेखेजस्तो मलाई लाग्दैन  त्यो निबन्ध लेख्नेको भ्रम होला  निजत्व राखेर निबन्ध लेख्नेलाई केही कुरा अदृश्य हुन्छन्  निजत्व र लेखन विषयका दर्शन र साहित्य सिद्धान्तका आचार्यहरूले लेखेका कुरा पढिबस्छु  कारण मलाई आफै किन लेख्छु र निजत्व किन हाल्छु भनेर पत्ता लाउने भित्री चिन्ता हुन्छ  पहिलो कुरा मलाई बाहिरी लेखन वा निबन्धको प्रभाव हो  निजत्व हालेर लेख्ने दर्शन छ  नेपालमा पनि मैले लेखेकै वर्षमा साहित्यिकहरू निजत्व हालेका आलेखहरू अखबारमा छाप्न थाले  तिनका पनि मेराजस्तै पाठक भए  प्रायजसो अलिक साहित्यिक झुकाव भएका लेखहरूमा म निजत्व देख्छु   
	हिजोआज निजत्व र वस्तुताको अन्तर झिनो भएको देख्छु  नेपालमा सबैभन्दा बढी चलेको विषय राजनीति हो  नेपालको केही वर्ष यताको राजनीति वस्तुगत अवस्थाबाट निजत्वमा फर्किन लागेको देख्छु  हामी साहित्यकारको निजत्व र राजनीतिज्ञहरूको निजत्वमा ठूलो अन्तर छ  हामी निजत्व हालेर केही काव्यिक खोज गरिबस्छौं  लियोन ट्राटस्कीले समेत साहित्यमा निजत्व हाल सिर्जनशील हुनु भनेको कारखानाको छानो बयान गर्नु होइन भनेको पढेँ  बीपी कोइरालाका राजनीतिक लेखहरूमा निजत्व नै बढी हुन्छ  तिनको जीवनमा त निजत्व नियति भयो  एउटा महत्त्वाकाङ्क्षी राजाले तिनको धेरै समय जेलमा बिताइदिए  बीपीले निजत्वलाई शक्तिको रूपमा प्रयोग गरे  साहित्यकार भएका हुनाले त्यो एउटा विधा भयो  उनका राजनीतिक लेखहरूमा पनि निजत्वको छाप बलियो हुन्छ  तिनले काङ्ग्रेसजनहरूलाई दिएको सल्लाहमा मैले निजत्वको छाप देखेँ  राजा महेन्द्र बोल्दैनथे  बोल्दाबोल्दै हराउँथे  प्रतिक्रिया दिंदैनथे  ती कुटिल थिए  मैले कडा कुरा गरे पनि ती प्रतिक्रिया दिंदैनथे  तर मैले अलिक कडा कुरा गर्दा राजा वीरेन्द्र भने जङ्गिएर उठे  यी प्रतिक्रिया दिन्छन्  यी निजत्व देखाउँछन्  यीसँग सम्वाद गरे हुन्छ  मैले बीपीका यस्ता अर्ति पढेको थिएँ   
	मेरो विचारमा अहिले नेपाली राजनेताहरू निजत्व बोल्छन्  सिद्धान्तमा बोलिबस्नु खल्लो हुन्छ  सिद्धान्तका कुरा मात्र गरिरहनु भनेको गिट्टी कुटिबस्नु अनि अन्त्यमा त्यही बोरामा कसेर बेच्न हिँड्नु जस्तै लाग्छ कहिलेकाहीं  निजी कुरा गर्दा राजनीति गर्नेलाई व्यक्तित्वको तुरूप हान्न मजा आउँछ  अब म सक्तिन कसैले सुनेनन्  के मैलेमात्र गरेर हुन्छ र ती मानिस खतरनाक छन् है मैले भन्दिया छु  म त त्यस्तो होइन हजुर राजनीतिको पिरतीले जोगी बनायो  होइन किन संघीयता चाहियो ए बाबा पचहत्तर जिल्लालाई राज्य बनाइदिनु  सीडीओ गभर्नर भैगो अनि जिल्ला सभापति मुख्यमन्त्री भैगो  अनि के चाहियो  मैले यसो गरेको छु  मैले र फलानाले यसो गरेका हौं  म पहिला जेल जान्छु अनि निस्केपछि सिध्याइदिन्छु  गिरिजाबाबु मरेपछि मेरो काँधमा छ ए बाबा किन नबुझेको  होइन म त जोगी हुनुपर्यो कि  
	क्या  होइन म त विद्रोह चलाइदिउँ कि क्या  उतातिर गिरिजाबाबुको लामो चोरऔंलो निजत्वको रङ्गमञ्चमा एउटा नभइनहुने भरतमुनिको नाट्यशास्त्रमा वणिर्त अभिनय भङ्गिमा थियो  यस्ता निजत्वले भरिएका बोलीको वैविध्य वा कन्ट्रापुन्टल चरित्र भएको केन्टाटा वा समृ्हस्वर भएको छ नेपाली राजनीति आजकाल   
	ठूला पखेटा भएका र ससाना अखबार अनि कुनै राजनीति र राजनेतालाई निजी तवरले ध्वंस गर्न तम्सेका मिडिया सबैमा निजत्वको पाञ्चजन्य बज्छ आजकाल  बीपीको उपन्यास मोदिआइनमा महाभारत युद्धअघि कृष्णले अर्जुनको निजत्वलाई ध्वंस गर्न आफ्नै दैवी निजत्वको तुरूप हानेको देखेर एउटी महिला भन्छे अब अर्जुनको निजत्व समाप्त हुनलाग्यो कृष्णले उनलाई देवत्वले भरिदिए  अब अर्जुन कमजोर भए  उपन्यासको यो खण्ड अहिले सम्भिन्छु  नेपालको भाग्य बनाउनेहरू निजत्वको खेलमा लागेको नराम्रो भन्दिन  तर निजत्वमा लुकेको सिर्जना उजागर गर्न नसकी निजत्वलाई मात्र इतिहासको आरनमा साँध लाइबस्ने हो भने त्यो निजत्व भ्रम झगडा विद्वेष वा फासिजमसमेत हुनसक्छ   
	हाम्रा लेखको निजत्व त्यस्तो होइन सायद  तर निजत्व राखेर लेख्ने साहित्यकारले म सबैबाट मुक्त छु म मात्रै छु मलाई समाज पनि चाहिंदैन मलाई राजनीतिसँग केही गर्नु छैन भन्छ भने उसले कि त निजत्वको आफ्नै निम्ति खोर बनाउँछ कि त अरूलाई पनि बन्दी बनाउँछ  तर निजत्वले लेख्ने विषयको त दर्शन नै छ  हिजोआज इतिहास लेख्नेले पनि म भन्ने शैलीमा लेख्छ  आफूलाई राखेर लेखेको इतिहास जीवन्त हुन्छ भन्ने मानिन्छ आजकाल  नेपालमा पहिलो जनआन्दोलनपछि राजनेताका निजत्व हालेर इतिहास लेखिए  तिनका फिल्म बनिए संस्मरण निस्के  पछिल्लो जनआन्दोलनपछि युद्धमा परेकाहरूका निजत्वका कथामा इतिहास हेरिंदैछ  सिमान्त नरनारी अनि विभेद गरिएका मानिसहरूका लेखनमा निजत्व लेखिँदैछ  त्यसमा शक्ति हुन्छ  त्यसमा इतिहासलाई सम्वेद्य बनाइन्छ   
	मैले अखबारमा लेख्ता भावना र विचार नजोडी भएन  त्यो संश्लेषण भयो  मेरो द्वन्द्व यस्तो थियो  सिधै अखबारमा लेखेँ भने म रिपोर्टर हुन्छु जुन म होइन  एउटा प्राज्ञिक कर्म छ  कविताको चिन्ता छ  राजनीतिलाई चेतनाको ठूलो तत्त्व मान्छु  चित्रकलाका दुरुह रचनाभित्र डुब्छु  सङ्गीतका प्रयोगहरूभित्र एक्लै पसेर आनन्द लिन्छु  एउटा विगत छ जुन खासै केही छैन  तर जहाँ यसो हेर्दाहेर्दै इतिहास बनिएको देख्छु  तेह्रथुममा तानमा बुनिएको टोपीजस्तो रहेछु  उहींको मान्छे हुँ  टोपीमा जस्तै उमङ्गी रङ्ग त्यतैबाट भरिएको रहेछ  बुनिएको छ मिही गरेर  आधी लिम्बु काव्यिक संस्कृति र परिवारजनिन रङ्गहरूको संयोजन रहेछु  पढ्नुका चिन्ता राज्यसँग जुध्नु अनि बाटो लाग्नुका योजना सबै हिजोका निजी महावर्णन हुन्  म गोली र बोलीका धारमा बगिरहेको बेला मलाई तानेर निकाल्ने साहित्यकार भतिज मभन्दा जेठा पुण्य सुवेदी माक्र्सको अठारौँ बु्रमेर पढेर अर्थ ला भन्ने अनि म पसिना काढेर भन्न थालेपछि ख्वाँख्वाँ निदाउने दाजुहरू लयप्रसाद मित्रलालका प्रभावले बनेको द्वैत संस्कार रहेछ मेरो  मेरो निजत्व सरल रहेनछ  अनि लेखेको अप्ठेरो भएछ  जोड्नु र रङ्ग संयोजन गर्नु मेरो लेख रहेछ  मैले हेर्ने समय रहेछ   
	म्याङलुङ बजारको टुँडिखेलमा मेरा स्कुल सखा र मित पदमबहादुर न्यौपाने भन्छन् म तिम्रा सबै लेखहरू वर्षभरि पढ्छु  तर धरोधर्म मैले आजसम्म केही बुझेको छैन  मेरो निजत्व र निजी अनुभव जटिल र अति सरल पनि छन् म पदमजीलाई भन्छु  उनका आँखामा आश्चर्य छ मेरो भनाइप्रति  केही कठिनाइ लेखनमा राख्नु भनेको शिल्पी सन्तोष हो र त्यो एउटा शिल्पीक्राफ्टसमनको अधिकार हो अलिकतामात्रै भए पनि मेरो निजी सन्तोष त्यहाँ छैन भने म लेख्तै लेख्तिन नि माक्र्सेली विचारक फडरिक जेमिसन भन्छन्  शिल्पीको सानो मन राख्ता कठिनाइ होलान तर त्यो कठिनाइभित्र म होइन पढ्ने आफै हुन्छ   
	मैले तीन शब्दको शीर्षक राखेर केही पहिरो चल्ने होइन  तीनको सट्टा एक शब्द वा दुई वा तीन शब्दको शीर्षक मैले राख्ता यो देश काल परिस्थितिलाई के नै पो फरक पर्छ र  एक वा एकाध शब्दका शीर्षक राख्नेले मान्छेको जीवन नै यो देशमा बिजोग पारेको बेला मेरा तीन शब्दले के नै पो गर्लान् र  तर मेरा तीनचम्के शीर्षक नगर भन्ने वा फेसबुकमा यो तिम्रो भयो नछाड भन्नेहरू सबै मेरा मित्रहरू हुन्  एक प्राध्यापक भन्छन् पुनरुक्ति दोष भयो नि  तिनले के साहित्य पढाए होलान् विचार गर्छु  हाइकु सधैं तीन हरपमा लेख्नु पुनरुक्ति होइन  म तीन शब्द हाइकु चेतनाले राख्छु  छोटो रूपभित्र चक्रवात उठ्छन् साकुराका फूल फुल्छन्  मलाई जेन दर्शन र काव्यको बढी प्रभाव रहेछ  शीर्षक र कठिनाइले पारेको पिनासको निम्ति क्षमा माग्नु हास्यास्पद हुनेरहेछ  
	
"
