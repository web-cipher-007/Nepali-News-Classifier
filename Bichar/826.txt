चीनको नयाँ नेतृत्वका चुनौती"जनसंख्याका दृष्टिले विश्वको पहिलो अर्थतन्त्रका आकारले दोस्रो र भौगोलिक दृष्टिले तेस्रो ठूलो मुलुक चीनमा ""
	जनसंख्याका दृष्टिले विश्वको पहिलो अर्थतन्त्रका आकारले दोस्रो र भौगोलिक दृष्टिले तेस्रो ठूलो मुलुक चीनमा आज बिहीबारबाट सुरु हुने चिनियाँ कम्युनिस्ट पार्टीको अठारौं राष्ट्रिय महाधिवेशनबाट वर्तमान नेतृत्व बिदा हुने र नयाँ नेतृत्वले जिम्मेवारी सम्हाल्ने निश्चित छ  चिनियाँ कम्युनिस्ट पार्टीमा देङ स्याओपिङको वैचारिक नेतृत्व स्थापित भएपछि पार्टी र सरकारको नेतृत्व निर्माण र हस्तान्तरणको नयाँ शैली प्रयोगमा ल्याएको छ  निश्चित उमेरपछि पार्टी र सरकारको नेतृत्वमा रहेकाहरू अवकाशमा जानुपर्ने र एउटै व्यक्ति दुई अवधिभन्दा बढी कार्यकारी पदमा रहन नपाउने व्यवस्था गरिएको छ  साथै अघिल्लो महाधिवेशनबाटै आगामी नेतृत्वका रूपमा सम्भावित व्यक्तिलाई तयार गर्ने परम्परा पनि थालिएको छ  यस अर्थमा अहिलेको महाधिवेशनले आगामी  वर्षका लागि तयार गरिएको नेतृत्वलाई वैधानिकता दिने छ भने त्यसपछिको कार्यकालको नेतृत्व छनोटको प्रक्रिया पनि अगाडि बढाउने छ   
	चिनियाँ कम्युनिस्ट पार्टीले थालेको नेतृत्व विकासको यो शैलीले कम्युनिस्ट पार्टीहरूमा देखिंदै आएको बाँचुञ्जेल पनि शक्तिशाली व्यक्तिहरू कार्यकारी पदमा रहिरहने चलनको परम्पराको अन्त्य गरेको छ  साथै यसले चिनियाँ कम्युनिस्ट पार्टीको वर्चस्वलाई चिनियाँ जनताबीच स्थापित गर्न राम्रो सहयोग पुर्याएको छ  यद्यपि ज्ञानसिद्धान्तका क्षेत्रमा पछिल्लो समयमा हासिल भएका उपलब्धिहरूसँग नेतृत्व विकासको त्यो शैली पर्याप्त भएनभएको कुरामा तर्क गर्ने पर्याप्त ठाउँ छ  तापनि त्यसले नयाँको खोजी गर्ने आम मनोविज्ञानलाई भने एक हदसम्म सम्बोधन गरेको छ  
	लामो समयसम्म दोहोरो अंकको आर्थिक वृद्धिदर हासिल गर्दै सन्  मा विश्वको दोस्रो ठूलो अर्थतन्त्र भएपछि चीनतिर समग्र विश्वको ध्यान तानिएको हो  कतिपयले चीन विश्व महाशक्ति नबनोस् भनेर कमजोर बनाउने ढंगले हेरिरहेका छन् भने कतिपयले आफ्नो समाजको गरिबी र पछौटेपनको समाधानका रूपमा त्यहाँबाट सिक्न सकिन्छ कि भनेर हेरिरहेका छन्  विश्वको सबैभन्दा ठूलो जनसंख्या गरिबी र पछौटेपनको भार बोकेको चिनियाँ समाजमा कम्युनिस्ट पार्टीको नेतृत्वमा हासिल भएका यस्ता उपलब्धिले गरिबी निवारण तथा मानव विकासका क्षेत्रमा काम गर्ने हरेकको ध्यान खिच्नु स्वाभाविकै हो   
	आधुनिक चीनको निर्माणमा तीनजना व्यक्तिको नेतृत्वकारी भूमिका रहेको मानिन्छ  पहिलो सेन यात्सेनको जसले चिनियाँ समाजलाई राजतन्त्रको युगबाट गणतन्त्रमा मात्र प्रवेश गराएनन् बन्दजस्तै अवस्थामा रहेको चिनियाँ समाजलाई बाह्य जगत विशेषगरी पश्चिमा जगतसँग परिचित बनाए  दोस्रो माओत्सेतुङ जसले जापानी उपनिवेशवादविरोधी प्रतिरोधी संघर्षको सफलतापूर्वक नेतृत्व गरे र सशस्त्र क्रान्तिको बाटोबाट चिनियाँ जनवादी क्रान्ति सफल बनाए  तेस्रो देङ स्याओपिङ जसले चिनियाँ सांस्कृतिक क्रान्तिको अतिवादी बाटोबाट चिनियाँ कम्युनिस्ट पार्टीलाई सकुशल उद्धार गरी चिनियाँ समाजलाई आर्थिक सुधार र खुलापनको नीतिमा प्रवेश गराए  आजको समृद्ध चीन निर्माणमा समाजवादउन्मुख बजार अर्थव्यवस्थामा आधारित उनका नीतिको महत्त्वपूर्ण योगदान रहेको मानिन्छ   
	बाह्य जगतले एकअर्कोको भूमिकालाई फरकफरक रूपमा प्रस्तुत गर्न खोजे पनि चिनियाँ समाजमा विभिन्न कालखण्डमा ती नेताहरूले खेलेको भूमिकालाई अत्यधिक श्रद्धा र सम्मानका साथ हेर्ने गरिन्छ  एकलाई अर्काको पूरकका रूपमा लिने गरिन्छ  यद्यपि माओले चिनियाँ क्रान्तिको नेतृत्व गर्दा पछिल्लो समयमा सन यात्सेनले गठन गरेको कोमिङताङ पार्टीविरुद्ध समेत लड्नु पर्यो  तर त्यतिबेला सन यात्सेनप्रति माओको आस्था र सम्मानमा कहिल्यै कमी आएन  यसरी नै देङ स्याओपिङ आफैं सांस्कृतिक क्रान्तिको अतिवादको सिकार हुनुपर्यो  तर उनमा माओले योगदानलाई अवमूल्यन गर्ने चिन्तन देखिएन   
	हाम्रो सन्दर्भमा भने परस्परको योगदानको सम्मान गर्ने परम्परा कमै छ  कतिसम्म भने पछिल्लो समयमा राज्यको पुनर्संरचनाका नाममा नेपाल राष्ट्रको एकीकरणलाई नै अस्वीकार गर्ने र अघिल्ला दुई प्रजातान्त्रिक आन्दोलनका योगदानलाई समेत अवमूल्यन गर्ने प्रवृत्तिसमेत देखियो  यद्यपि नेपाली समाजले त्यस प्रकारको अतिवादी विचारको प्रतिवाद गर्यो र गरिरहेकै छ  चिनियाँ समाजको त्यो सकारात्मक मनोविज्ञान र नेतृत्वको सन्तुलनकारी भूमिकाका कारणले नै आज पनि चिनियाँ समाजमा तीनैजना नेताहरूलाई उत्तिकै आदर र सम्मानका साथ लिने गरिन्छ  यद्यपि अहिले पनि तीमध्ये माओको स्थान सबभन्दा अग्लो छ  आधुनिक चीन निर्माणको श्रेय उनैलाई प्राप्त छ  आर्थिक सुधार र खुलापनका पक्षधर देङका अनुयायीहरू समेत माओलाई निषेध होइन सम्मान गरेर अघि बढ्नु उपयुक्त हुने ठान्छन्  उपरोक्त दृष्टिकोण र साझा मनोविज्ञानले नै चिनियाँ समाजलाई स्थिर र एकताबद्ध बनाइराख्न सम्भव भयो  राजनीतिक परिवर्तनको संक्रमणबाट गुजि्ररहेको नेपालले यस्ता कुराहरूबाट गहिरो पाठ सिक्नुपर्छ  
	वैचारिक रूपमा चिनियाँ कम्युनिस्ट पार्टीमा देङ स्याओपिङको पुनःस्थापना सांस्कृतिक क्रान्तिको अन्त्यसँगै भएको हो  तर उनको नीतिको योजनाबद्ध कार्यान्वयन भने सन्  देखि सुरु भएको मानिन्छ  सुरुमा आर्थिक सुधार र खुलापनको नीति पूर्वी तथा दक्षिणपूर्वी सामुदि्रक किनारामा अवस्थित पाँचवटा सहरहरूबाट सुरु गरिएको थियो  उक्त नीतिको सफलतापछि नै आर्थिक सुधार र खुलापनको नीतिलाई आम नीतिका रूपमा समग्र चीनमा अघि बढाइएको हो  उनको त्यो नीतिलाई राष्ट्रियस्तरमा सफलतापूर्वक अघि बढाउने श्रेय भने जियाङ जेमिन र हु जिन्ताओले प्राप्त गरे जसलाई तेस्रो र चौथो पुस्ताका नेता भनिन्छ  उनीहरू दुवैले आर्थिक सुधार र खुलापनअन्तर्गत आफ्ना दुई कार्यकाल सफलतापूर्वक पूरा गरे  अब नेतृत्व पाँचौं पुस्तामा हस्तान्तरण हुँदैछ  यो पुस्ताको नेतृत्वसामु चिनियाँ कम्युनिस्ट पार्टी स्थापनाको सतवाषिर्कीलाई आधार बनाएर अघि सारिएको आर्थिक सुधार र खुलापनको नीतिअनुरूप सन्  सम्ममा मध्यमस्तरको समृद्ध चीन निर्माणको लक्ष्य हासिल गर्नु र चिनियाँ विशेषतामा आधारित समृद्ध समाजवाद निर्माणको नयाँ विकास रणनीति तयार पार्ने ऐतिहासिक जिम्मेवारी छ  नयाँ नेतृत्वले चिनियाँ समाजमा बढ्दै गरेका आकांक्षा र आन्तरिक तथा बाह्य चुनौतीबीच यो काम गर्नुपर्नेछ  
	अहिले चिनियाँ समाजमा आर्थिक विकाससँगै मानिसका आकांक्षा बढेर गएका छन्  माओको पालाको साइकल चढ्नेहरूको देश आज नयाँ मोडेलका आधुनिक मोटरगाडीहरू अत्यधिक बिक्री हुने आधुनिक चीनमा बदलिएको छ  हिजो विदेशका लागि सस्ता सामान उत्पादन गर्ने देङ स्याओपिङको चीन आज आफ्नै मुलुकको बजारलाई सस्तो बनाउन र सन्तुलनमा राख्न नसक्ने हु जिन्ताओको चीनमा फेरिएको छ  यसबाट पूर्व र पश्चिमका क्षेत्रहरूमा रहेको विकासको खाडल पुर्ने गाउँ र सहरबीचको अन्तर कम गर्ने हुने र नहुनेबीच बढ्दो दूरी घटाउँदै समाजलाई समाजवादतिर अग्रसर गराउने कुरा नयाँ नेतृत्वका चुनौती हुन्   
	हिजो समृद्धिका नाममा मानिसले अभाव र गरिबीलाई भविष्यको उज्यालोको आशामा प्रतीक्षा गरेर बसे  अब चीन विश्वको दोस्रो आर्थिक शक्तिकेन्द्र बनेको सन्देशले अब जनतामा धैर्य गर्नसक्ने अवस्था छैन  आम मानिसलाई सपना बाँड्ने होइन गरेर देखाउने चुनौती नयाँ नेतृत्वसामु तेर्सिएको छ  आर्थिक समृद्धिसँगै चिनियाँ ढाँचाको समाजवाद निर्माणको सुस्पष्ट बाटो देखाउने अभिभारासमेत थपिएको छ  अन्तर्राष्ट्रिय कम्युनिस्ट आन्दोलनले चिनियाँ कम्युनिस्ट पार्टी र समाजवादलाई लामो समयसम्म अध्ययनमा राखिरहन सम्भव हुने छैन  चीनको बाटो कतातिरको हो  भन्ने कुराको स्पष्ट उत्तर दिने समय पनि नयाँ नेतृत्वसामु आएको छ  यद्यपि चीनको समाज विज्ञान प्रतिष्ठान तथा समसामयिक अध्ययन केन्द्रका उपमहासचिव प्रा झाङ जिनजिन भने त्यसको उत्तर प्राप्त हुने कुरामा विश्वस्त रहेको अनुभूति मैले पाएँ केही समय पहिले उनीसँग भेट्दा   
	चिनियाँ कम्युनिस्ट पार्टीको महाधिवेशन तीनवटा कारणले विशेष महत्त्वको मानिएको छ  पहिलो यो देश विश्वको दोस्रो अर्थतन्त्र भएपछि राजनीतिक सांस्कृतिक र नैतिक शक्तिका हिसाबले त्यो ठाउँ खोज्ने अवस्था छ  दोस्रो साउथ चाइना सिका टापुविवाद तिब्बतलगायत क्षेत्रका समस्याहरू मानव अधिकार स्वायत्तता र स्वतन्त्रताका सन्दर्भमा पश्चिमा मुलुकहरूबाट उठाइएका आवाजहरूको सम्बोधन कुन रूपमा गरिन्छ भन्ने कुरा छ  तेस्रो आर्थिक सुधार र खुलापनको नीतिअन्तर्गत सन्  सम्म चीनले मध्यमस्तरको समृद्ध चिनियाँ समाज निर्माण गर्ने लक्ष्य निर्धारण गरेको परिप्रेक्ष्यमा हाल देखापरेका चुनौतीलाई कसरी सम्बोधन गर्ला र उक्त लक्ष्य हासिल गर्न कस्तो रणनीति तयार गर्ला भन्ने कुरा   
	पँुजीवादी विश्व अर्थतन्त्रमा देखिएको आर्थिक संकटसँगै निर्यातमुखी चिनियाँ अर्थतन्त्रमा त्यसको गहिरो प्रभाव देखिएको छ  हु जिन्ताओले त्यसलाई आन्तरिक बजारसँग जोड्ने नयाँ रणनीति अघि सारेर केही हदसम्म सम्बोधन गर्ने कोसिस गरे पनि चीनको विकासको महत्वाकांक्षासामु त्यो पर्याप्त छैन  चीन दोस्रो आर्थिक शक्तिका रूपमा विकास भएपछि बढेका अपेक्षा र चुनौतीबीच उक्त लक्ष्य हासिल गर्नैपर्ने चुनौती नयाँ नेतृत्वसामु छ   
	युरोप अमेरिकालगायतका पँुजीवादी मुलुकहरूमा देखापरेको आर्थिक मन्दीले आफ्नो अर्थतन्त्रमा पारेको र पार्नसक्ने प्रभावलाई दृष्टिगत गरेर चीनले त्यस्तो जोखिमको सामना गर्ने वैकल्पिक उपायहरूसमेत अवलम्बन गरेको छ  खासगरी निर्यातमूलक व्यापारमा हुने कटौतीलाई उसले आयात प्रतिस्थापनका माध्यमबाट पूरा गर्ने रणनीति अवलम्बन गरिरहेको छ  पछिल्लो समयमा उत्पादन प्रक्रियामा घरेलु मागको पक्षलाई समेट्ने कोसिस गर्दैछ  यसरी नै अनुत्पादक क्षेत्र र कम उत्पादनका क्षेत्रमा भइरहेको लगानी कटौती गर्ने र राज्यको लगानीलाई रणनीतिक र आधारभूत महत्त्वका ठूला उद्योगहरूमा केन्दि्रत गर्ने नीति अवलम्बन गरिरहेको छ  ठूला उद्योगहरूको नाफा दरमा भएको वृद्धिले लगानीका नयाँ क्षेत्रहरूको विस्तारमा सहयोग पुगेको बताइन्छ  चीनको आर्थिक वृद्धिदरमा ह्रास आएका बेलासमेत राज्यको लगानीमा सञ्चालित ठूला उद्योगहरूको वृद्धिदर भने  देखि  प्रतिशतको हाराहारीमा पुगेको बताइन्छ  यसले विश्वव्यापी आर्थिक मन्दीबाट चिनियाँ अर्थतन्त्रलाई जोगाउन महत्त्वपूर्ण भूमिका खेलेको छ   
	यसरी नै आयात प्रतिस्थापन उद्योगको स्थापनामा दिइएको जोडले चीनका भित्री भागहरूमा औद्योगिक तथा आर्थिक विकासको सम्भावना बढेर गएको छ  त्यसबाट पूर्वी क्षेत्रमा केन्दि्रत आर्थिक क्रियाकलापहरू देशका अन्य भागमा विस्तार हुने क्रमसमेत बढेर गएको छ  चिनियाँ अर्थतन्त्रको विकाससँगै चीनले सामाजिक सुरक्षा र कल्याणका क्षेत्रहरू विस्तार गर्ने नीति अवलम्बन गरिरहेको छ  खासगरी बेरोजगार युवाहरूलाई लक्षित गरेर व्यवसायमूलक तालिम दिएर स्वरोजगार बन्न प्रेरित गर्ने नीति अवलम्बन गरिरहेको छ  यसले चीनको आर्थिक विकासमा देखिएका चुनौती र असन्तुलन कम गर्न केही हदसम्म सहयोग पुगेको हुनुपर्छ  तर यति नै नीतिका आधारमा मध्यमस्तरको समृद्ध चीन निर्माणको उद्देश्य हासिल हुने अवस्था देखिंदैन  यसका लागि नयाँ नेतृत्वले तीव्र आर्थिक विकासलाई गति दिनुका साथै नयाँ क्षेत्रमा अर्थतन्त्र विस्तार गर्नुपर्ने हुन्छ  
	यसरी हेर्ने हो भने आउने नेतृत्वसामु बलियो अर्थतन्त्रको विरासतमात्रै हुने छैन  त्यसले थपिदिएका चुनौतीहरूको चिनियाँ पर्खाल पनि खडा छ  आजको चीनको समृद्धिमा शीतयुद्धकालीन समयमा अवलम्बन गरिएको तटस्थताको नीतिको पनि योगदान  
	छ  चीनले पँुजीवादी राष्ट्रहरूसँग पनि निरन्तर सहकार्य र साझेदारी गर्दै आयो  जबकि रूसले सुरुदेखि नै पँुजीवादी राष्ट्रहरूसँग प्रतिस्पर्धा र एक हदसम्म शत्रुताको नीति अपनाउँदै आएको थियो  प्रतिस्पर्धाबाट अघि बढेको सोभियत संघ युद्धको समाप्तिसँगै आफ्नो स्वतन्त्र अस्तित्व कायम राख्न असफल भयो  परिणामस्वरूप  वर्ष पुरानो समाजवाद गल्र्यामगुर्लुम ढल्यो  यद्यपि सोभियत समाजवाद असफलताका अन्य अनेक पक्षहरू पनि छन्  तर चीनले सुधार र खुलापनको नीति अवलम्बन गर्नुपूर्व नै पश्चिमा राष्ट्रसँग मित्रवत सम्बन्ध र सहकार्यको नीति अवलम्बन गरेको बिर्सन मिल्दैन  अहिलेको समृद्ध चीनलाई पश्चिमाहरू हिजोजस्तो छुट दिने मनस्थितिमा देखिंदैनन्  उनीहरू कुनै न कुनै बहानामा चिनियाँ अर्थतन्त्रलाई कमजोर बनाउन खोजिरहेका छन्  त्यसका लागि उनीहरूले राजनीतिक प्रणाली र कतिपय स्वायत्त क्षेत्रका जनताबीच पृथकतावादी भावना भड्काएर त्यो काम गर्न खोजिरहेका छन्   
	यसरी नै चीनको विकाससँगै जनताको जीवनस्तर माथि उठेको छ र त्यसले श्रम मूल्यमा मात्र वृद्धि ल्याएको छैन उत्पादन लागतसमेत बढाएको छ  यसबाट अन्तर्राष्ट्रिय तहमा उपभोक्ता बजारमा देखिएको चीनको वर्चस्वमा असर पुग्ने अवस्था छ  त्यसरी नै श्रममूल्य र श्रम लागतमा हुने वृद्धिले बाह्य पुँजीको निवेशमा समेत प्रतिकूल प्रभाव पार्ने अवस्था छ  यद्यपि चिनियाँ अर्थतन्त्र आफंै पनि नयाँ निवेशको अवस्थामा विकसित भएको छ  तर त्यो अझै समग्र चिनियाँ अर्थतन्त्रको विकासका सन्दर्भमा पर्याप्त भने छैन  किनभने अहिले पनि चीनमा साधारण खर्चको अनुपात पुँजीवादी भनिएका मुलुकहरूको तुलनामा निकै बढी छ  जनताको प्रतिव्यक्ति आय पनि युरोपेली मुलुकहरूको दाँजोमा निकै कम छ  अर्थतन्त्रको आकारको वृद्धिसँगै जनताको जीवनस्तरमा तदनुरूपको सुधारको माग पनि बढ्ने छ  तर विश्व अर्थतन्त्रमा आएको मन्दी र पछिल्लो समयमा चीनविरुद्ध सुरु भएको दबाब र घेराबन्दीबीच उक्त अभिभारा पूरा गर्नु सहज हुने छैन  लेखक नेकपा एमालेका सचिव हुन्   
	 
	 
	 
	 
"
