" लोकइच्छा हिंसा र गान्धीदृष्टि"अन्तर्राष्ट्रिय अहिंसा दिवसका अवसरमा राजधानीको भृकुटीमण्डपस्थित रत्नराज्यलक्ष्मी"
	अन्तर्राष्ट्रिय अहिंसा दिवसका अवसरमा राजधानीको भृकुटीमण्डपस्थित रत्नराज्यलक्ष्मी क्याम्पसमा आयोजित कार्यक्रममा गुलाफको फूल युवाहरूले प्रदर्शन गरे  केही वर्ष पहिला हिन्दी चलचित्र लगे रहो मुन्ना भाइमा गान्धीदृष्टिलाई पुनःआविष्कार गर्ने क्रममा गुलाफको फूललाई असहमतिको प्रतीकको रुपमा प्रयोग गरिएको थियो  आफ्नो आग्रहलाई स्वीकार गराउन राम्रा कामका पक्षमा सकारात्मक दबाब दिन असहमत पक्षलाई सोच्नघोत्लिन प्रेरित गर्न परिवर्तनका पक्षमा वातावरण निर्माण गर्न गुलाफको फूल दिने कार्य त्यसपछि अनेकौं ठाउँमा व्यावहारिक जीवनमा समेत प्रयोग गरियो  सामाजिक अभियन्ताहरूले गुलाफ फूल उपहारलाई अभियानकै रुपमा अगाडि बढाए  गुलाफको फूल दिने प्रयोग परिवर्तनका लागि अहिंसक हस्तक्षेपको यस्तै एउटा औजार बनेको छ  
	कालोमोसो दलेर गालीबेइज्जती गरेर कार्यकक्षमा थुनेर मारपिट गरेर वा धम्क्याएर सुधार्न नसकिने सार्वजनिक हितका बानीव्यहोरालाई गुलाफको फूल दिएर सुधारिएका प्रशस्त उदाहरण छन्  सच्चिन सुधि्रन नयाँ बाटो अवलम्बन गर्न अग्रगामी दिशालाई आत्मसात गर्न नागरिकमैत्री सेवाप्रणाली बनाउन बलको प्रयोग गर्नु नै आवश्यक रहेन  अनेकौं ठाउँमा भएका अनेकौं अहिंसक प्रयत्नहरूले बल प्रयोगले गर्न नसकेका कारगर काजहरू गरिदिएका छन्  नेपाली समाजमा अहिंसक अभ्यासमा कतिपय परिणतिहरू निजी जीवन र सामाजिक क्षेत्रमा भएको छ र त्यो क्रम रोकिएको पनि छैन  अहिंसाको प्रयोग सामाजिक जीवनका लागिमात्र उपयोगी छैन बल्की यो निजी जीवनमा यसप्रतिको पूर्ण भरोसा र अवलम्बनबाट नै सामाजिक जीवनमा प्रयोग गर्ने खुबी विकसित गर्न सकिन्छ  
	नेपाली सन्दर्भमा अहिंसक ढंगले समान व्यवस्था र राज्य संरचनामा आमूल परिवर्तनका लागि संविधान पनि एउटा अस्त्र हुनसक्छ  संविधान निर्माण गर्न प्राप्त भएको स्वणिर्म कालखण्डमा अहिंसक प्रयत्नहरूलाई निस्तेज गर्ने कामहरू भए  संविधानको अन्तरवस्तुमा राख्ने र नराख्ने शक्तिहरू बीचको द्वन्द्व तीव्र र सघन भए त्यसमा हिंसाको मिसावटसमेत रह्यो  असहमत पक्षलाई उत्तेजित बनाउने उक्साउने तेजोवध गर्ने अनर्गल प्रचार गर्ने भिडन्त गराउन खोज्ने तनाव सिर्जिने नारा लगाउने अभिलेखहरू वितरण गर्ने काम हिंसा हो  महात्मा गान्धी भन्ने गर्नुहुन्थ्यो मेरो अहिंसामा नैतिकताबाहेक अरु कुनै प्रकारको बल प्रयोग गर्ने स्थान छैन  
	आफ्नो जन्मकालदेखि नै नेपाली कांग्रेस प्रगति विकास र आधुनिकीकरणको एउटा खास किसिमको विचारधारामा दीक्षित र शिक्षित रह्यो  गत शनिबार काठमाडौंकै एक सार्वजनिक कार्यक्रममा नेपाली कांग्रेसका सभापति सुशील कोइरालालाई उनकै दलका एक कार्यकर्ताले आक्रमण प्रयास गरे  लोकतन्त्रको एउटा पारम्परिक दलका कार्यकर्तामा हिंसाप्रतिको आकर्षण चिन्ताको विषय हो  यसलाई कुनै नेता विशेषमाथिको आक्रमण वा आमजनमा बढ्दो नैराश्यताको प्रकटीकरणको अर्थमा लिइनुहुन्न  नेपाली सामाजिक सञ्जालहरूमार्फत जेजस्ता टिप्पणी र बहसहरू मुखरित भए त्यसले समाजको आम मनोविज्ञानलाई प्रस्ट्याउँछ  हिंसाप्रतिको क्षणिक आकर्षणलाई चार दशक पहिला नै परित्याग गरी अहिंसक आन्दोलनका उपकरणहरूलाई प्रयोग गर्दै नेपाली राजनीतिलाई लोकतान्त्रीकरण गर्न कटिबद्ध नेपाली कांग्रेसका कार्यकर्तामा हिंसक मनसुवा कसरी भित्रियो  प्रश्न अत्यन्त सान्दर्भिक र त्यत्तिकै गहन पनि छ  नेपाली कांग्रेस एउटा ठूलो ऐतिहासिक धरापमा उभिएको छ भन्नु किमार्थ नाजायज ठहरिंदैन  क्रान्ति र हिंसा एकअर्काका पर्याय हुँदै होइनन्  नेकपामाओवादीले सैन्य संरचना बनाउन गरेको तयारी क्रान्तिसोपान हुँदै होइन  नेपाली समाजमा हिंसाको सार्वजनिक प्रयोगले सिर्जेका विसंगतिहरूका मन्दविष पान गर्न अझ कैयौं पुस्ता अभिशप्त छन्  वैद्य समूहले आफ्नो अडानमा टिकिरहनुमा केही खराबी छैन तर त्यसको अडान हुनुमा फेरि ध्वंसात्मक गतिविधिलाई आत्मसात गर्न खोज्नु भनेको नेपाली समाजको विकासक्रमलाई नजरअन्दाज गर्नु हो  हिंसाले आत्मपराजय बाहेक केही दिंदैन  विगतमा माओवादी हिंसाले प्रारम्भ गरेको दुश्चक्रबाट स्वयम् उनीहरू नै भुक्तभोगी भइरहेका छन्  उनीहरूका कार्यकर्ताहरू नै आफ्ना नेतृत्वबाट न्याय पाइराखेका छैनन्  माओवादीलाई सहयोग पुर्याउने पक्षहरू नै यतिखेर ठगिएको अनुभूति गर्दैछन्  हिंसामा होमिनका लागि जुन सपनाको अफिम वितरण गरिएको थियो नेतृत्वगण त्यसबाट निकै टाढा पुगिसकेको उनीहरूको आचारविचार र आहारबाट नै प्रमाणित हुन्छ  निश्चय नै यो एक दुर्भाग्यपूर्ण वस्तुस्थिति हो  हिंसक आन्दोलनको नियति नै यही हुन्छ  जे जुन संघर्ष त्याग र बलिदानको बाटोबाट त्यसका सिपाहीहरू गुजि्रने गर्छन् त्यसभन्दा अत्यन्त भिन्न सुखसयलको जीवन नेतृत्वले आत्मसात गरिरहेको हुन्छ   
	त्यसैले हिंसाको बाटो रोज्न पुग्ने सिपाहीहरूले के बुझ्नुपर्छ भने हिंसाको संघर्ष मूलतः आत्मपराजयको संघर्ष हो  
	नेपाली लोकइच्छा अनुसार परिवर्तन गर्न चाहने पक्षले हिंसा अराजकता र उग्रतालाई प्रोत्साहन गर्ने बाटो बिर्सनुपर्छ  यही नै समयको माग हो  तराईमा क्रियाशील राजनीतिक सशस्त्र समूहहरू लोकइच्छालाई सम्मान गर्दै शान्तिपूर्ण राजनीतिमा फर्किरहेका छन्  फर्किरहेकाहरूलाई जनताले स्वीकार पनि गर्दै गएका छन्  भनिन्छ महात्मा गान्धीले शिक्षित र अनुशासित गरेको भारतको आन्दोलनले पनि सन्  को जनविद्रोहमा पुग्दा आफ्नो धैर्य गुमाएको थियो रे  तर महात्मा गान्धी आफ्नो नेतृत्वको आन्दोलनलाई जहिले पनि अहिंसक बनाउने नीतिमा नवीन प्रयोगहरू गरिरहन्थे  
	नेपालमा अहिंसक प्रयोगको निरन्तरता र सुसञ्चालनका निम्ति आज पनि केही भिन्नै ढाँचाका चुनौतीहरू चुलिएकै छन्  तर हामीले यो हिंसाबाट अहिंसामा पुग्ने यात्रा हो भन्ने कहिल्यै पनि बिर्सनु हुँदैन  दण्डहीनताको अवस्था हिंसा हो  क्षमा र माफी दुई भिन्न कुरा हुन्  पीडितले मात्र स्वविवेकले क्षमा दिन सक्छन्  पीडितको चाहना विपरीत सरकारले आममाफी दिन खोज्नु हिंसा हो  सरकार स्वयम् हिंसाको मतियार बन्न खोज्नु लोकइच्छा विपरीतको कार्य हो  विगतको शान्ति प्रक्रियामार्फत खुला राजनीतिमा दीक्षित हुनथालेका माओवादी नेतृत्व अझै पनि आफ्ना पाइलाको मर्म बुझ्न र आफ्ना कार्यकर्तालाई बुझाउन नसक्नु हिंसाप्रतिको मोह ज्युँदै रहनुको कारण हो  
	लोकइच्छाप्रतिको गान्धीदृष्टिले मात्र पनि आज हाम्रानिम्ति समस्या समाधानका लागि प्रेरणा र ऊर्जा थप्न सक्छ  आफ्ना कार्यकर्तामा देखापरेको हिंसामोहप्रति प्रायश्चित गर्न नेपाली कांग्रेसका सभापतिले उपवास कार्यक्रमको अनुष्ठान गर्नुपर्छ  उपवास अनुष्ठानले नेपाली कांग्रेसभित्र शुद्धीकरणका लागि ऊर्जा प्राप्त हुन्छ भने हिंसा सम्मोहित अन्य राजनीतिक शक्तिहरूमाथि दबाब दिन नैतिकबल प्राप्त हुनेछ  महात्मा गान्धीले भनेका पनि छन् अहिंसाको सन्देश पुर्याउन त्यति धेरै व्यक्ति चाहिंदैन  अहिंसा वृत्तिलाई पूर्णरुपले अपनाएका केही सच्चा पुरुष वा स्त्रीमात्र छन् भने पनि तिनीहरूको उदाहरणको असर तमाम जनसाधारणमा नपरी छाड्दैन  संगठनमाझ देखापरेको हिंसाको झिल्कोको जिम्मेवारी नैतिक रुपमा नेपाली कांग्रेसका सभापति सुशील कोइरालाले ग्रहण गरी प्रायश्चितका गान्धीवादी नुस्खा अवलम्बन गर्न सक्नुभयो भने त्यसले सार्वजनिक जीवनमा अहिंसक प्रयोगको अनिवार्यतालाई फेरि एकपटक केन्द्रमा ल्याउँछ  आफ्नो बैठक कोठामा महात्मा गान्धीका सात सन्देशका उद्धरण पातो झुन्ड्याएर राख्ने कोइरालाले राजनीतिमा फरक तर अनिवार्य सर्त सुरुवात गर्ने अवसर गुमाउनु हुँदैन  भोलि एमाओवादी नेतृत्व पनि हिंसाको विगतप्रति सच्चिँदै हिंसा परित्यागको सार्वजनिक घोषणा गर्न सक्छन्  
"
