नेपाली राजनीतिको कोर्स करेक्सनसंविधानसभाको मृत्युपछिको केही घन्टामा मनाइएको  जेठको गणतन्त्र दिवसमा कुनै आकर्षण थिएन "
	संविधानसभाको मृत्युपछिको केही घन्टामा मनाइएको  जेठको गणतन्त्र दिवसमा कुनै आकर्षण थिएन  सैनिक मञ्च टुँडिखेलमा उपस्थित राष्ट्रपति डा रामवरण यादव र प्रधानमन्त्री डा बाबुराम भट्टराईको बडी ल्याङवेज नै पर्याप्त थियो नेपाली राजनीतिको पछिल्लो सकस देखाउन  मुलुकको सर्वोच्च जनप्रतिनिधिसभा समाप्त भएपछि त्यसका उत्पादन यी दुई निमित्त पदाधिकारीहरू टेलिभिजनको पर्दामा समेत मुस्किलले आफ्नो अनुहार सामान्य र उज्यालो देखाउन प्रयासरत थिए   
	 जेठ मध्यरातमा संविधानबिनै संविधानसभाको मृत्युले मुलुकलाई साँच्चिकै लज्जाबोध बनाएको छ  मानिसमा एक प्रकारको निराशा छाएको छ  सामान्य नागरिकमा चुनाव गरेर भोट दिएर केही हुन्न भन्ने भावना विकास भएको छ  संविधान कानुन र राजनीति बुझेको ठान्ने अर्काथरीलाई मुलुकको भावी दुर्दशाले सताएको छ  तर नारायणकाजी श्रेष्ठझै रोइदिएर मात्रै समस्या समाधान हुँदैन  त्यसैले तत्काल र दीर्घकालका लागि केही कामहरू थाल्ने र जसको थालनीमै सुधार गर्ने हो भने यो राष्ट्रिय लज्जा हाम्रालागि भोलि उपलब्धिको प्रस्थावविन्दु बन्न सक्छ  
	प्रधानमन्त्री डा बाबुराम भट्टराईले  मङसिरका लागि अर्को संविधानसभा निर्वाचनको घोषणा गरिसकेका छन्  यसलाई सत्ताको आडमा अहंकारको विषय बनाउनुहुन्न मुलुकलाई फेरि संविधानसभा किन चाहिएको हो भन्नेमा अब बहस हुनुपर्छ   वर्षका लागि निर्वाचित संविधानसभाले आफै आफ्नो कार्यकाल  वर्ष बनाएर पनि संविधान लेख्न सकेन भने अब फेरि त्यही संविधानसभाको निर्वाचन किन गर्ने  केही युरोपियन मुलुकको उदाहरण दिएर पटकपटक संविधानसभाको निर्वाचनको औचित्य पुष्टि गर्न सकिन्न  किनकि नेपालमा संविधानसभाले पटकपटक आफ्नो कार्यकाल आफै थपेर पनि लक्ष्य बमोजिमको काम गर्न सकेन  यसको अर्थ संविधानसभा आफैभित्र मात्रै होइन समस्या अन्यत्र कतै पनि छ  
	व्यवहारबाट स्पष्ट भयो संविधानसभाको गठन हुनु नै संविधान बन्नु होइन रहेछ  त्यसैले अब चुनावभन्दा पनि पहिले संविधान किन लेख्न सकिएन भन्ने प्रश्नको जवाफ खोज्नुपर्छ  वर्षौसम्म सत्ता राजनीतिको रस्साकस्सीमा लाग्ने र अन्तिम समय आएपछि बालुवाटार र सिंहदरवार दौडिएर प्रमुख दलका नेताहरूले टेलिभिजनको पर्दामा आफूलाई ब्यस्त देखाए पनि परिणामले उनीहरूको दौडधुप धेरैहदसम्म बनावटी नक्कली थियो भन्ने स्पष्ट हुन्छ  त्यसैले अब बनावटी व्यस्तता होइन विषयवस्तुमा आधारित गहन छलफल जरूरी छ मुलुकलाई   
	चार वर्षमा विघटित संविधानसभाले कम्तीमा मुलुकका धेरै विवादित भनिएका विषयहरूको पहिचान गर्नसकेको छ  संघीयता शासन प्रणाली निर्वाचन प्रणाली नागरिकता पद्धति र न्यायप्रणाली नेपाली राजनीतिक सत्ताका लागि ज्यादै महत्वपूर्ण मामिला रहेछन् भनेर हामीले व्यवहारमै स्विकार गरिसक्यौ  यस्तो अवस्थामा यी मामिलाहरूमा कसरी एउटा राष्ट्रिय सहमति निर्माण गर्ने भन्ने बारेमा छलफल नगरी संविधानसभाका जतिवटा चुनाव गरे पनि त्यसले संविधान लेख्न सक्दैन  किनकि वडा तहसम्म स्पष्ट विभाजित नेपाली राजनीतिक चिन्तन हेर्दा एउटा वा दुइटा दल मिलेर पनि कुनै चुनावमा दुई तिहाइ बहुमत प्राप्त गर्नसक्ने सम्भावना रहन्न  यस अघिको निर्वाचनमा माओवादीका पक्षमा भोटको ओइरो लाग्दा पनि त्यो सम्भव भएन भने अब त्यो सम्भावना झन् न्युन छ   
	फेरि संविधानसभा जनादेश बुझ्न पटकपटक गरिने निर्वाचन होइन  यसले मुलुकको समय र अर्थतन्त्र दुवैमा महङ्गो अर्थ राख्छ  जनताको जनादेशअनुसार संविधानसभाले संविधान नबनाउँदा त्यसको आक्षेप सिङ्गो मुलुकले बोक्नुपर्छ जुन अहिले भइरहेको छ  यो अवस्थामा चुनावमा गएर मात्रै समाधान खोज्ने कुरा मुलुकप्रतिको अर्को बेइमानी हुनेछ  त्यसले मुलुकका प्रमुखजसो विवादित विषयमा एउटा मोटामोटी अवधारणा बनाएर त्यस अन्तर्गतका समस्याको समाधान संविधानसभा वा यस्तै निर्वाचित अर्को कुनै निकायबाट खोज्न सकिन्छ  यसो नगरिकन संविधानसभाको निर्वाचनको तिथि प्रस्ताव गर्नु यो मामिलालाई अर्को राजनीतिक सौदाबाजीको विषय बनाउनु हो  
	संविधानसभाको मृत्यु भए पनि त्यसका उत्पादनहरू प्रयोग गर्न सकिने अवस्थामा छन्  चार वर्षमा त्यहाँ भएका बहस छलफललाई मुलुकको अभिलेखमा सुरक्षित गर्नुपर्छ र ती अभिलेखहरू अघि सारेर एउटा सार्थक बहस चलाउनुपर्छ  त्यसबाट मुलुकले हिजोसम्म सबैभन्दा विवादित भनेर स्विकार गरेका विषयमा प्रतिनिधिमूलक निकायका बीचमा एउटा गोलमेच सम्मेलन चलाउन सकिन्छ  जसमा मुलुकका प्रमुख राजनीतिक दलहरू विभिन्न समुदाय नागरिक निकाय र सरोकारवालाहरूले भावी संविधानका मूलभूत अन्तरवस्तुमा सहमति गर्न सक्छन्  ती सहमतिका आधारमा सानो संख्याको संविधानसभा वा व्यवस्थापिका संसद जे नाममा निर्वाचन गरे पनि हुन्छ  किनकि संविधानसभा सदस्य हुनु र संविधानको मस्यौदा गर्नु फरक काम रहेछ भन्ने हामीले बुझेका छौ  यतिसम्म कि विधिले बाटो बिरायो भने आफू सदस्य रहेको सभाको म्याद अब सकिंदैछ भन्ने जानकारी पनि सार्वजनिक माध्यममार्फत थाहा पाइँदो रहेछ भन्ने हेक्का यसपटक धेरैलाई भएको छ  त्यसकारण संविधान लेख्न सभामै पुग्नुपर्छ भनेर कुनै जात समुदाय र क्षेत्रलाई नउकास्नु बेस हुन्छ   
	फराकिलो सहभागितासहितको एउटा ब्यापक छलफल आयोजना नगरिकन यस अघिकै बाटो अवलम्बन गरेर मुलुक पुनः शक्ति संघर्षका साथ चुनावमा जाने हो भने परिणाम गम्भीर हुनेछ  मुलुकमा जुन खालका ध्रुवीकरणहरू सुरू हुनथालेका छन् यो पृष्ठभूमिमा आधारभूत वातावरण निर्माण नगरिकन नयाँ निर्वाचनमा जानु देशमा एक प्रकारको साम्प्रदायिक भिडन्तको स्थितिलाई सघाउनु हो  यो गल्ती गर्नुहुन्न  जेठ पहिलो र दोस्रो साता नेपाली राजनीतिमा आफूलाई जनजाति र मधेसीपक्षीय देखाउन माओवादीले गरेको हर्कतले उसलाई पुर्याएको क्षति हेर्न लामो समय पर्खनै पर्दैन  किनकि नेपाली समाज यति हदसम्म सिद्धान्तहीन भइसकेको छैन जति माओवादीले अहिले सोचिरहेको देखिन्छ  
	पहिचान र सामथ्र्यको रटान दिने काङ्ग्रेस एमालेको अलमल हदैसम्म उदेकलाग्दो थियो  जातीय पहिचान हुनेनहुने प्रमुख प्रश्न थियो किनकि जातीय पहिचान हुने भएपछि एक वा बहुजातीय पहिचानबीच खासै ठूलो भिन्नता रहन्न  त्यो भनेको एक मान्ने कि दुई भन्नेमात्रै थियो  यस मामिलाको अलमलले तिनलाई बाहुनक्षत्रीपक्षीय र संघीयता विरोधी देखाउन खोज्यो  तर व्यक्तअव्यक्त एउटा सत्य के हो भने जेठका दुई साता मुलुकका प्रमुख भनिने दलहरू आफ्नो राजनीतिक दर्शनमा होइन नेपालको जनसंख्या र जातजाति र क्षेत्रको स्थान हेरेर आफ्ना नीतिरणनीति बनाइरहेका थिए  भावी निर्वाचन आफू र आफ्नो दलको अवस्थालाई ध्यान दिने एक सूत्रीय यो अभियान एक अर्थमा मुलुकका प्रमुख राजनीतिक दलको चुनावी घोषणापत्रको पराजय र राजनीतिक सिद्धान्तको मृत्यु थियो   
	नेपालमा अहिले पनि अन्तरिम संविधान  छ  तर यसको मस्यौदा यति कुरूप पाराले गरिएको छ कि यसमा जसले जे खोज्यो त्यही भेटिन्छ  संविधान नबनाइकन संविधानसभाको म्याद सकिन्छ भनेर अन्तरिम संविधानले अनुमान नगरेका कारण अब थप समस्या आउनेछन्  राष्ट्रपति प्रधामन्त्रीसम्मले आफू संविधान बमोजिम यो पदमा रहेको संवैधानिक दाबी पेस गर्न कानुनविदको सहारा चाहिने अवस्था छ  यस्तो स्थितिमा मुलुकमा कुनै जटिल समस्या सिर्जना भयो भने त्यसको समाधान सहज छैन  त्यसैले अब हिजोको बाटोमा होइन राजनीति सञ्चालनको बाटो बदलिनुपर्छ  अर्थात संविधानको मर्म र भावना अदालतको फैसला र राजनीतिक सुझबुझ प्रयोग गरेर देशलाई संकटबाट मुक्त गर्न अब राजनीतिको कोर्स करेक्सन गर्नुपर्छ  यसका लागि राष्ट्रिय शक्तिहरू बीचमा नयाँ पहल थालनी हुनुपर्छ र त्यसको जगमा अन्तर्राष्ट्रिय सहयोग र समर्थनको खोजी हुनुपर्छ  संविधानको मोटामोटी संरचना सहमतिको विषय बन्नुपर्छ  तबमात्र मुलुकले लिने जनादेश उपयोगी हुनसक्छ  अन्यथा त्यो थप विवाद र जटिलता निम्त्याउने साधन हुनपुग्छ  
	यसका लागि सानो कामबाट थालनी गरे पुग्छ  दलहरूका विगतका चुनावी घोषणापत्रमा आधारित भएर बहस छलफल चलाउने र कम्तीमा मूलभूत विषयमा एउटा समझदारी निर्माण गर्ने  यसो गर्नु वैधानिक दृष्टिले पनि उपयुक्त हुन्छ किनकि दलका ती घोषणापत्र कुनै बेला एक हदसम्म जनअनुमोदित दस्तावेज पनि हुन्  यसो भयो भनेमात्रै अर्को चुनाव मुलुकको समस्या समाधानको सहयोगी बन्न सक्छ  अन्यथा चुनाव आफैमा विवाद र विग्रहको जड हुनपुग्छ जुन अहिलेदेखि नै देखिन थालेको छ 
"
