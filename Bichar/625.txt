विद्वान्हरुका नाममानेपालका माक्र्सवादीहरूको ट्रयाजडी के हो भने देशमा पुँजीवादको जगेर्ना गर्ने "
	नेपालका माक्र्सवादीहरूको ट्रयाजडी के हो भने देशमा पुँजीवादको जगेर्ना गर्ने र त्यसको सैद्धान्तिक व्याख्या गर्ने जिम्मा कम्युनिष्टहरूको भागमा परेको छ  ती कम्युनिष्टको भागमा जसले पुँजीवादलाई निर्मूल पार्ने कसम खाएका छन्  र बेलाबेला त्यसका विरूद्ध हतियारसमेत उठाएका छन्  
	पुँजीवादका आफ्ना सन्तानहरू भने यो रूख मुनिको शीतलमा बसेर बोटको मुखै नहेरी यसको फल खान व्यस्त छन्  बारीमा छेकबार लगाउने धन्दामा त्यस्ता कमरेडहरू लागिपरेका छन् जसको मनमा अझै पनि एकदिन यो रूख ठूलो हुनेछ प्रशस्त फल लागेपछि बूढो भएर एकदिन यो ढल्नेछ र त्यसमाथि साम्यवादको च्याउ उमि्रनेछ भन्ने वर्षे सपना बाँकी छ  आफ्नो सपनालाई बाह्य आक्रमणबाट जोगाउन कमरेडहरू यति मस्त छन् कि न यिनीहरू पुँजीवादले आफ्नालागि जन्माएका नयाँ टेको र खुट्टा देख्छन् नत यसको जराको गहिराइलाई नै हेर्छन्  यिनलाई खालि यत्ति थाहा छ डेढ सय वर्षजति पहिले माक्र्स बाबाले एकदिन यो रूख ढल्नेछ भनेका थिए त्यसैले यो जरूर ढल्नेछ   
	पुँजीवादी व्यवस्थालाई गालीमात्र होइन श्राप हो भन्दै जनयुद्धमा हिँडेका डा बाबुराम भट्टराई प्रधानमन्त्रीको कुर्सीमा आइपुगेपछि फरक स्थितिमा छन्  साम्यवादको आगमनका लागि पुँजीवादको पूर्ण विकासलाई पर्खिने धैर्य छैन अर्धसामन्ती समाजलाई रूपान्तरण गर्न बल प्रयोग गर्नुपर्छ भन्दै माओवादीले युद्ध गरेको थियो  तर अहिले डा भट्टराई भन्छन् पुँजीवादी विकास नगरीकन ठूला योजना नल्याइकन आर्थिक विकास सम्भव छैन  यसैले उनी बिप्पाको पक्षमा उभिए  
	तर जब आपनी छोरीको हातमा गोल्ड मेडल देख्दा हिजो बुर्जुवा शिक्षा बहिस्कार गराउँदै हिँडेका कमरेडको ओठमा मन्द मुस्कान आउँछ उनी अर्कै मानिस देखिन्छन्  जब बुर्जुवा शिक्षा बहिस्कार गरेर स्कुलबाट सोझै जनयुद्धमा हिँडेका छापामारले प्लेनममा त्यो मुस्कानमाथि प्रश्न उठाउँछन् तब कमरेडहरूका पसिना छुट्छन्  त्यसैले त सेनामा भर्ना हुने जनसेनाको योग्यतामा बुर्जुवा शिक्षाको गोमन साँपले फणा फुलाएको देख्दा कमरेडहरूका सेनालाई भाउन्न हुन्छ  र महान् पार्टी मुख्य महान् सह महान् र उपमहान्मा विभाजित हुन्छ   
	अघिल्लो महिना भक्तपुरको ताथली गाउँमा बाबुरामले केही पत्रकारहरूमाझ भनेका थिए एउटा ठूलो नेताको हामीलाई पर्खाइ छ   वर्ष पहिले गौतम बुद्ध र  वर्ष पहिले पृथ्वीनारायण शाहले हाम्रो समाजलाई आफ्नो ज्ञान बुद्धि र विवेकले जसरी एकत्रित र गोलबद्ध बनाएका थिए त्यस्तै तेस्रो मानिस अबका केही वर्षमा आउनेछ  हाम्रो जीवनकालमा त्यस मानिसलाई हामीले देख्न पाउँछौं कि पाउँदैनौं भन्नेमात्र हो  उनको थप भनाइ थियो त्यो मानिस रानजीतिक दलबाट भने आउने छैन  
	जुन किसिमको मानिसको कमरेड प्रधानमन्त्रीले कल्पना गरेका छन् सायद त्यस्तालाई हिरो भनिन्छ  उनकै भनाइ मान्दा प्रधानमन्त्रीले समेत प्रतीक्षा गरेको त्यो मानिस न उनी हुन् न उनको दल र विपक्षी दलको कुनै नेता  तर हिरो नहुनेजति जिरो नै हुनुपर्छ भन्ने पनि छैन  र हिरोको अन्तिम परिभाषा यो हुँदा पनि होइन  सबैका मन भुलाउनका लागि आआफ्नो हिरोको मौलिक परिभाषा हुन्छन्  यसैले त कतिका लागि गिरिजाप्रसाद कोइराला त कतिका लागि मदन भण्डारी हिरो बनेका छन्  
	आआफ्नै गुटका हिरो हुने भएकाले होला समाज सदा नयाँनयाँ हिरोको खोजीमा रहन्छ  समाजलाई हिरो उपलब्ध गराउने काम गर्छ मिडियाले  कहिले त्यो हिरो ठूलो आन्दोलनका रूपमा सडकभरि छताछुल्ल हुन्छ भने कहिले रमेश खरेल गगन थापा र बाबुराम भट्टराईका रूपमा एउटा व्यक्तिको छविमा देखापर्छ  यस्तो हिरोको खोजीलाई आशाको खोजी पनि भन्न सकिन्छ  तर याद गर्नुपर्ने कुराचाहिँ के हो भने केही बेरका लागि दौडधुप र रंग रमाइलो गर्ने आइटम ब्वाई र कथाको हिरोमा चाहिँ अन्तर  
	हुन्छ  यी पात्रहरू हिरो हुन् कि आइटम ब्वाई त्यसको लेखाजोखा अहिल्यै गर्न सकिन्न  त्यसका लागि आउने दिनमा हुने राजनीतिक विकासलाई पर्खिनुपर्छ   
	राजनीतिको पीरले सुकेको नेपाली समाजका लागि यसलाई सुधार्ने एउटा आशाका रूपमा बाबुराम प्रकट भएका थिए  राजनीतिलाई फोहोर नाली देख्ने सुकिलाहरूका लागि त्यो फोहोर सफा गर्नसक्ने मानिस भएर उनी सहरमा झुल्किएका थिए  सधै फस्ट भएका जेहेनदार विद्यार्थीका रूपमा मात्र होइन सहरीया मध्यमवर्गले ईष्र्या गर्नेगरी नामको अगाडि डाको ग्ल्यामर जोडिएका माओवादीका रूपमा पनि उनीमाथि धेरैको आशा थियो  
	विश्वविद्यालयका बुद्धिजीवीहरूलाई लाग्थ्यो माओवादी नै भए पनि यी हामीजस्तै हुन् किनभने यिनले पढेका छन्  चिया पसले बुद्धिजीवीहरूलाई लाग्थ्यो यिनी हामीजस्तै हुन् किनभने यिनी सामान्य परिवारका मानिस हुन्  र गरिब र कमजोरलाई लाग्थ्यो ठूलो विद्वान भए पनि यी हाम्रैलागि लडिरहेका छन्  
	सुरूदेखि नै बाबुरामले इमानदार भएर आफूलाई दिएको भूमिका निर्वाह गर्न थाले  महंगा गाडीलाई आफ्नो स्कर्टिङमा खटाएर उनी सस्तो मुस्ताङ चढे  र मध्यमवर्गका मनमा लागेको नेताले देश लुटे भन्ने घाउमाथि मलम लगाए   महिनासम्म कर्मचारी सरूवा गर्दिन भने र नोकरशाहहरूको आत्मामा शीतल जल छर्के  काठमाडौंका सडक ठूला बनाउन थाले गाउँमा गएर बास बस्न थाले लेख लेख्न थाले ट्याक्टर चढेर चेपाङ गाउँ पुगे  अर्थात् उनले एकछिनका लागि लोकपि्रय हुनका लागि सक्नेजति सबै काम गरे  चल्तीका कुनै पनि कमरेडले भन्दा धेरै देखिने काम उनले गरे  हाम्रो समाजले खोजी गरिरहे जस्तो सजिलो हिरो बन्नका लागि सक्नेजति काम उनले गरे   
	तर सहर खुसी भएन  समस्या यहीँबाट सुरू भयो  गाउँका लागि त प्रधानमन्त्रीको नाम खालि रेडियोको समाचारमा परिवर्तन हुन्छ  फरक पर्छ त त्यो सहरको बासिन्दालाई जसले बेलाकुबेला सरकार देख्छ  जसको छेवैबाट धुलो उडाउँदै मन्त्री हिंड्छ  बिरालोले झैं नेताले घरिघरि बाटो काटिरहन्छन्  महंगी बढेको बढ्यै छ  अभाव उस्तै छ  दिनहुँको बन्दले बच्चाले किताब बिर्सिन लागे तैपनि स्कुलले फिस घटाउँदैन  तर सरकार बोल्दैन   
	त्यसमाथि माओवादी कमरेडहरूले सहर आएर पनि धेरै कुरामा सरेन्डर गरेनन्  सहरलाई संघीयता छोडेनन् मध्यमवर्गलाई जातीय र सांस्कृतिक आधार छोडेनन् र कांग्रेसलाई सत्ता छोडेनन्  त्यसकारण बैठकमा सहमति भएन सभामा संविधानको कुरा भएन  तैपनि कमरेडहरूले सत्ता छोडेनन्  अध्यक्ष कमरेडले त खुल्लमखुल्ला भन्न थाले विपक्षीहरू यस्तै निकम्मा हुने हो भने हाम्रो सत्ता  वर्षसम्म चल्नेछ  
	मानिसहरूलाई लाग्न थाल्यो बाबुराम र प्रचण्ड मिलेर सधैका लागि देश खाने भए  संसद् छैन  अविश्वास प्रस्ताव ल्याउन मिलेन  चुनाव खालि घोषणामात्र गर्छन्  अनि यिनलाई रोक्ने कसरी  यस्तो विलखबन्दमा परेका बेला मानिसहरूको दिमागमा झिलिक्क बिजुली चम्किन्छ  र त्यो उज्यालोमा देखिन्छन् राष्ट्रपति डा रामवरण यादव  केही अंकअघि ओपन म्यागजिनका सम्पादक मनु जोसेफले भारतीय मध्यमवर्गका नजरमा अन्ना हजारेका बारे लेखेका थिए नेताको भ्रष्टाचारबाट भारतलाई जोगाउने चमत्कारका रूपमा अन्ना मध्यमवर्गका फेभरेट भएका हुन्  करिब यस्तै माओवादीबाट देश जोगाउन सक्ने व्यक्तिका रूपमा राष्ट्रपति यादव सहरको नयाँ फेभरेट बनेका छन्   
	सायद यसैले होला अहिले अखबारहरूमा एउटा वाक्य दोहोरिरहन्छ राष्ट्रपतिलाई विवादमा नतानौं  विद्वान र नेताहरू राष्ट्रपतिलाई चाल्नुपर्ने कदमको सुझाव दिन्छन्  यो सुझावको अन्तर्यमा भने सत्ताको विष पिएर नीलकण्ठ बन्ने सुझाव मिसिएको प्रतीत हुन्छ  तर सरहरू विवाद त यस्ता कदमको सुझावमै छ  विवादित राजनीतिक मुद्दाको छिनोफानो नगरी तपाईंहरूले जेसुकै सुझाव दिए पनि त्यो विवादमै पर्नेछ  बाबुराम जतिसुकै अलोकपि्रय बन्दै गए पनि भरोसा गुमाउँदै गए पनि विवादका विषयलाई उस्तै छोड्ने हो भने कोही पनि पार हुनसक्दैन  रोगको कारण नखोजीकन त्यसका लक्षणको उपचार खोज्नु बेवकुफी हो  बाबुरामको लोकपि्रयतामा आएको कमी एउटा लक्षणमात्र हो रोग होइन  बुद्धिजीवी वर्गले यसको कारण के हो त्यसको खोजी गरेर आफ्नो विद्वता प्रष्ट पार्नुपर्छ  खालि एउटा पक्षलाई खुसी बनाउनका लागि अर्कोलाई गालीमात्रै गर्नलाई त विद्वानै किन हुनुपर्यो  
	
"
