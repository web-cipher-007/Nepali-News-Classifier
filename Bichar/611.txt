प्रतिपक्षी हुनुको अर्थमाओवादी लाखेको अगाडि प्रतिपक्षमा रहेका दलहरुले झ्यालिन्चाकै अभिनयमा "
	नोबेल पुरस्कारबाट विभूषित दिवंगत अमेरिकी अर्थशास्त्री मिल्टन फ्रायडम्यानले अमेरिकी उच्च प्रशासकहरूको चुरीफुरीमाथि टिप्पणी गर्दै एकपल्ट भनेका थिए यदि सहारा मरूभूमि यिनीहरूको जिम्मा लगाइदिने हो भने पाँच वर्षभित्रै बालुवाको अभाव हुनेछ  प्रसंगवश माओवादी लाखेको अगाडि प्रतिपक्षमा रहेका राजनीतिक दलहरूले झ्यालिन्चाकै अभिनयमा आफ्नो भूमिकालाई सीमित राख्ने हो भने पाँच वर्षभित्रै नेपालमा प्रतिपक्षको राजनीति दुर्लभ हुन सक्नेछ  पहिलो अवलोकनबाट हामी तर्सिनुपर्ने कुनै आवश्यकता छैन  किनकि हाम्रो वनजंगल सखाप हुनुका साथै वातावरणीय ह्रासले गर्दा मुलुक मरूभूमिकरणतर्फ अग्रसर भएको कसैबाट लुकेको छैन  तर बहुदलीय राजनीति नै प्रजातन्त्रको प्रतीकात्मक र प्रतिनिधिस्वरूप हुनु भनेको सो अनुरूपको व्यवस्थामा प्रतिपक्षको अहं भूमिका रहने सर्वसम्मत हुन्छ  जसले संसदीय अभ्यासद्वारा सत्तापक्षको राष्ट्रिय नीति निर्देश र निर्धारण गर्छ  
	एमाओवादी दलको संघीय लोकतान्त्रिक गणतान्त्रिक मोर्चा भने उक्त अवधारणाको विपरीत लक्ष्य लिई अघि सारिएको छ  सरकारमै रहेको मधेसी मोर्चाको समर्थन र सहभागितामा स्थापित यस गठबन्धनलाई पहिचानसहितको संघीयताका पक्षधरहरूको मोर्चा घोषणा गरेको छ  खासगरी यो एमाओवादी र मधेसी मोर्चा बीचको सत्तास्वार्थ निहित उपभोगको अभिलाषाको आधारमा सिर्जित संयन्त्र हो  सैद्धान्तिक मतभिन्नताको यो गठबन्धनसित कुनै सम्बन्ध छैन  राज्यशक्तिमा आफ्नो पैठ जमाउने मतैक्यता नै यस गठबन्धनको मूलभूत सिद्धान्त  
	हो  यसको कारण जातीय आधारमा संघीय प्रदेशको निर्माण र निर्वाचनबाट बहुमत ल्याई अनुकूलको संविधान बनाउने काममा  दलबीच सहमति हुनु हो  
	एमाओवादीले आफ्नो दलप्रति व्यापक जनसमर्थन खोज्नुको कारण जातिवादी आन्दोलनबाट आफूलाई पृथक नराख्नु हो  जातीयताको विवाद चुलिएर नयाँ राजनीतिक दलहरू गठन हुने सम्भावना बढेको अवस्थामा एमाओवादी ती दलहरूसित सहकार्य गर्न तत्पर छ  उसको क्रान्तिकारी छवि अभिशप्त भइसकेको परिवेशमा जातीयताको वकालत गर्नु सीमान्तकृत जनताबाट समर्थन कायम भइराख्ने नीति एमाओवादीका लागि अपरिहार्य भएको छ  साउन  गते अध्यक्ष प्रचण्डले गठबन्धनको घोषणा गर्दा यसको दोस्रो महत्वपूर्ण उद्देश्य अनुकूलको संविधान निर्माण गर्ने किटान गरेका थिए  के कति कारणले संविधानसभाको विभत्सतापूर्वक अवसान गराइयो र अन्तरिम संविधानको मर्मविपरीत एकतर्फी रूपमा निर्वाचनको घोषणा गरियो भन्ने तथ्य बुझ्न अब दुरूह भएन  संविधानसभाबाट एमाओवादीको सर्तमै संविधानको तर्जुमा गर्न असम्भव भएको हुनाले नै अनेकौं छलछाम जालझेल र धाकधम्कीपछि पनि आफ्ना प्रयासहरू निरर्थक हुँदा संविधानसभाको तिलाञ्जली दिइएको थियो भन्नु अब अत्युक्ति हुँदैन  संविधानसभाको अन्त्य गरिनुको प्रमुख उद्देश्य साम्यवादी संविधान लेखनको अवरोध हटाउनु थियो  जुन बाबुराम भट्टराई आफू अर्थमन्त्रीमा बहाल रहँदा नयाँ पत्रिकामा छपाएको लेखमा उल्लेख गरेअनुसार हाम्रै सर्तमा संविधान बन्छ हाम्रो स्वीकृतिविना संविधानको एक शब्द पनि लेखिने छैन भन्ने दम्भमा प्रदर्शित भएको थियो  त्यसैले आफ्नो पावन उद्देश्य अनुरूपको काम प्रधानमन्त्रीको पदमा आसिन हुँदा पनि गर्न नसक्नुको छटपटी संविधानसभाकै अन्त्य गर्ने विस्फोटक बाबुराम स्वयं भएका थिए  
	सत्ताको भर्याङ चढेको तीन महिनाभित्रै उनको लोकपि्रय छविले दूषित राजनीतिको आहालमा डुबुल्की मार्न थालेको थियो  त्यसैले उनी अहिले आफ्नो करिवन एकवर्षे कार्यकालको शब्दचित्र कोर्न थालेका छन्  व्यक्ति र प्रधानमन्त्री बाबुराम शीर्षकको आफ्नो लेखमा नागरिक  साउन उनी आफू प्रधानमन्त्री हुँ भन्ने गडेको छैन भन्छन्  तर उनमा गडेको कुरा त विधिवत पदबाट च्युत भइसकेर कामचलाउको हैसियतमा रहे पनि कार्यकारी अधिकार आफैंमा निहित छ भन्ने महत्वाकांक्षा पो  
	हो  उनी भन्छन् अहिले एक वर्षको समीक्षा गर्दा त उपलब्धि र कमजोरीको तराजु सन्तुलित भइरहेको पाउँछु  उनले विवरणात्मक ढंगले राखेका प्रत्येक उपलब्धिको पछाडि वाक्य टुंग्याइएका शब्दहरू फड्को मारेकै हो दिइएकै हो पुगेकै हो नरहेकै हो भएकै हो र गरेकै हो भन्ने छन्  यति गर्दागर्दै पनि केही नहुनुको मलाई किन दोषी ठहर्याइन्छ भनी अप्रत्यक्ष तवरबाट प्रधानमन्त्री हुन् भनी परिचय दिइएको उक्त लेख छापिनुभन्दा केही अघि बाबुराम भट्टराईबारे साउन  को राजधानी पत्रिकामा उहिलेको समीक्षा साप्ताहिकका सम्पादक मदनमणि दीक्षितले आफ्नो विचार यसरी पस्केका थिए डा भट्टराईले आफूलाई  सालपछिका प्रधानमन्त्रीहरूमध्ये सबैभन्दा निष्कृय योग्यताविहीन र राजनीतिक भ्रष्टाचारका संरक्षकका रूपमा प्रस्तुत गरेका छन्  त्यसकारण नेपाल देशलाई नर्ककुण्डका अधिष्ठाताका रूपमा परिणत गर्न देखा परिरहेको छ भन्ने जनधारणा प्रबल हुँदै गइरहेको म देखिरहेको छु  
	यो प्रधानमन्त्री बाबुराम भट्टराईको चरित्रहत्या गर्ने मनसायबाट आएको लिखत होइन  नेपालमा वामपन्थी राजनीतिको एक सक्रिय सदस्य तथा अवलोकनकर्ताको समीक्षा हो  तर भट्टराई सरकारमा बसेर पनि मैले केही गर्न सकिन तर सत्तासंघर्ष जारी नै राखेको छु र जिम्मेवारीबाट पीडित भएको छु भनी भटभट्याइरहेका छन् जसको कुनै सार छैन  अचम्म सत्ताकै नेतृत्व गरेर सत्तासंघर्ष जारी राख्ने शौभाग्य बाबुरामले पाउनु उनको शासकीय सफलता नै मान्नुपर्छ  त्यसैगरी उनका अध्यक्ष पनि सर्वगुणसम्पन्न भई क्राउड पुलर भएकै छन्  र उनी भन्छन् कांग्रेसलाई हुन्न धेरै दल हुनुभन्दा दुईवटा मोर्चामात्र भए मुलुकले सहजै निकास पाउनेछ  वास्तविकता भने उनी अझै यस मोर्चाको परिचालनद्वारा सडकबाटै समस्याको समाधान खोज्न प्रयत्नशील छन्  त्यसैले मोर्चाबन्दीबाट लडाइँ जारी राख्ने घोषणा गरिसकेका छन्  भर्वल डायरियाग्रस्त अध्यक्ष प्रचण्डले यो गठबन्धन सहमतिको अथक प्रयत्नको असफलताको कारण गठन भएकाले सहमति नहुन्जेल यही सरकारको निरन्तरता रहने दाबी गरेका छन्  गायत्रीमन्त्र उच्चारण गरेझैं सहमति शब्दको उच्चारण त गरिन्छ  तर सहमतिको निम्ति शिष्ट सम्वाद गरिंदैन  त्यसको विपरीत प्रधानमन्त्री बाबुरामकै लवजमा सडकबाट जनता र सरकारबाट नेतामन्त्रीले आन्दोलन गर्ने अनिष्टकारी हाँक दिइन्छ  
	त्यसैले मुलुक अगतिमा परेको छ  सरकारमात्र कामचलाउ अवस्थामा रहेको बेला यो अनपेक्षित तवरबाट विकसित राजनीतिक परिवेशमा प्रतिपक्षमा रहेका दलहरूले आफ्नो भूमिका कसरी सापेक्षित बनाउने र राष्ट्रिय हितको संरक्षणको निम्ति सार्थक रूपमा परिचालन हुने निक्र्याेल गर्नुपरेको छ  शान्ति स्थापना र संविधान निर्माणकार्य खल्बलिने त्रासबाट एमाओवादीको राजनीतिक अश्लीलता ढाकछोप गरिराख्नुपर्ने परिस्थितिबाट अब आक्रान्त हुनु पर्दैन  जेठ   अघिका यी दायित्वबाट प्रतिपक्षीहरू अहिले मुक्त भएका छन्  त्यसैले एउटा हात पिठ्युँमा बाँधेर एमाओवादी दलसित अब संवाद प्रतिस्पर्धा र संघर्ष गरिरहनुपर्ने अनमेल अवस्था रहेन  सामेली प्रजातन्त्रका हिमायती प्रतिपक्षमा रणनीतिक स्पष्टता कार्यदक्षता र कर्तव्यनिष्ठता भए पुग्छ  
	बाबुराम भट्टराईको नेतृत्वमा रहेको एमाओवादी मधेसी मोर्चाको गठबन्धन सरकारको सशक्त प्रतिपक्षको भूमिका त त्यही दलको वैद्य समूहले गरेको थियो  तर दल औपचारिक रूपमै विभाजन भएपछि नेकपामाओवादीमा पनि कार्यगत शिथिलता आएको प्रतित हुन्छ  एमाओवादी नेतृत्व वर्गले राष्ट्रिय अस्मितासित खेलवाड गरेको प्रतिपक्षको संयमित आचरणको दुरूपयोग र जनताको संवेदनशीलताको उपेक्षा गरेको वस्तुस्थितिलाई सत्ताको विपक्षमा रहेका राजनीतिक दलहरूले आत्मसात गर्नुपर्छ  माओवादीको विगत र वर्तमानको राजनीतिक उद्देश्य मधेसवादी आन्दोलनको पृष्ठभूमि र प्राथमिकतासाथै जनजातिको पीडा र पहिचानको संघर्षलाई प्रतिपक्षमा रहेका दलहरूले निष्पक्ष केलाउनुपरेको छ  यी सबैका कथा व्यथा एउटै छ यिनीहरू संस्थागत तवरबाटै राज्यशक्तिबाट पीडित र अपहेलित अनि सीमान्तकृत भनी चिनिएका छन्  जनआन्दोलन पछि मधेसी जनजाति र सबैजसो सीमान्तकृत वर्ग आआफ्नो औचित्यताको खोजीमा लागिपरेका छन्  राज्य सत्ता र बृहत नेपाली समाजमा उनीहरू आफ्नो पहिचानको ठाउँ खोज्दैछन्  यसबाट नेपाली समाज बढी गतिशील र समावेशीको साथै समन्वयकारी र बहुलवादी समुदायमा रूपान्तरित हुँदैछ   
	केन्द्रीकृत एकात्मक राज्यबाट विकेन्दि्रत र संघीय संरचनातिर अग्रसर हुँदा कतिपय स्थापित मान्यताहरू ओझेलमा पर्छन्  यसैसित राज्यशक्तिको संक्रमण पनि अपरिहार्य हुन्छ  किनकि जनआन्दोलन  पछि उदाएका राजनीतिक दलहरू र अझै उदीयमान नयाँ दलहरूले आफ्नो औचित्य सावित गर्नकै लागि पनि राज्यसत्तामा आफ्नो पहिचानको पहुँचसँगै राज्यशक्तिको दोहन नै मूलभूत उद्देश्य बनाएको  
	छ  तसर्थ राज्यशक्ति र सत्तामा धेरै वर्ष अघिदेखि रूमलिएका नेपाली कांग्रेस नेकपा एमाले र राष्ट्रिय प्रजातन्त्र पार्टीजस्ता परम्परागत दलहरू प्रतिस्पर्धात्मक राजनीतिक परिवेशमा आन्तरिक व्यवस्थापनकै संरचनात्मक कमजोरीले गर्दा क्रमशः प्रभावहीन भई विस्थापित हुनुका साथै आआफ्नो प्रभावशाली निर्वाचन क्षेत्रबाटै बेदखल हुन बेर छैन  संविधानसभाको निर्वाचनले यसको संकेत गरिसकेकै छ  
	एमाओवादीको संघीय लोकतान्त्रिक गणतान्त्रिक गठबन्धन यही लक्ष्य भेदी हुनसक्छ  सत्तामा रहेको एमाओवादी र मधेसी मोर्चा बीचको सन्निकटता र सहकार्यको महत्वपूर्ण पक्ष ती दुवैका लागि प्रतिपक्षमा रहेका दलहरू नै आफ्नो उद्देश्य परिपूर्तिका अवरोधक रहेको छ  प्रतिपक्षले न एमाओवादीले चाहेजस्तो राज्यव्यवस्थाको समर्थन गर्छ न मधेसी मोर्चा तथा जनजातिको एकल जातीय पहिचानसहितको संघीय प्रदेशलाई मान्यता दिन्छ  भविष्यमा हुनसक्ने निर्वाचनले सम्भवतः यी दुवै मुद्दाको छिनोफानो गर्नेछ  बहुसांस्कृतिक समाजमा यसबारे जनचेतना फैलाउने अभिभारा प्रतिपक्षकै हुन्छ  यही नै राज्य पुनर्संरचनाको मुख्य मुद्दा भएको छ र हुनेछ पनि  यिनै मुद्दाको आधारमा एमाओवादीले गोलबन्दी गरेको छ  तसर्थ प्रतिपक्षी दलले यी राष्ट्रिय मुद्दाहरूलाई यथोचित तवरबाट सम्बोधन गर्न सकेनन् भने अनि जनतामा आफ्नो सशक्त उपस्थितिको आभास दिनसमेत चुक्यो भने ती राष्ट्रिय दलहरूको स्थिति अझै खुम्चिन बेर छैन  कारण जातिवाद अहिले नेपाली राजनीतिको लेगल टेन्डर भएको छ  सत्ताका साझेदारहरू यसैलाई भजाएर आफ्नो राजनीतिक अभीष्ट पूरा गर्न सक्रिय छन्  तीव्र असहमतिका यी मुद्दामा प्रतिपक्षी दलहरूले मर्यादित तवरबाट जनसमर्थन जुटाउन र परिचालन गर्न अत्यावश्यक भएको छ  प्रतिपक्षी दलहरूको आन्तरिक सम्बन्धलाई समेत प्रभावित गरेको जातीय मुद्दामा सर्वदलीय सहमतिको आवश्यकता छ  यसको पहल प्रतिपक्षले नै  
	गर्नुपर्छ  यस मुद्दामा भड्काव भए अर्काे विघ्न खडा हुनसक्छ  यसप्रति सबै सचेत हुनुपर्छ  समय घर्किसकेको भने छैन  
	हुन त प्रजातन्त्रमा प्रतिपक्षको सार्थक भूमिका प्रतिकूल अवस्थामै देखिनुपर्छ  किनकि प्रतिपक्षले समन्वयकारी भूमिकाद्वारा नै सत्तापक्षलाई जनताको आवाज सुन्न र उत्तरदायी हुन बाध्य पार्छ  साथै सामाजिक आर्थिक जनधनको सुरक्षा र राजनीतिक व्यवस्थाको सुदृढीकरण गरी राष्ट्रनिर्माण कार्यमा सत्तापक्षको सहयोगी हुन्छ  तर विडम्बना त के भने प्रतिपक्ष सकारात्मकभन्दा नकारात्मक कार्यप्रति नै बढी संलग्न हुनथालेको छ  राष्ट्रियताकै मुद्दामा समेत सबै प्रतिपक्षी संवेदनशील हुनसकेका छैनन्  सत्ता नेतृत्वमा रहेको एमाओवादी प्रधानमन्त्री बाबुराम भट्टराई र उक्त दलको अध्यक्ष प्रचण्डले गरेको राष्ट्रघातको सार्वजनिक खुलासा र पुष्टि भइसक्दा पनि प्रतिपक्षी दलहरूले त्यसको संकेतात्मक विरोधसम्म पनि नगर्नु नेपाली राजनीतिको विभत्स चरित्र प्रस्तुत गर्नु  
	हो  त्यसैले जेठ  पछि आन्दोलनको आँधीबेहरी ल्याउने प्रतिपक्षीहरूको घोषणा एकाएक हावा फुस्किएको छ  टेलिभिजनको पर्दामा जुहारी खेल्नेहरू प्रतिपक्षी हुनसक्तैनन्  त्यस्तै राष्ट्रपतिको पदीय मर्यादासित सिंगौरी खेल्न खोज्नेहरू पनि विपक्षी दलका नेता हुन सक्दैनन्  प्रतिपक्षीको भूमिका त सरकारको गलत प्रवृत्तिको नियन्त्रण गर्नु हुन्छ  प्रतिपक्षी हुनुको अर्थ आफ्ना दलको युवा ऊर्जा खर्चेर बन्द तोडफोड र जनजीवन अस्तव्यस्त गरी अनाहकमा दबाब सिर्जना गर्नु होइन  प्रतिपक्षी हुनुको अर्थ त सर्वसाधारण जनताको जीवनसित प्रजातान्त्रिक पद्धति र आचरणको समन्वय र संगति गर्नु र गराउनु हो  प्रतिपक्षी हुनुको अर्थ जनआकांक्षाको सम्मान गरी राजनीतिक संक्रमणको विधिवत व्यवस्थापन गर्दै राजनीतिक संकटको विकल्प प्रस्तुत गर्ने सक्षमता हो  पदलोलुपता होइन   
	
"
