चियापान र चड्कनको प्रसंग"चड्कनबाट होइन चियापानको पृष्ठभूमिबाट सुरुवात गर्न चाहन्छु  ""
	चड्कनबाट होइन चियापानको पृष्ठभूमिबाट सुरुवात गर्न चाहन्छु  पञ्चायतकालको नितान्त भिन्न पृष्ठभूमिमा तत्कालिक शासनबाट अराष्ट्रिय तत्त्व घोषित गरिएका बीपी कोइरालाले राष्ट्रिय मेलमिलापको अवधारणाअन्तर्गत यो चलन सुरु गरेका थिए  पछि गणेशमानजीले समाजका अलगअलग पक्षहरूलाई आमन्त्रित गरेर वाषिर्क चियापानको त्यो परम्परालाई निरन्तरता दिनुभयो  चाक्सीबारीमा आयोजन हुञ्जेल म पनि बडो उत्साहका साथ त्यो चियापान दिवसको प्रतीक्षा गर्दथेँ  पञ्चायत व्यवस्था कायम रहुन्जेल बडो गरिमा थियो त्यो चियापान कार्यक्रमको  निम्ता पाएर पनि चियापानमा उपस्थिति जनाउने साहस सबैले गर्दैनथे  दरबारियाहरूको कोपभाजनमा परिने खतरा मोल्न अधिकांश चाहँदैनथे  खुल्ला रूपले प्रजातन्त्रप्रेमी मानिसहरूको जमघट हुने गर्दथ्यो  एक्कादुक्का साहसी पञ्चहरू भने त्यहाँ पुग्न शंकोच मान्दैनथे   
	चियापानमा को आयो  को आएन  कसले के भन्यो  भन्नेे चर्चा त्यसबेलाको बन्द समाजमा हप्तौं हुन्थ्यो  आजभोलि कहिलेकाहीं बन्द हुँदा हामी यति धेरै सास्ती भोग्छौं गुनासा गर्छौं  वर्तमान पुस्तालाई यो कुराको अनुमान गर्न पनि कठिन हुनेछ कि कसरी त्यतिका वर्षसम्म सारा देश एक अधिनायकवादी व्यवस्थाको बन्दी भएर बाँच्यो होला  
	 मा प्रजातन्त्रको पुनःस्थापनापछि जनता अधिनायकवादको जेलबाट मुक्त भएझैं देखियो  तर यथार्थमा उनीहरू प्रजातन्त्रका नाममा एक नयाँ जेलमा कोचिने खतरा उत्पन्न भयो  पञ्चायती अधिनायवादको जेलबाट मुक्त भएर जनता त थाहै नपाई अराजकता को बन्दीगृहमा पो बसाइसराइ गराइएका रहेछन्  जेल चाहे पारिवारिक अधिनायवादको होस् या दलीय अराजकताको कुरा एउटै हो  
	खैर अहिलेका निम्ति चियापान कार्यक्रमहरूतिरै र्फकन चाहन्छु   पछि कांग्रेसी चियापान कार्यक्रमहरूले आपनो गरिमा गुमाउँदै गए  तिनीहरूले पञ्चभेलाको चरित्र नक्कल गर्न थाले  चोर र पुलिस दुवै एकैसाथ मञ्चमा देखिन थाले  इमान्दार पुलिस अफिसरहरू पनि त्यहीं पुलिसको ड्रेस लगाएका चोरहरू पनि त्यहीं  सारा जीवन इमानजमानमा बस्ने राष्ट्रसेवक पनि त्यहीं कहलिएको भ्रष्टाचारी पनि त्यहीं  चियापान यस्तो छ्यास्मिस भयो कि छुट्याउनै गाह्रो  चियापान कार्यक्रममा कहलिएका बदमासहरूलाई बोलाउनै हुन्न भन्ने मेरो मनसाय कदापि होइन  मानिस सज्जन होस् या दुर्जन चिया त उसले पनि खानै पर्यो नि  तर मेरो दृढतापूर्वक आग्रह के छ भने राजनीतिक दलहरूले आयोजन गर्ने चियापानलगायत कुनै पनि समारोहमा कुनै पनि सरकारी सेवाका राष्ट्रसेवकलाई आमन्त्रण गर्ने परिपाटी बन्द गरियोस्  नेपालमा एकातिर अहोरात्र प्रशासनतन्त्रमा राजनीतीकरण भयो भनिन्छ अर्कोतिर राजनीतिक नेताहरू र सरकारी कर्मचारीबीच आपसी सम्बन्धका आधारहरू ज्यादै अस्पष्ट र अपारदर्शी छन्  यस्तो कार्टेलिङ ले नै प्रशासनलाई खतरनाक हदसम्म राजनीतीकरणको संघारमा पुर्याएको हो  
	के तपाईंले भारतमा कांग्रेसले आयोजन गर्ने कार्यक्रममा वा भारतीय जनता पार्टीको आयोजनमा हुने कुनै सभामा सुरक्षा निकायका प्रमुखहरू दलबलसहित उपस्थित भएको अनुमान गर्न सक्नुहुन्छ  के अमेरिकामा रिपब्लिकन बा डेमोक्र्याटिक पार्टीका भेलाहरूमा प्रशासन र सुरक्षा निकायका प्रमुखहरूलाई दलबलसहित हाजिर बजाउने निमन्त्रणा पत्रको कल्पना गर्न सकिन्छ  सत्य के हो भने राजनीतिक कार्यक्रममा सरिक हुने कुनै पनि कर्मचारी ती देशहरूमा तत्काल विभागीय कारबाहीका भागी हुन्छन्  त्यहाँ न त राजनीतिक दलहरूले गर्ने कार्यक्रममा सरकारी कर्मचारीलाई निमन्त्रणा दिने परम्परा छ न त कर्मचारीहरूका तर्फबाट त्यस्ता ठाउँहरूमा उपस्थिति जनाउने चलन नै छ   
	हो कहिलेकाहीं जस्तो एकपटक भारतको उत्तर प्रदेशमा मायावती मुख्यमन्त्री छँदा उनको पार्टीले आयोजन गरेको चियापान समारोहमा त्यस राज्यका प्रहरी महानिरीक्षक केक लिएर पुगेको घटनाले मिडियामा लामो समयसम्म हल्लीखल्ली मच्चाएको थियो  तर यस्ता घटना प्रायः हँुदैनन्  भइहाले समाज र प्रेसबाट तत्काल निरुत्साहित गरिन्छन्  तर हाम्रो देशमाचाहिँ फरक पर्दैन किनभने यहाँ को कर्मचारी  को नेता  भन्नेे लक्ष्मणरेखा बडो अपारदर्शी छ  राजनीतिक पार्टीहरूले आयोजन गर्ने कार्यक्रमहरूमा सरकारी कर्मचारीहरूको सगौरव उपस्थिति रहन्छ  यहाँ सानोभन्दा सानो पदमा बसेको कर्मचारीले पनि मन्त्री र प्रधानमन्त्रीभन्दा कम्तीको धमास दिँदैन  यहाँ मन्त्री र प्रधानमन्त्री पदमा बसेकाहरू पनि सानोसानो पदमा कार्यरत मानिसहरूको सरुवा बढुवा ठेक्कापट्टा आदिमा रुचि राख्न छाड्दैनन्  यस्तो छ्यास्मिस छ कि छुट्याउनै मुस्किल  यहाँ आफ्नो भुइँतले बैंक राम्ररी चलाउन नसक्नेहरू राजनीतिक उपदेश छाँट्दै हिँड्छन र त्यसैको सिको गरेर होला हाम्रा कतिपय नेताहरू पनि हलोदेखि हाइड्रो सम्म पुगेर आर्थिक दर्शनको खोक्रो ड्रम पिट्दै  
	हिँड्छन्  कहिलेकाहीं लाग्छ कि हामीलाई आपनो कामबाहेक बाँकी सबै मानिसको काम गर्न आउँछ   
	प्रचण्ड चड्कन प्रकरणपछि रवीन्द्र अधिकारीको बडो विचारणीय टिप्पणी सुनियो नेपालमा मानिसहरूको भीड जम्मा गरेर सबैसँग दाँत देखाउँदै हात मिलाएर मीठो कुरा गरेर लोकपि्रय हुने चलन छ  समाजमा ठोस र राम्रो काम गरेर लोकपि्रय हुनुको साटो चिल्लो मीठो व्यवहारको आवरण प्रदर्शन गरेर लोकपि्रय बन्ने चलन छ  वर्तमान युगमा त्यसरी प्राप्त लोकपि्रयता क्षणिक हुन्छ  हो हामी सबैले र विशेषतः नेताहरूले बडो गहिरो तवरले बुझ्नुपर्ने कुरा के छ भने कुनै व्यक्ति वा समूहको झुन्ड आफूसित खुसाउला वा रिसाउला भनेर व्यवहार गर्ने मानिस वास्तविक अर्थमा नेता हुनै सक्दैन  नेताले व्यक्तिविशेषको होइन समाजको बृहत्तर हितमा निर्णय गर्ने क्षमता राख्न अनिवार्य छ  हो व्यक्ति पनि समाजकै अंग हो तर व्यक्तिविशेषका भावनाले मात्र सिंगो समाजको प्रतिनिधित्व नगर्न पनि सक्छ गर्न पनि सक्छ  यो साह्रै चुनौतीपूर्ण अन्तर बुझ्नसक्ने मानिस नै साँचो अर्थमा नेता हो  अहिले समाजसँग समय र धैर्य दुवै धेरै छैन  अतः कुनै व्यक्तिविशेष वा सानो झुन्डको जायज वा नाजायज स्वार्थसिद्धि वा अहंकारको तुष्टिका निम्ति मात्र नेताहरूले मीठो मसिनो आचरण प्रदर्शन गर्ने फुर्सदिलो बेला होइन यो  देश र जनताको बृहत्तर हितका लागि गर्नुपर्ने प्राथमिक कामहरू नगरेर बसेपछि समाजमा नेताहरूप्रति वितृष्णा र आक्रोश बढ्नु स्वाभाविकै हो  
	बल प्रयोग नगरी आपना समस्याहरू समाधान हँुदैनन् भन्नेे नकारात्मक विश्वासले एक प्रकारको मौन स्वीकारोक्ति हाम्रो समाजमा प्राप्त गर्नु दुर्भाग्यको अवस्था हो  यो विश्वासको र्ऊवरभूमी तयार गर्नका निम्ति माओवादी विद्रोहका क्रममा माओवादी र राज्यपक्षबाट भएका हिंसाप्रतिहिंसाले खेलेको भूमिकालाई नजरअन्दाज गर्न सकिँदैन  त्यतिमात्र होइन पछिल्ला वर्षहरूमा विभिन्नखाले आन्दोलनको नाममा हँुदै आएका हिंसात्मक जबर्जस्तीका कृत्यहरूको फेहरिस्त पनि निकै लामो छ  शान्तिपूर्वक विरोध गर्ने हक सुरक्षित हँुदाहँुदै पनि बलको बाटोले सामाजिक स्वीकारोक्ति पाउनु कुनै पनि समाजको दीर्घकालीन हितका निम्ति चिन्ताको विषय हो   
	हुन त समाज र राजनीतिमा हिंसाको प्रयोग इतिहासकालदेखि नै अत्यन्तै जटिल र विवादित विषय रहीआएको छ  हिंसाको समर्थन गर्न सकिन्न तर सबैलाई थाहा छ इतिहासमा हिंसा भएको छ  एक कालखण्डको मानव इतिहास वास्तवमा हिंसा र प्रतिहिंसाको इतिहास हो  नेपालमा हिंसालाई प्रयोग गर्ने माओवादी पहिलो दल कदापि होइन  तर माओवादी विद्रोहका दौरान नेपालमा राजनीतिक उद्देश्य प्राप्तिका लागि जुन अनुपातमा हिंसा र प्रतिहिंसा भयो त्यो मात्राको रक्तपातचाहिँ कहिल्यै भएको थिएन  म बितेका कुरा आज धेरै कोट्याउन चाहन्न र बिर्सन पनि चाहन्न  जोजो र जसका परिवारजन हिंसा र प्रतिहिंसाको सिकार भए तिनीहरूको पीडालाई हल्का रूपमा प्रस्तुत गर्ने धृष्टता पनि कदापि गर्न सकिँदैन   
	साथै सधैंभरि इतिहासमा टाँसिएर बसे जीवन निर्वाह पनि हुँदैन  नेल्सन मन्डेलाले भनेका छन् क्षमा गर तर नबिर्स  हो सक्छौ भने क्षमा गरिदेऊ तर नबिर्स   
	प्रचण्ड चड्कन प्रकरणमा पदम कँुवरको दोष कति थियो  र प्रचण्डको कति थियो भन्नेे विषयमा म जानिफकार हुन चाहन्न  आध्यात्मिक गुरुहरूबाट निकै प्रभाभित मेरा निम्ति बुद्ध र गान्धीको बाटोले मात्र समाजमा दीर्घकालीन समाधान दिन्छ भन्नेे विषयमा कुनै सन्देह छैन  प्रचण्डले हिजोका दिनमा के गरे वा गरेनन् भन्नेे कुराभन्दा उनले आज के गर्दैछन् भन्नेे कुराले बढी महत्त्व राख्नु पर्दछ  गत बिहीबार दिशानिर्देश कार्यक्रममा प्रचण्डले प्रस्ट स्वरमा भने मेरो मनमा पदम कुँवरप्रति कुनै दुर्भावना छैन  मैले उनलाई त्यसै दिन क्षमा गरिदिएँ जुन दिन उनले मलाई गालामा पिटेका थिए  म राजनीतिक हिसाबले प्रचण्डजीका धेरै कुराहरूसित असहमत छु  म उहाँले गर्नसक्ने धेरै किसिमका नाटकहरूसित पनि राम्ररी परिचित छु  तर त्यस दिन अन्तर्वार्ताका क्रममा प्रचण्डजीको आँखाभित्र नियालेर हेर्दा मैले त्यहाँ पदम कँुवरप्रति कुनै दुर्भावना पाउन सकिनँ  कुन्नि किन हो त्यसले मेरो मन छोयो   
	मानिस जब आपनो निजी अहंकारबाट अलिकति माथि उठिदिन्छ मानिस जब आफू अपमानित भएर पनि गल्लीहाँसोको विषय बनेर पनि जब कुनै अर्को मानिसप्रति जब सद्भाव प्रकट गर्छ तत्तत् क्षणहरूमा सारा मनुष्यताको गरिमा अलिकति बढेको अनुभूत हुन्छ  प्रचण्ड चड्कन प्रसंग न गलगल हाँस्ने विषय हो न छाती पिटेर दुःख मनाउ गर्ने विषय हो  यो त शिक्षा लिएर अगाडि बढ्ने प्रसंगमात्र हो   
	 
	 
	 
	 
	 
"
