यसमा चाहिं सहमति हुन्छ कि लोकतान्त्रिक गणतन्त्रको सबैभन्दा ठूलो र सही निर्णय प्रक्रिया भनेको जनमत संग्रह नै हो "
	नेपाली राजनीतिका नेताहरूले भदौ मसान्तको सहमतिको मितिलाई भर्खरै असोज मसान्तमा सरुवा गरेका छन्  असोज मसान्त पनि केही दिनमा आइपुग्नेछ  त्यसपछि यो सहमति कात्तिक मसान्तमा सरुवा हुनेछ  कात्तिकको महिना यो वर्ष चाडको महिना  दसैँतिहारको महिना  त्यसैले सहमतिको सरुवा मंसिर मसान्तमा पुग्नेछ  वर्तमान नेपालमा राजनीतिक सहमति हुँदैन भन्ने कुरो टुंगो भो  सहमतिका लागि चार पाँच वा एक्काइस जति दलका बीचमा वार्ता गरे पनि सहमतिको मासिक सरुवा भइरहनेछ  एकीकृत माओवादीको पछिल्लो राजनीतिक निर्णय पालुङटारको निर्णय अर्थात सत्ताकब्जा नै हो  पुष्पकमल दाहाल अहिले वार्ताका नाममा अरू राजनीतिक दलहरूलाई डल्ल्याउँदै आफ्नो महत्त्वाकांक्षा पूरा गर्ने अभियानमा लागेका छन्   
	यद्यपि राजनीतिमा यो कुनै नौलो प्रयोग भने होइन  राजनीति भनेकै स्वार्थ हैकम षड्यन्त्र जालझेल र विजयको जंगली महत्त्वाकांक्षा हो  राम्रा मान्छेहरू बाँचेको पौराणिक या ऐतिहासिककालमा पनि राजनीति फोहोर नै थियो  रामराज्य भनी पुराणमा वणिर्त रामायणकालमा पनि सीतामाथि पटकपटक भएको अत्याचार वर्तमानमा भन्ने गरिएको महिला हिंसाकै एउटा क्रुर रूप थियो  रामको वनवास राजनीतिको अर्को फोहोर थियो  महाभारतकालीन महानायक श्रीकृष्णलाई यो दक्षिण एसियाभरि भगवान् भनेरै पुजिन्छ  तर त्यही कालको राजनीति पनि युवराज को हुने भन्ने थाङ्ने मुद्दामा लाखौँ निर्दोष जनताको ज्यान लिइएकै थियो  बिनाकारण एक लाख नेपालीको ज्यान लिने दुइटा विश्वयुद्ध पनि राजनीतिकै कारण भएका हुन्  दुवै विश्वयुद्धसँग नेपाल राष्ट्र र नेपाली जनताको कुनै साइनो सम्बन्ध थिएन  तर मारिने नेपाली नै भए   
	नेपालको राजनीति पनि इतिहासमा कहिल्यै चोखो भएको पढिएको छैन  अपराध र राम्रा काम दुवैलाई किंवदन्ती बनाउने नेपाली इतिहासकारको चलनलाई यथार्थ धरातलमा ओरालेर हेर्ने हो भने मानदेवले बाबुलाई मारेकै हुन्  प्रताप मल्लले बाबुलाई थुनेकै हुन्  रणबहादुरले काकालाई मारेकै हुन्  इतिहासमा अति विवादित थापा र पाण्डेहरूले एकअर्कालाई मारेरै सिध्याउने किरिया खाएकै हुन्  जंगबहादुरले मामालाई मारेरै प्रधानमन्त्रीको पगरी हत्याएका हुन्  राजा सुरेन्द्रविक्रम शाहले बाबुलाई मृत्युपर्यन्त झ्यालखानामा कोचेकै हुन्  वीरशमशेरले काकालाई मारेकै हुन् चन्द्रशमशेरले दाजुलाई डाँडा कटाएकै हुन्  यी सब तथ्यहरूले कुन कुरो प्रस्ट पारेका छन् भने संसारको कुनै भूभागको राजनीति पनि स्वार्थ षड्यन्त्र जालझेल र विजयको जंगली महत्त्वाकांक्षाबाट बाहिर जान सकेको छैन   
	राजनीति चारित्रिक हिसाबले सधैँ अशुद्ध हुन्छ  तर लाख कोसिस गरे पनि नागरिक राजनीतिबाट बाहिर जानै सक्दैन किनभने राजनीतिको आधार आर्थिक हो  मान्छे धनी र गरिबमा विभाजित हुँदैनथ्यो भने संसारमा राजनीतिको आरम्भ नै हुँदैनथ्यो  संसारका सबै दार्शनिकले यही कुरो बुझेर समाज रूपान्तरणको कुरा गरेका हुन्  नेपालमै पनि विश्वेश्वरप्रसाद कोइरालाले प्रजातान्त्रिक समाजवादको कुरा थाल्दा होस् या पुष्पलालले जातपातको गन्ध आउने हुनाले पुष्पलाल आफूले कहिल्यै श्रेष्ठ लेखेनन् समाजवादी प्रजातन्त्रको कुरा थाल्दा होस् यही समतामूलक समाजको सपना देखेका थिए  बीपी कोइरालापछि कांग्रेसमा प्रजातान्त्रिक समाजवादको मर्म बुझ्ने एउटा पनि नेता नजन्मिनु र पुष्पलालपछि नेपालको कम्युनिस्ट आन्दोलन विश्व कम्युनिस्ट आन्दोलनको सिकार हुनुका कारण नेपालले यो समतामूलक समाजको सपनालाई देख्न नपाइरहेको अहिलेको समय हो  समाजवादी प्रजातन्त्र होस् या प्रजातान्त्रिक समाजवाद दुवै राज्यविहीन परिकल्पना गर्ने दार्शनिकका सपना हुन् जो अहिले नेपालमा बेवारिसे भएर अलमलिएको छ  त्यसैले अहिलेको नेपालको राजनीति फोहोर भयो भनेर होहल्ला मच्चाउनुको कुनै अर्थ हुँदैन  हिमालमा चिसो हुन्छ मधेसमा गर्मी हुन्छ र राजनीति फोहोर हुन्छ भन्नु एउटै कुरा हो  फोहोर हुँदैनथ्यो भने त्यो राजनीति नै हुँदैनथ्यो  फोहोर भयो त्यसैले त्यो राजनीति भयो  परम्पराकै कारण नेपालको अहिलेको राजनीति पनि फोहोर भएको छ  त्यही फोहोरले अहिले राजनीतिक दलहरूका बीचमा सहमति हुन सकिरहेको छैन  यो सहमति नहुने कारण प्रधानमन्त्रीको जागिर हो भन्ने सबैलाई थाहा छ  अहिलेको प्रधानमन्त्रीको जागिरमा के त्यस्तो जिम्मेवारीबोधको चरित्र छ त्यो त हामीलाई थाहा हुने कुरो भएन  प्रधानमन्त्रीको परिचय अहिले यस्तो भएको छ चार दर्जन भाइभतिजा र आसेपासेलाई आफू बालुवाटारको दानोमानो खुवाउने श्रीमतीजीमार्फत आर्थिक कारोबारको डिल गराउने हेलिकप्टर र हवाईजहाजमा घुमिरहने मन्त्रिपरिषद्को बैठकको अध्यक्षता ग्रहण गर्ने पुङमाङे घोषण गरेर जनतालाई अलमल्याउने अनि अन्तमा सिंहदरबारको प्यासेजमा चन्द्रशमशेर जबराकै लहरमा आफ्नो चिटिक्कको फोटो झुन्ड्याउने  
	सिंहदरबार चन्द्रशमशेरले बनाएको हुनाले यहाँ चन्द्रशमशेरलाई उपस्थित गराइएको हो  यस्तो बेकामे प्रधानमन्त्रीको जागिर खान हाम्रा ठूलठूला त्यागी तपस्वी गणतन्त्रका संवाहक नेताहरूलाई किन लोभ लाग्या होला  कारण प्रस्टै छ हिजोको निरंकुशताविरोधी आन्दोलनमा लोकतान्त्रिक गणतन्त्र अन्तिम ध्येय थियो  त्यो ध्येय प्राप्त भएपछि हाम्रा ठूला नेताहरूलाई आफूले लगानी गरेको ब्याज खाने इच्छा जागेको हो  
	राजनीतिमा आफूले गर्न नसकेका काम अरूले गर्न नसकेको देखेपछि आन्द्रा निस्कने गरी गाली गर्ने कामलाई राजनीति फोहोरै भइरहेको सन्दर्भमा पनि राम्रो मानिँदैन  त्यसलाई गर्मीका बेलामा जताततै दुर्गन्ध फैलाउने काठमाडौंका फोहोर नदीहरूसँग तुलना गरिदिए हुन्छ  नेपालको वर्तमान राजनीतिमा ज्ञानेन्द्र शाह र उनको समूह सूर्यबहादुर थापा र उनको समूह लोकेन्द्रबहादुर चन्द र उनको समूह पुष्पकमल दाहाल र उनको समूह झलनाथ खनाल र उनको समूह शेरबहादुर देउवा र उनको समूह सम्पूर्णतः असफल प्रमाणित भइसकेका छन्  हिजो सत्ता राजनीतिको नेतृत्व गरेकामा बचेका माधव नेपाल र उनको समूहलाई पनि सफल भन्ने आधार कतैबाट भेट्टाउन सकिँदैन  तर उनले एउटा कामचाहिँ गरेकै हुन् माओवादी गुरिल्लालाई सरकारले गठन गरेको सेना समायोजन व्यवस्थापन समितिको मातहत ल्याउने  यही एउटा काम गरेको हुनाले र प्रधानमन्त्री भएर बाहिर निस्कँदा पनि आफ्नो आर्थिक इमानलाई जोगाएको हुनाले अरू कुनै समूहभन्दा उनलाई चोखो मानिएको हो   
	अयोग्यहरूको भीड जम्मै भए पनि नेपाल राजनीतिबाट बहिर्गमन गर्न त सक्दैन किनभने नेपालमा राज्य छ सत्ता छ सेना प्रहरी छन् एउटा अदालत पनि छ नागरिकलाई सम्मान नगर्ने संस्कार पनि जीवितै छ  त्यसैले राजनीतिलाई सराप्दासराप्दै पनि त्यसलाई कम क्षतिमूलक बनाउन नागरिकले नै सोच्नुपर्ने आजको आवश्यकता हो   
	नेपालको सबैभन्दा ठूलो पार्टीका अध्यक्ष पुष्पकमल दाहाल प्रचण्डले एकपटक घोषणा गरेका थिए राजनीतिक दलका बीचमा सहमति हुन नसकेको अवस्थामा सर्वोच्च अदालतका भूतपूर्व प्रधानन्यायाधीशको नेतृत्वमा चुनावी सरकारको गठन गर्ने  अध्यक्ष दाहालको बोलीको ठेगान नहुने हुनाले यति बेला उनलाई यो बोलीको सम्झना होला नहोला तर हामी धेरैले उनकै मुखबाट टेलिभिजनको पर्दामा सुनेको बोली हो यो  शब्दशब्दमा बाझ्ने दलका नेताहरूले पनि यसको प्रतिवाद गरेनन्  त्यसैले नेपाली राजनीतिमा देखा परेको गम्भीर समस्याको समाधानका लागि अध्यक्ष दाहालले भनेको चुनावी सरकार गठन गर्ने कामलाई सबैले स्वीकार गर्दा मुलुकले अग्रगामी निकास पाउनेछ  तर त्यो सरकारमा निर्वाचन लड्ने व्यक्तिलाई समावेश गरिनु हुँदैन  यदि नागरिक सर्वोच्चताको सम्मान गरिने हो भने संघीयतालगायतका विवादित मुद्दालाई जनमत संग्रहको विषय बनाइनुपर्छ  लोकतान्त्रिक गणतन्त्रको सबैभन्दा ठूलो र सही निर्णय प्रक्रिया भनेको जनमत संग्रह नै हो  
	 
	 
"
