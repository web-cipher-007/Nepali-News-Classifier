प्रादेशिक सीमांकनका आधार"राज्य पुनःसंरचना आयोगले निश्चित आधारमा प्रदेशको नाम संख्या सीमा र मुख्य अधिकारबारे सर्वसम्मत निर्णय गर्न नसकेपछि बहुमत र अल्पमतका दुई छुट्टाछुट्टै प्रतिवेदन सरकारसमक्ष प्रस्तुत गरेको पनि करिब तीन हप्ता बित्यो  ""
	राज्य पुनःसंरचना आयोगले निश्चित आधारमा प्रदेशको नाम संख्या सीमा र मुख्य अधिकारबारे सर्वसम्मत निर्णय गर्न नसकेपछि बहुमत र अल्पमतका दुई छुट्टाछुट्टै प्रतिवेदन सरकारसमक्ष प्रस्तुत गरेको पनि करिब तीन हप्ता बित्यो  सरकाले त्यो प्रतिवेदन संविधानसभाका अध्यक्षलाई बुझाए तापनि यसबारे छलफल हुनसकेको छैन  यस सम्बन्धमा राज्य पुनःसंरचना आयोगका सदस्यहरूबीच अन्तरविरोधकै अवस्थामा दुई छुट्टाछुट्टै प्रतिवेदन बुझाइएको कुरा एकातर्फ छ भने अर्कोतर्फ यस प्रतिवेदनउपर सुदूर पश्चिमाञ्चल तराई तथा देशका अन्य कतिपय भागमा विरोधसभा तथा जुलुस निकालिएका छन्  प्रतिवेदन जलाउनेदेखि सडकमा विरोधका आवाज उठिरहेको छ  प्रदेशको संख्याका सम्बन्धमा नेकपा एमालेले हालै  वा  प्रदेशको प्रस्ताव अघि सारेको छ  
	तर आयोगको बहुमतले दलित समुदायका लागि गैरभौगोलिक सीमाबाहेक  प्रदेश र अल्पमत समूहले नाम बेगरका  प्रदेशको प्रस्ताव प्रस्तुत गरेको थियो  यस सम्बन्धमा कति प्रदेश कायम गरिने एवं केकस्तो नाम राख्ने र प्रदेशको सीमांकन कहाँ कसरी गर्ने भन्ने अन्तिम निर्णय संविधानसभाले नै गर्नेछ  आयोगले जेजस्तो प्रतिवेदन दिएको भए तापनि त्यस प्रतिवेदनउपर संविधानसभाको पूर्ण बैठकद्वारा छिट्टै निर्णयस्तरमा पुग्नुपर्छ  प्रदेशको संख्या जतिसुकै र नाम जेसुकै राखे तापनि सीमांकन स्पष्ट र शुद्ध तरिकाले गरिनुपर्छ  यद्यपि प्रदेशको सीमांकन तथा नक्सांकन गर्ने कुरो प्राविधिक पक्षबाट कार्यान्वित गरिनुपर्छ  
	सीमांकन 
	राज्य पुनःसंरचनाको सिलसिलामा संघीय संरचना अन्तर्गत दुई वा दुईभन्दा बढी प्रदेश बीचको सीमांकन र नक्सांकन निकै संवेदनशील पक्षको रूपमा रहेको हुन्छ  प्रदेशहरू बीचको साँधसिमाना स्पष्ट नभए सीमा क्षेत्रमा रहेको स्रोतसाधनको उपभोग र प्रयोगमा आपसी किचलो र मनमुटाव उत्पन्न हुनसक्छ  कालान्तरमा पेट्रोलियम पदार्थको भण्डार भेटिए युरेनियम खानीखनिज पत्ता लागे अथवा बहुमूल्य धातु खोज गरिँदा दुई या तीन प्रदेश बीचको सीमारेखा स्पष्ट नभएको अवस्थामा विवाद पैदा हुनसक्छ  फलतः खानीखनिज निकाल्न नसकिने अथवा ढिला हुनसक्ने अवस्था आउन सक्छ  यसैगरी नदी सीमा मानिएका प्रदेशहरूबीच त्यस नदी एक प्रदेशको स्वामित्वमा रहने या साझा नदी स्रोतका रूपमा रहने भन्ने कुरा स्पष्ट किटान हुनुपर्छ  बहुप्रदेश भएर बग्ने सीमा नदीबारे पानीको उपयोग र प्रयोगका सम्बन्धलाई लिएर वादविवाद उत्पन्न हुनसक्छ  उदाहरणार्थ भारतको कर्नाटक र केरला तमिलनाडु राज्य भएर बग्ने काभेरी नदीको पानीको उपयोगमा अहिले पनि झगडा चलिरहेको छ  त्यसैले संघीय प्रदेशको सीमा सकेसम्म पूर्ण र किटानी प्रकारको हुनुपर्छ   
	सीमा अंकन शुद्धसँग नगरिए ससाना कुरामा पनि प्रदेशहरूबीच मनोमालिन्य उत्पन्न हुन जान्छ र विकासको गति रोकिन सक्छ  केही समयअघि गोरखा जिल्लाका वासिन्दा मनाङमा यार्सागुम्बा टिप्न जाँदा बेजिल्लाका वासिन्दा आए भनी विवाद हुँदा अनाहकमा तीन व्यक्तिको ज्यान गएको कुरा ताजै रहेको छ  हालै पनि नेपाल सरकारबाट अनुमति लिएर चिनियाँ कम्पनीले प्युठान र रोल्पाको सिमानामा पर्ने माडीखोलाको किमिचौर बगरमा सुनखानीको खोजी कार्य सुरु गर्दा जिल्ला सीमा स्पष्ट नभएर दुई जिल्ला विकास समितिबीच वादविवाद हुनलागेको छ  यसैले प्रदेशको सीमा स्पष्ट हुनुपर्छ  
	यसबाहेक एक प्रदेशको सीमारेखाले अर्काे प्रदेश घेरिई नाकाबन्दी जस्तो हुनेगरी प्रदेश परिवेष्टित पारिनु हुँदैन  यस्तो भएमा आवागमन सामान ओसारपसार जस्ता कुरामा किचोला परी संघीय राज्यको कतिपय प्रदेशको विकासको मात्रा समानुपातिक तरिकाले अघि नबढ्न सक्छ   
	सीमांकनको आधार 
	नेपाल पश्चिमपूर्व आयाताकारमा फैलिएको छ  उत्तरमा हिमालय दक्षिणमा मैदान र बीच भागमा पहाडी क्षेत्र रहेको छ  यी शृङखलाहरू पश्चिमपूर्व तन्किए तापनि हिमालय शृङखलालाई भित्री हिमाल ट्रान्स हिमालय भञ्ज्याङ देउराली हिमनदी नदीघाँटीले ठाउँठाउँमा काटेको छ  यसैगरी पहाडी खण्डमा महाभारत तथा चुरे सिवालिक शृङखला पश्चिमपूर्व फैलिए तापनि यसलाई उत्तरदक्षिण तेर्सिएका डाँडाकाँडा जलाधार सोतो लेक गल्छी नदीखोँचले काटी विभिन्न क्षेत्रमा विभाजित गरेको छ  यस्तै दक्षिणको मैदानी भाग तराईमधेस लाई पनि तिब्बतदेखि आएका नदी हिमालयबाट निस्केका महाभारत र चुरे पहाडबाट उम्रेका उत्तरदक्षिण नदीहरूले काटी समथर भूभागलाई विभिन्न जलाधार इलाकामा विभक्त गरेको पाइन्छ   
	संघीय प्रदेशको सीमांकनको संरचना तयार पार्दा नेपाल राष्ट्रमा रहेका यस्ता भौगोलिक वस्तुलाई आधार लिनुपर्छ  यसैले विभिन्न प्रदेशको सीमाको रूपमा निश्चित पानीढलो नदीको दोभान पहाडका थुम्काथुम्की तथा फेदी तालतलैया छाँगाछहरो हिमालको टुप्पो बाँधपैनी नहर राजमार्ग ऐतिहासिक गढीकिल्लाजस्ता अचल प्राकृतिक वस्तु र भौगोलिक तत्त्वलाई आधार मान्नुपर्छ   
	सीमा निर्धारण गर्ने चरण 
	प्रदेशको सीमांकन गर्ने सम्बन्धमा यसका विभिन्न चरण रहेका हुन्छन्  जस्तो  राजनीतिक निर्णय  सीमा उल्लेखन  सीमा अंकन र  सीमा प्रशासन   
	प्रथमतः कुनै पनि प्रदेशको सीमा निर्धारण गर्न राजनीतिक निर्णय हुनुपर्छ  जस्तो कणर्ाली प्रदेश र थारुवान प्रदेश बीचको सीमा चुरे शृङखलाको पानीढलोलाई लिइनेछ  दोस्रो चरणमा सीमा उल्लेखनको कुरा आउँछ  उदाहरणार्थ कणर्ालीखप्तड र मधेसअवध प्रदेश बीचको सीमा महाकाली नदीको पूर्वी किनारमा रहेको ब्रह्मदेवमण्डीबाट सुरु हुन्छ र चुरेको पानीढलो हुँदै गरुढे थुम्की भएर काप्रा डाँडासम्म पुग्छ  त्यसपछि थलिगाड खोला समात्दै खोलैखोला गाइनेकाँडा पुगी त्यहाँबाट सीमारेखा सिधै दक्षिणतर्फ हानिएर तारा तालको घाँटी पार गरी नेपालभारत सीमास्तम्भ नं  पुग्छ  यहाँबाट अन्तर्राष्ट्रिय सीमा हुँदै पश्चिम लागेर महाकाली नदी समाती ब्रह्मदेवमण्डीसम्म पुग्छ  यो एउटा उदाहरण हो र तेस्रो चरणमा सीमा अंकनको कुरो आउँछ  माथि उल्लेखन गरिएका सीमारेखा दुवै प्रदेशका सम्बन्धित व्यक्तिहरूलाई क्षेत्रमै देखाउँदै सीमा अंकनको चरण पार गर्नुपर्छ  चौथो तथा अन्तिम चरणको कामचाहिँ कालान्तरमा दुई या तीन प्रदेशबीच सीमा विवाद भए उल्लेखन गरिएका दस्तावेज नक्सा आदि सामग्रीको अध्ययन र क्षेत्र अवलोकन गरी समाधान गर्न सीमा प्रशासनको माध्यम अवलम्बन गरिनुपर्छ  
	नक्सांकन 
	प्रत्येक प्रदेशको सीमा उल्लेखन भएपछि सीमा अंकनको चरणमा त्यस्ता क्षेत्रको ठूलो माननापमा नक्सांकन गरिनुपर्छ  स्थलरूप नक्सा मौजुदा भए त्यस्तो नक्सामा धरातलीय तथा भौगोलिक विवरण सूक्ष्म तरिकाले चिह्न लगाउनुपर्छ  प्रदेशहरू बीचको सीमारेखामा सहमति भइसकेपछि सीमा उल्लेखन भएका कागजात र सीमा अंकन भएको नक्सामा दुवैतर्फबाट आधिकारिक हस्ताक्षर हुनुपर्छ  यस्तो नक्सा र तथ्यांकसम्बन्धी कागजातका प्रति दुवै संघीय प्रदेशमा रहनुपर्छ  यसको गुरु प्रतिचाहिँ कालान्तरसम्म सुरक्षित रहनेगरी केन्द्र सरकारको अभिलेखालयमा राखिनुपर्छ  सीमा प्रशासनको चरणमा यस्ता नक्सा तथा डकुमेन्टको आवश्यकता पर्छ   
	सीमांकन गरिने नक्सा डिजिटल कार्टोग्राफी प्रविधिबाट तयार गरिनु बढी वैज्ञानिक हुन्छ  यस्तो प्रविधि अपनाइएमा नक्सा आवश्यकताअनुसार ठूलो तथा सानो मानमा पेपर पि्रन्ट गरी उपयेाग गर्न सकिन्छ  यसैगरी सीमाको विवरण भौगोलिक सूचना प्रणाली जीआईएस पद्धतिमा विभिन्न लेएरमा स्थापना गरिनुपर्छ  उदाहरणार्थ जमिनको अग्लाइहोचाइ एउटा लेएरमा र यस्तैगरी नदी तथा ताल बस्ती भूउपयेाग जंगल अन्तर्राष्ट्रिय सीमास्तम्भको विवरण आदि अन्य लेएरमा रहनुपर्छ  यसबाहेक सबै संघीय प्रदेश स्थानीय निकाय गाउँपालिका नगरपालिका तथा यसका वडा इकाइको सिलसिलाबद्ध जियोकोडिङ गरिनुपर्छ   
	सीमांकनका निम्ति यसका विभिन्न चरणमा काम गर्नका लागि भूगोलविद नाप नक्साविद भूसूचनाविज्ञ तथा डिजिटल म्यापिङ प्रविधिका प्राविधिज्ञ रहेको विज्ञ समिति गठन गरिनुपर्छ  यस समितिले प्रदेशहरूबीच क्षेत्रगत भ्रमण गर्दै संघीय प्रदेश स्थानीय निकाय तथा नगरपालिका सम्बन्धित व्यक्तिहरूलाई देखाउनेबुझाउने गर्नुपर्छ  यस प्रक्रियाबाट प्रदेशहरूबीच सीमांकन गरिए भविष्यमा प्रदेशहरूबीच सीमामा आपसी किचलो नउठ्ने हुन्छ 
"
