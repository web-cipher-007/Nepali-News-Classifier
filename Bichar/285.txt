भाषामा भाँडभैलोकुनै समयका झर्रोवादी बालकृष्ण पोखरेल र तारानाथ शर्माहरू कसरी अहिलेको टर्रोवादी अभियानमा मिसिए होलान् "
	हिन्दी शैलीमा विभक्ति छुट्याउनुपर्ने अभियानमा लागिरहेका मुकुन्दशरण उपाध्याय बोल्दै थिए  बीचमा सही शब्द प्रयोग गरे  सँगै मञ्चमा बसेका तारानाथ शर्मा झ्वाँक्किइहाले के हो सही भनेको  भाषणै हिन्दी छ किन गर्नुहुन्छ धेरै कुरा   
	उपाध्याय अलि सम्हालिए त्यसो भए उचित भन्छु नि त  
	नेपाली कसरी शुद्ध लेख्ने  अभियानको दोस्रो शृंखला भेला पाटनमा चलिरहेको थियो  उपाध्यायले अर्को प्रसंग निकाले मैले हिन्दुस्तानतिरै पढेँ  उता गइरहन्छु  कहिलेकाहीं बालबच्चालाई पनि लिएर गइन्छ  जब रक्सौल पुग्छौं उनीहरूलाई भन्छु अब हामी कानून दीर्घ नू लेख्ने इलाकामा प्रवेश गर्यौं  फर्किएर फेरि जब त्यही ठाउँमा आइपुग्छौं भन्छु अब हामी कानुन ह्रस्व नु लेख्ने ठाउँतिर प्रवेश गर्दै छौं  
	ताली बज्यो  बजाउनेले किन बजाए म ट्वाँ परेँ  उनले योचाहिँ भनेनन् हामी नेरु प्रयोग गर्ने देशबाट भारु चाहिने इलाकातिर प्रवेश गर्दै छौं  नेपाली बोली थन्क्याएर हिन्दी बोल्ने ठाउँमा जाँदै छौं   
	नेपालीमा छ्यासछ्यास्ती हिन्दी मिसाइएकामा आलोचना गरिहिँड्छन् प्रा शर्मा  तर उनकै सहभागिता र अनुमतिमा अरबी फारसी उर्दू अंग्रेजी हिन्दी आदि भाषाबाट आएका शब्दलाई हिन्दी शैलीमा लेख्ने नियम पारित गर्यो त्यो भेलाले  केही सम्पादकले त जुरुक्क उठेर सपथै खाए यसलाई अब पूरापूर पालना गर्छौं   
	 
	नेपाली हिज्जे विवाद उत्कर्षमा पुगेको छ  एउटा पक्ष बसिसकेको प्रचलनलाई भताभुंग पारेर  को नेपाली कसरी शुद्ध लेख्ने   
	नेकशुले कालमा र्फकन खोज्दैछ  अर्कातिर प्रा हेमांगराज अधिकारीको नेतृत्वमा शैक्षिक क्षेत्रमा भाषिक अराजकता फैलिएको छ  बृहत् शब्दकोशले बसालिसकेको थितिलाई अधिकारी नेतृत्वले ध्वस्त बनाएको छ   साले गोष्ठीका बलमा भाषालाई आफूखुसी बिगारेर पाठ्यपुस्तकहरू छापिने काम धमाधम भइरहेको छ  यसको प्रतिक्रियास्वरूप आएको ललितपुर नेकशुले अभियान समाधान खोज्नभन्दा उल्झाउनतिर लागेको छ  दुई पक्ष भेटेर साझा उपाय पहिल्याउनुभन्दा आआफ्नो डम्फु बजाइरहेका छन्  यसले उनीहरू नेपाली भाषाको विकासका नाममा समूहगत स्वार्थमा लागेका छन् कि भन्ने दर्शाउँछ   
	यस्तै उग्रपन्थी र दक्षिणपन्थी खेलको चेपुवामा परेका छन् नेपाली भाषाका लाखौं प्रयोगकर्ता  प्रज्ञा प्रतिष्ठानले भाषाविद् प्रा बालकृष्ण पोखरेलको नेतृत्वमा बनाएको नेपाली बृहत् शब्दकोशले भाषालाई नयाँ उचाइमा पुर्याएको थियो  तत्सम संस्कृतबाट जस्ताका तस्तै आएका लाई नछुने तद्भव  
	संस्कृतबाट बिगि्रँदै आएका र आगन्तुक अन्य भाषाका लाई नेपाली ढंगले लेख्ने चलन बसाएको थियो  त्यो तर्कसंगत पनि थियो  शर्माकै भनाइमा संस्कृत हजुरआमा हो  उसकै जत्तिको इज्जत दिएर अरू भाषालाई राख्न फिटिक्कै सकिँदैन  त्यो शब्दकोशको मर्म पनि त्यही थियो   
	हो हामीलाई विभिन्न भाषाका शब्द चाहिन्छन्  ल्याइएका छन् प्रयोग भइरहेका पनि छन्  तर तिनीहरू संस्कृतजस्तो वंशजका आधारमा नागरिकता पाउन योग्य होइनन् अंगीकृत नागरिक हुन्  तिनीहरूले हाम्रो कानुनअनुसार चल्नुपर्छ  त्यो भनेको नेपाली शैली हो  अर्थात् सुरु र बीचमा ह्रस्व अन्तिममा दीर्घ  अनि पातलो स  बहुसंख्यकले मानक ठानेको प्रतिष्ठानको शब्दकोशले त्यही नियम बसाएको छ  त्यही शैलीमा लाखौं ग्रन्थ छापिएका छन्  मिडियाहरूले त्यसैलाई आधार बनाएका छन्  स्थापित भइसकेको छ त्यो शैली  
	तर आश्चर्य  बालकृष्ण गुरुसमेत ललितपुर भेलामा झुल्किए  नेपाली कसरी शुद्ध लेख्ने  हिज्जे विचार  मा हस्ताक्षर ठोकिदिए  र भने नेपाली भाषाको हित हुन्छ भने जिन्दगीभरि मैले गरेका अनुसन्धानलाई पोको पारी सिरानी लाएर सुत्न तयार छु   
	गुरुज्यू तपाईं त नेपाली बृहत् शब्दकोशका पाण्डुलिपिलाई पोको पारेर सिरानी लाउनुहोला  त्यसबाट छापिएका हजारौं प्रति ग्रन्थ पढेर ज्ञान कमाएका लाखौं प्रयोगकर्तालाई पनि के सिरानी लाउन सक्नुहुन्छ  आजसम्म गुरु मान्ने उनीहरू भोलिदेखि तपाईंलाई पीपलपाते  
	भन्छन्  के गर्नुहुन्छ  लाखौंलाख अनुयायी बनाएका गुरुले एकाएक विचार परिवर्तन गर्यो भने चेलाको हालत के हुन्छ  त्यो पनि अपरिपक्व अभियानमा   
	किन अपरिपक्व  कारण छ  विषय हो नेपाली कसरी शुद्ध लेख्ने  अनि विषयवस्तु हिज्जे र पदयोगवियोग  त्यसमा जारी गरिएको पछिल्लो घोषणाको सिरानमा छ हिज्जे विचार  अलि तल छ वाक्यविचार  अझ तल छ शब्दविचार  हिज्जे विचार छुट्टनिे वाक्यविचार र शब्दविचारचाहिँ जोडिने कुन नियम हो  त्यति मात्र होइन यसको सुरु पानामै अप्राणिवाचक छ  संस्कृत प्राणीबाट बनेको यो शब्दमा णि किन ह्रस्व भयो  लेख्दै जाँदा गल्ती भएछ जस्तो लाग्यो  तर जब त्यही शब्द दुई ठाउँ देखें छक्क परें  अर्को ठाउँमा लिईको अनौपचारिक ली भनेजस्तै गरिदेऊ र भनिदेऊको गर्देउ र भन्देउ हुने देखाइएको छ  ली हुन्छ भने गर्देउ र भन्देउमा ऊ दीर्घ किन भएनन्   
	शुद्ध लेख्न सिकाउने पाँचपाने कागजमा त यस्ता अशुद्धि छन्  ती पानापानामा भाषाविद् पोखरेल शर्मा कृष्णप्रसाद पराजुली उपाध्याय लगायतको हस्ताक्षर छ  यो त बेइज्जतै भएन र हजुर  
	मञ्चमा राखिएका र घोषणामा भाषातपस्वी भनी लिखित विशेषण दिइएका उपाध्यायले हस्ताक्षर गरे ठाउँमा यस्तो लेखेका छन् कतिपय सुझाव सहित समर्थन गर्दछू  गर्दछु को छु ह्रस्व हुन्छ भन्ने थाहा नभएको हो कि उनको यो पनि अभियानै हो  
	 
	ललितपुर घोषणाको मूल मर्म आगन्तुक शब्दलाई पनि संस्कृतसरह मान्यता दिन चाहनु हो  एउटै नामलाई देशअनुसार प्लेटो प्लुतो आदि भनिन्छ  हामी भने सेक्सपियर लेख्ने कि शेक्सपियर भनेर झगडा गर्छौं  झगडै मात्र गरे त ठीकै हो आआफ्ना तालले लेखिदिन्छौं  अनि पाठकलाई अलमल्याउँछौं  त्यस्तै हेरौं स्कुल  अंग्रेजीबाट आए पनि यो शब्द जनजिभ्रोमा नेपालीभन्दा प्यारो भइसक्यो  यसलाई नेपाली शैलीमा लेख्न प्रतिष्ठानको शब्दकोशले भन्यो  त्यो उचित थियो  चल्यो  झन्डै  दशकपछि आएर शरच्चन्द्र वस्ती जगदीश घिमिरे लगायतको जिकिर छ  
	स्कुल होइन स्कूल लेखौं  करिब होइन करीब लेखौं  गरिब होइन गरीब लेखौं   
	यो अभियानमा लाग्दा सबैभन्दा टाउको दुखाइ भएको छ घिमिरेलाई  उनको पुस्तक अन्तर्मनको यात्रा मा प्रयोग गरिएको हिज्जे प्रतिष्ठानको शब्दकोशमा आधारित छ  यति बेला उनी एकाएक बत्तिए  र ठूलो भुइँचालो गएताकाको हिज्जे प्रयोग गरौं भनेर भाषामा पनि भुइँचालै ल्याउन खोजे  वस्ती भने भाषामा आफैं दक्ष छन्  शुद्धाशुद्धका लागि खेताला खोज्नु पर्दैन उनलाई  आफ्नो अभियानमा उनी अडिन सक्छन्  घिमिरेचाहिँ अभियानमा लागिहाले किताब निकाल्दा थाहा थिएन भन्नु पनि भएन   
	ललितपुर भेलामा शिक्षकका सम्पादक राजेन्द्र दाहालले त बोलिहाले हामी  वर्ष बरालियौं  बरालिनेमा वस्ती पनि हुनुहुन्थ्यो  प्रश्नै यहीं छ यत्रो समय स्वीकारेको शैलीबाट यत्रा विद्वान्हरू किन अचानक दक्षिणपन्थमा लागे  भाषाले गलत बाटो समातेको थियो भने बीचमा किन चुप बसे  भाषालाई बिगारेर अघि बढ्न नदिनु ठीक छ अलपत्र पारेर किन पछाडि र्फकन चाहे   
	हेरौं केही उदाहरण अंग्रेजीमा स्वेटर हुन्छ हामी स्विटर लेख्छौं  अरबीको कुसूरबाट हिन्दीमा कसूर हुँदै नेपालीमा कसुर लेख्न थालियो  अरबीकै सहीहबाट हिन्दीमा सही भयो  वास्तवमा संस्कृतको सहिचाहिँ हामीलाई सहि हुनुपर्ने हो  अरबीका जवाबलाई जबाफ रवाबलाई रबाफ ताकतलाई तागत तअरीफलाई तारिफ फजूललाई फजुल लेख्नेबोल्ने चलन बसाइयो   सालमा र्फकन चाहनेहरू कसूर ताकत फजूल रवाफ जवाफ आदि लेखाउन खोजिरहेका छन् जुन नेपाली मनले सक्दैन  सक्दै सक्दैन   
	त्यसो त शर्माकै लागि भनेर घोषणामा लेखियो अन्य भाषाबाट आएका शब्दका झर्रो नियमअनुसारका वा वैकल्पिक रूप पनि हुन सक्छन्  जस्तै शिकारसिकार होशहोस शेयरसेयर गरीबगरिब स्कूलस्कुल छूटछुट कानूनकानुन कार्टूनकार्टुन जवाफजबाफ आदि  तर त्योभन्दा पहिल्यै भनिसकिएको थियो अन्य भाषाबाट हाम्रो भाषामा जस्ताको तस्तै मिल्न आएका शब्द यथावत् लेखिन्छन्  जोड यथावत् लाई छ   
	हिज्जे विवादमा सबैभन्दा चर्चामा छ सहिद वा शहीद  ललितपुर भेलामै भाषाविद् शर्माले भने हामी मोटो श को उच्चारण र लेघ्रो तानेर ही भनिरहँदैनौं  सरल उच्चारणमा सहिद भन्छौं  नेपाली संस्कृतको सबैभन्दा नजिक भएको गर्विलो धारणा राख्दै उनले भने हामी है लेख्यौं भने है नै पढ्छौं  हिन्दीभाषी है लेख्छन् हाय भन्छन्  त्यसैले विभिन्न भाषाबाट हिन्दी हुँदै आएका शब्दलाई हामीले हाम्रै शैलीमा लेख्नुपर्छ  भन्नचाहिँ भने तर उनले पनि हस्ताक्षर गरिदिए  सहिदका पक्षमा बोले अनि शहीद भएको कागजमा सहमति जनाए  अचम्म  
	वास्तवमा शहीद अरबी शब्द हो  यो भारतको बाटो हुँदै नेपाल छिर्यो  यहाँ आइपुग्दा निर्विवाद सहिद हुनुपर्ने हो  त्यस्तै ललितपुर घोषणाले जस्ताका तस्तै लेख्न भनेका शब्द हुन् जोश होश जीप चीफ शिकार जमीन गरीब शेयर फेशन शेक्सपियर सीट मार्कशीट कानून तूफान स्कूल कार्टून जवाफ रवाफ आदि  यिनीहरूलाई झर्रो शैलीमा ल्याउनैपर्छ  शर्मालाई खुसी बनाउने नाममा वैकल्पिकमा राखेर टार्न मिल्दैन  
	अनौठो त यो छ कुनै समयका झर्रोवादी पोखरेल र शर्माहरू कसरी अहिलेको टर्रोवादी अभियानमा मिसिए होलान्   
	हस्ताक्षर गरे पनि पराजुली बरु अलि जोगिए  उनले दुइटा असहमति जनाए अपवादका रूपमा राखिएका भाववाचक नाम दाईं लडाईं र बसाईंमा दीर्घ ई किन  साथै उनले जस्तो शब्द छुट्याउने नियम सबै अवस्थामा ठीक छैन भने  उनले उदाहरण दिए सुन्तलाजस्तो ज्यामिर हुँदैन 
	जस्तो तँ छस् त्यस्तो म छैन पहिलामा जोड्नुपर्छ  दोस्रामा पर्दैन  तर घोषणाले जस्तोलाई सधैं छुट्याएर लेख्ने सूचीमा राखेको छ   
	भाषा ठाउँ समय जाति परिस्थितिअनुसार परिवर्तन हुँदै जान्छ  पृथ्वीनारायण शाह भन्थे मेरा साना दुःखले आज्र्याको मुलुक होइन चार जात छत्तीस वर्णको साझा फूलबारी हो सबैलाई चेतना भया  भया आज्र्या जस्ता शब्द खिएर गए  भानुभक्तले ख्वामित् हजुर्को म त दास पो हुँ यो राज्य गर्नाकन योग्य को हुँ  लेखे  त्यो बेला मालिकलाई ख्वामित् भनिन्थ्यो  लाईलाई कन लेखिन्थ्यो  ती जमाना गए  समय यस्तो आइसक्यो च्याट र एसएमएसको भाषा अर्कै भइसक्यो  हामी यसरी बोल्छौं म त्याँ बड याँ आको तिउन पकाको खाको अनि गाको  बोल्दा जिभ्रो आफैं यता जान्छ लेख्दा हात अर्कैतिर पुग्छ  अनि  कालीन नियम लाद्न खोजेर कोही बाँधिन्छ  
	 
	दुईचार टाउका जुटेर र दुईचार वटा ताली बजाएर भाषा न अगाडि जान्छ न त पछाडि नै र्फकन्छ  देशमा संविधान बनाउन यत्रो समय लागिसक्यो  कति झगडा भयो  कति छलफल भयो  त्योभन्दा कम व्यथाले भाषाको प्रस्तावना लेखिँदैन  आफ्नाआफ्ना मनले खाने व्यक्तिलाई खाजा खाने ठाउँमा बोलाएर तयारी मालमा हस्ताक्षर गराउँदैमा भाषा तलमाथि हुँदैन पनि  अहिले हामी जुन अवस्थामा छौं त्यसलाई बचाऔं  भाषालाई राघिनासे हुनबाट जोगाऔं  अघि जान र पछि लान चाहने दुवै काम रोकिहालौं  यसैमा माथि नाम आएका भाषासाधकहरूको पनि हित हुनेछ  
"
