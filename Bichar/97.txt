कुराले चिउरा नभिज्ने रहेछ "सरकारले यसपटक प्रजातन्त्र दिवस मनाएन  किन  यो बताउने साहस सरकारसँग छैन  हुन त निदाएको अनिँदो र जागा गरी कुल जम्मा  थानजति सभासदज्यूहरू उपस्थित भएको सदन मा उपप्रधानमन्त्री विजयकुमार गच्छदारले तत्सम्बन्धमा माफी माग्ने औपचारिकता पूरा नगर्नु भएको होइन  ""
	सरकारले यसपटक प्रजातन्त्र दिवस मनाएन  किन  यो बताउने साहस सरकारसँग छैन  हुन त निदाएको अनिँदो र जागा गरी कुल जम्मा  थानजति सभासदज्यूहरू उपस्थित भएको सदन मा उपप्रधानमन्त्री विजयकुमार गच्छदारले तत्सम्बन्धमा माफी माग्ने औपचारिकता पूरा नगर्नु भएको होइन  तर यो विषय त्यति हलुका होइन जुन हलुकापनसँग यसलाई लिइयो   सालदेखि देशमा अविच्छिन्न रूपमा मनाइँदै आएको प्रजातन्त्र दिवसका दिन कुनै कार्यक्रम नगरेर बाइपास गर्ने सरकारी खेलाँचीले यो सरकारका विषयमा मात्र होइन इतिहासलाई बुझ्ने र बुझाउने हाम्रो चेतनाको सन्दर्भमा समेत धेरै कुराको जनाउ दिन्छ  
	एक प्रसिद्ध भनाइ छ गरिब देशहरू साधनस्रोतका हिसाबले मात्र होइन आफ्नो इतिहास चेतनाका हिसाबले पनि दरिद्र नै हुन्छन्  अझ भन्नेले त कहाँसम्म भनेका छन् भने साधनस्रोत होइन सोचाइको दरिद्रताले गर्दा नै गरिब देशहरू गरिब भएका हुन्  आदरणीय पाठकहरूले पनि याद गर्नु भएकै होला हामीलाई कतिपय घटनाक्रम हाम्रै जीवनकालमा पटकपटक दोहोरिएर आएझैं महसुस हुन्छ  हामी भन्ने पनि गछौर्ं जुन जोगी आए पनि कानै चिरेका  काठमाडौंका पाँचतारे होटलहरूदेखि सामान्य पार्टी प्यालेसहरूमा वा गाउँघरको चियापसलमा भेटिने वा ठोकिन आउने कतिपय जानिफकार ले सुनाउने थेगो हो के गर्ने हाम्रो देशमा त जुन जोगी आए पनि कानै चिरेका  इतिहासले कसरी आफूलाई पटकपटक दोहोर्याएको होला  जहिले पनि कानै चिरेका जोगीमात्र पठाउँछ  
	पत्रकारिताका प्रारम्भिक दिनहरूमा त मलाई कुरा ठीकै हो जस्तो लाग्थ्यो  तर पछि गएर चाहिँ म सोच्न थाले इतिहासले आफैलाई दोहोर्याएको हो  वा हामीले पटकपटक उही प्रकारका गल्ती दोहोर्याउने हुनाले त्यसैको स्वाभाविक परिणति स्वरूप इतिहास दोहोरिएको जस्तो देखिएको मात्र  
	हो  के इतिहास दोहोरिएको हो  वा हाम्रो सामूहिक मूर्खताको पुनरावोक्ति मात्र भएको हो  जुन जोगी आए पनि कानै चिरिएका हुन् वा जोगी कहलिनका निम्ति कान चिरेको हुनैपर्ने कुनै समयनिरपेक्ष प्रणालीको स्वाभाविक परिणतिमात्र हो त्यो उखान  
	 फागुन  गते नेपाली इतिहासले कोल्टे फेरेको दिन हो  विभिन्न इतिहासकार र समाजशास्त्रीहरूले मलाई बताएका छन् कि आधुनिक नेपालको इतिहासका पाँच ठूला घटनाभित्र पर्छ त्यो दिन  हुन त केही वामपन्थी लेखकहरूले  फागुन  गते नेपालमा प्रजातन्त्रको स्थापना होइन शाह शासनको पुनःस्थापना भएको दिवस हो भनेर व्याख्या नगरेका होइनन्  तर सत्य त्यति सजिलो छैन  हो  फागुन  ले शाह वंशलाई फेरि एकपटक केन्द्रविन्दुमा ल्यायो  तर त्यो दिनले शाह राजाहरूलाई मात्र होइन अन्य धेरै युगान्तकारी पात्र र प्रवृत्तिलाई समेत नेपाली राष्ट्रिय जीवनको केन्द्रविन्दुमा ल्याइपुर्यायो  आधुनिक नेपाली समाजको निर्माणतर्फ पहिलो बामे सरेको दिन पनि हो त्यो दिन  नेपालको राजनीतिक सामाजिक र आर्थिक जीवनमा रूपान्तरणका जुन नयाँ पात्र र प्रवृत्ति विगत  वर्षमा देखिएका छन् त्यसको औपचारिक बिजारोपण त्यही फागुन  गते भएको थियो  देशको असली मालिक जनता हुन् शासकहरू होइनन् भन्ने पहिलो स्पष्ट सन्देश दिने त्यो महान् दिनको महत्ता कम गर्न खोज्ने कुनै पनि कदम इतिहासप्रति अन्याय हुनेछ  
	राणा शासनका विषयमा राष्ट्रिय प्रजातन्त्र पार्टीका अध्यक्ष पशुपतिशमशेर राणा केही वर्षअघि मलाई भन्नु हुन्थ्यो इतिहासमा घटेका घटनालाई वर्तमानको चस्मा लगाएरमात्र हेर्न वा व्याख्या गर्न सकिन्न  आजको दिनमा आएर राणा शासन ठीक थियो भनेर म पनि भन्न सक्दिनँ  जुन तरिकाबाट जंगबहादुरले शासन हातमा लिए त्यो तरिका कदापि ठीक थिएन तर राणा शासनको उदय हुनुपूर्व नेपाल दरबारभित्र जुन चरम गुटबन्दी अराजकता र अस्थिरता फैलिसकेको थियो त्यसबखत जंगबहादुरले शासन हातमा नलिएको भए स्थिति के हुन सक्थ्यो  के नेपाल संगठित र स्वाधीन रूपमा कायमै रहन सक्थ्यो  यो प्रश्न पनि त्यतिकै विचारणीय हुनुपर्छ  राणा शासन सामन्तवादमा आधारित थियो  तर के त्यसबखत सामन्तवाद नेपालमा मात्र थियो  भारतमा वा चीनमा वा बेलायतमा थिएन  राणा शासन समयको प्रवाहसँगै आएको थियो र समयको प्रवाहअनुसार चल्न नसक्दा बगेर गयो पनि   
	यति भनेर पशुपतिशमशेर राणा चुप लाग्नु भयो  मैले मनमनै सोचें राणा शासन कायमै भएको भए आज सम्भवतः देशको श्री  महाराज हुन सक्ने मानिसले त यतिसम्म भन्ने आँट गर्छ भने त्यसको तारिफ गर्नैपर्ने हुन्छ  इतिहासको यो नियम श्री  महाराज मोहनशमशेरका निम्ति जति लागू भयो आज श्रीपेच नलगाएका शीर्ष नेताहरूका निम्ति पनि त्यत्तिकै शाश्वत छ   
	हामीले बडा गहिरो तवरले बुझ्नुपर्ने कुरा के छ भने जुन वर्तमान मा हामी आज बाँचिरहेका छौं त्यो वर्तमान रातोरात आफसे आफ उत्पन्न भएको कुनै ज्योतिर्लिङ्ग होइन  इतिहासको जगमा खडा भएको हुन्छ कुनै पनि वर्तमान  त्यसलाई बिर्सेर एकाएक कुनै क्लिन स्लेट बाट नितान्त अलौकिक रचना गर्न सकिन्न  कसैले त्यसो गर्ने क्षणिक दुस्साहस गरे पनि टिकाउन सकिन्न  आजको विश्वमा त झनै सकिन्न नेपालमा त अझ झन् सकिन्न  भाषणमा सकिन्छ कागजमा सकिन्छ तर जीवनमा चाहिँ नसकिने रहेछ  कागजमा नयाँ नेपाल लेख्न दुई थान शब्द भए पुग्छ तर यथार्थमा नयाँ नेपाल बनाउन त्यति सहज रहेनछ गाँठे   
	थोरै समयमा एकाएक नयाँ नेपाल सिर्जना गर्न असम्भव होइन तर त्यसो गर्न जुन स्तरका भौतिक र मानवीय साधनस्रोत चाहिन्छ त्यो आज हामीसँग छैनन्  भोलिका दिनमा नेपालमा तेल र हिराको बिपुल खानी निस्किए भन्न सकिन्न  आजको दिनमा त भएको जलस्रोत त निकाल्न नसक्ने हामी देशमा हाल चलिरहेको विद्युतीय ब्ल्याक आउट लाई लोडसेडिङ भनेर परिभाषित गर्ने र पत्याउने हामीजस्ता अल्पज्ञानीको हातबाट रातोरात चमत्कार होला भनेर आशा नराख्दा वेश हुन्छ  अपवादको अवस्थामा बाहेक आजभोलिको संसारमा र विशेषतः नेपालजस्तो वस्तुगत परिस्थिति भएको ठाउँमा बढीमा सुधार सम्म गर्न सकिन्छ चमत्कार गर्न सकिन्न  यहाँ जसजसले देवत्वकरण धारण गरेर चमत्कार देखाउने झ्याली पिटे बिचरा ती सबैले नत कुनै चमत्कार गर्न सके न कुनै सामान्य सुधार नै ल्याउन सके  एउटै नाराले समाजबाट गरिबी र शोषण हटाएर आफू देवता बन्न हतारिएका बिचराहरू आजको दिनमा आइपुग्दासम्म न कुनै देव बन्न सके न त मानिस नै रहन सके  
	अंग्रेजीमा उखान छ डु द डुएबल फस्ट  जुनजुन देशमा गर्न सकिने सानासाना कुरा पनि गर्न नसक्नेहरूले ठूलाठूला काम गर्लान् भनेर पत्याउने जनता जतिजति थोरै हुन्छन् तीती देशमा जनताको जीवनस्तर त्यतित्यति माथि हुने सम्भावना रहन्छ  माधव नेपालजीले गत साता एक महावाक्य उद्धृत गर्नुभयो कुराले चिउरा नभिज्ने रहेछ  चिउरा भिजाउनलाई दूध दही वा पानी चाहिने रहेछ  मैले विगत केही वर्षमा कुनै नेपाली नेताको मुखबाट सुनेको सबैभन्दा बोधयुक्त र जीवन्त वाक्य यही हो  हुनत यो वाक्य माधवजीले एक लोकोक्तिबाट साभार गर्नुभएको हो  तर वाक्य बडा सारभूत र हृदयस्पर्शी छ  माधवजीमा चेतनाको जुन उदय भएको छ त्यो चेतनाबोध कायमै रहोस् त्यही चेतना बाँकी सबै नेता र हामी जनतामा पनि आए देशको हालतमा धेरथोर सुधार हुने छ   
	कुनै जमाना थियो जब कुरा मात्रले ले पनि धेरै कालसम्म चिउरा भिजाउन सकिन्थ्यो  मानिसहरू पुँजीवाद साम्यवाद समाजवाद का गफ गरेर वषौर्ं थाक्दैनथे  नेताका कुराले भिजाएको चिउरा खाएर समाज वषौर्ंसम्म भोकभोकै बिताउन तयार हुन्थ्यो  अब ती दिनहरू गए  हुनत अझै पनि सारा जीवन कुराले मात्र चिउरा भिजाएर ठग्न सक्ने केही मानिसहरू हरेक क्षेत्रमा धेरथोर चलायमान नै छन्  तर कुराले मात्र चिउरा भिजाउने ड्रामा अब दर्शकविहीन अवस्थामा पुग्न धेरै समय बाँकी छैन  हरेक ड्रामाको एउटा समय हुन्छ त्यसभन्दा बढी त्यो चल्न सक्दैन   
	सुरुसुरुमा माओवादी नेताहरूले एउटा शब्द बारम्बार प्रयोग गर्थे क्रमभंगता  उनीहरू भन्थे नेपालमा ऐतिहासिक क्रमभंगता भएको छ  हुँदाहुँदा उनीहरू योसमेत भन्न थाले अब विदेश नीतिको मामिलामा पनि क्रमभंग हुनेछ  खै उनले त्यसो भनेको यतिका दिनसम्म आन्तरिक र बाह्य नीतिमा के कस्तो क्रमभंग भयो  राम जाने  प्रजातन्त्र दिवसलाई बाइपास गर्ने कुरा पनि त्यस्तैत्यस्तै हवाई क्रमभंगता को नीतिगत निरन्तरता हो भने मेरो भन्नु केही छैन  होइन भने इतिहास आफ्नो सुखद वा दुःखद निरन्तरताको प्रवाहमा बग्छ   फागुन  गते नआएको भए त्यसपछिका घटना पनि कुनै ज्योतिर्लिङ्ग उत्पन्न भएझैं आफैं उत्पन्न हुने थिएनन् होला  दशरथ चन्द गंगालाल शुक्रराज धर्मभक्त कुनै सडक दुर्घटनामा मारिएर सहिद भएका मानिस होइनन्  न त त्रिभुवन दिल्लीमा कुनै भोजमा जान दरबार त्यागेर बाहिरिएका थिए  सात सालको क्रान्तिमा हजारांै नेपालीले भाग लिएको इतिहासका सन्दर्भमा आइन्दा सालदेखि या त सरकारले फागुन  गतेको बिदासमेत खारेज गर्ने साहस देखाओस् होइन भने त्यो दिनलाई बाइपास गर्ने दुस्साहस पनि नगरोस्  इतिहासप्रति कृतघ्न समाजले न त वर्तमानका जटिलताहरूलाई सही सन्दर्भमा बुझ्न सक्छ न भविष्यको गोरेटो बनाउन सक्छ  
	 
	 
	 
	 
"
