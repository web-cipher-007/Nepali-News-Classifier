निकासको विकल्प प्रेसिडियम प्रणालीप्रेसिडियमले नै प्रधानमन्त्रीको काम गर्ने व्यवस्था मिलाउने हो भने राजनीतिक संकट समाधानको उपयुक्त विकल्प हुनसक्छ "
	कामचलाउ सरकारका प्रधानमन्त्री डा बाबुराम भट्टराईले ब्राजिलको रियो दि जेनेरियो सम्मेलनबाट फर्किएपछि त्रिभुवन विमानस्थलमा प्रधानमन्त्रीको पदबाट राजीनामा नदिने र नयाँ निर्वाचनपछि गठित सरकारलाई मात्र सत्ता हस्तान्तरण गर्ने अभिव्यक्ति दिए  उनको यो चुनौतीपूर्ण अभिव्यक्तिले मुलुकको राजनीतिमा थप गतिरोध पैदा गर्नुका साथै मुलुकलाई मुठभेडतर्फ अगाडि बढाउन प्रेरित गरेको छ  जेठ  मा संविधानसभाको अवसान भएपछि देखिएको राजनीतिक गतिरोधलाई कम गर्नुको साटो झन् दिशाविहीन बनाउने काम गरेको छ  दलहरू बीचमा देखिएको अविश्वास र संवादहीनता मेटाउन नेताहरूले बल्लबल्ल छलफल सुरू गरेको पछिल्लो समयमा तानाशाही चरित्र प्रदर्शित हुनेगरी अभिव्यक्त प्रधानमन्त्री भट्टराईको उद्घोषले विश्वासको वातावरणमा फेरि कालो पोत्ने काम गरेको छ भने अनिवार्य सावित भइसकेको सहमतीय राजनीतिमा नयाँ पर्खाल खडा गरिदिएको छ  
	 जेठ  गते संविधानसभाको अवसानको एक घन्टाअघि प्रधानमन्त्री बाबुराम भट्टराईले संविधान र ऐन कानुनहरूको कुनै अध्ययनबिना सहयात्री दलहरू एमाले कांग्रेससंग कुनै सल्लाह नै नगरी र मुख्य सरोकारवाला निकाय निर्वाचन आयोगसंग परामर्श नै नगरी मंसिर  मा निर्वाचनको घोषणा गरे  जसका कारण राजनीतिक दलहरू बीचमा अविश्वासको वातावरण उत्पन्न भयो  अन्तरिम संविधान  मा संशोधन र केही कानुनमा संशोधन नगरी मंसिर  गते निर्वाचन हुनसक्दैन भनेर निर्वाचन आयोगले भनिसकेको अवस्था छ  आज स्थिति के छ भने संविधानसभा छैन व्यवस्थापिका छैन नयाँ संविधान छैन र मंसिर  गते गर्ने भनिएको निर्वाचन नहुने छर्लङ्ग भइसकेको छ  देशमा अन्यौलपूर्ण स्थिति छ  संवैधानिक राजनीतिक संकटमा हामी फस्न पुगेका छांै  यो अन्यौलताले आउने दिनमा संकटलाई अझै गहिरो बनाउनेछ  अवको केही समयपछि देशमा संवैधानिक रिक्तता देखापर्ने संभावना छ  स्वयम् निर्वाचन आयोगका प्रमुख आयुक्तको पदावधि सर्वोच्च अदालतका कतिपय न्यायाधीशहरूको पदावधि र अख्तियार दुरूपयोग अनुसन्धान आयोगका सचिवको पदावधि केही समयपछि सकिंदैछ  यस्तो अवस्थामा दलहरूको बीचमा सहमति हुनुको साटो अविश्वासको खाडल बढिरहेको छ  विद्यमान अवस्थामा मुलुकको राजनीतिक गतिरोधको अन्त्यका लागि कुनै कानुनी र संवैधानिक बाटो नै छैन  अब त राजनीतिक सहमतिबाट निकास खोज्नु बाहेक अर्को कुनै बाटो नै छैन  सहमतिका लागि आजको प्रस्थानबिन्दु भनेकै वर्तमान कामचलाउ सरकारका प्रधानमन्त्रीले पद छाड्ने र संविधानको धारा  लाई टेकेर राजनीतिक सहमतिका आधारमा धारा   बमोजिम राष्ट्रिय सहमतिको सरकारको निर्माण गर्नु नै हो   
	अहिलेको राजनीतिक संकटको निकासका बारेमा राजनीतिक दलहरूका तर्फबाट विभिन्न विकल्प चर्चामा आएका छन्  कसैले संविधानसभाको पुनःस्थापनाको कुरा गरेका छन् भने कसैले गोलमेच सम्मेलनमार्फत राजनीतिक संकटको अन्त्य गर्ने कुरा उठाएका छन्  कसैले संसदीय निर्वाचन र कसैले आयोगमार्फत संविधान बनाउनुपर्ने विकल्पहरू प्रस्तुत गरेका छन्  तर यी सबै विकल्प राजनीतिक निकासका लागि दोस्रो चरणमा काम लाग्ने कुराहरूमात्र हुन्  राजनीतिक निकासको पहिलो कुरा भनेको राष्ट्रिय सहमतिको सरकारको निर्माण गरी संविधान निर्माणमा राजनीतिक सहमति गर्ने हो  यसरी संविधानका अन्तरविरोधहरूमा सहमति गरेपछि कुन विधिबाट अगाडि बढ्ने भन्ने कुरा दोस्रो चरणमा निश्चित गरिने कुरा हो   
	माओवादी अध्यक्ष प्रचण्डले चार दलको बैठकमा राष्ट्रिय सहमतिको सरकार वनाउन सरकारको नेतृत्व छोड्न माओवादी तयार रहेको पटकपटक भन्दै आउनुभएको छ  आफ्नै अध्यक्षको भनाइको उल्लङ्घन गर्दै बाबुरामले पद नछाड्ने ढिपी लिनु देशको त कुरै छाडांै उनी स्वयंका लागि पनि राम्रो होइन  उनले मुलुकको यो राजनीतिक गतिरोधमा सत्ता र कुर्सीप्रति मात्र आसक्ति देखाएर मुलुकलाई राजनीतिक अनिर्णयको बन्दी बनाउनु मुलुकका लागि ठूलो बेइमानी हुनेछ  त्यसैले मुलुकलाई मुठभेडको राजनीतिबाट जोगाउन बाबुरामजीले पहल गर्नुपर्छ  राजनीतिक दलहरूको बैठक बोलाईर् मैले प्रधानमन्त्री पद छाडें सहमतिबाट नयाँ प्रधानमन्त्रीको चयन गरौं भन्ने प्रस्ताव गर्नुपर्छ  यस्तो सहमतिको सरकारको पहलका लागि अगुवाइ गर्नु मुलुक र जनताको हितमा मात्र हुने छैन यो कामको अगुवाइले स्वयं बाबुरामको राजनीतिक जीवनमा पनि सकारात्मक प्रभाव पार्नेछ  
	संविधानसभाको निर्वाचनपछि दुईपल्ट माओवादीले र दुईपल्ट नै एमालेले पनि सरकारको नेतृत्व गरिसकेका छन्  योे अवस्थामा सहमतिको सरकारको अबको नेतृत्वमा कांग्रेसले दाबी गर्नु अन्यथा होइन  यो कुरामा एकीकृत माओवादी र एमालेले पनि करिबकरिब समर्थन गरेको अवस्था छ  त्यसैले अबको राष्ट्रिय सहमतिको सरकार कांग्रेसको नेतृत्वमा हुनेमा विवाद गर्ने ठाउँ छैन  तर शान्ति र संविधान कसको नेतृत्वमा टुङ्गनिे भन्ने कुराको जस लिनका लागि दलहरूमा निकै ठूलो हानाथाप हुने गरेको हाम्रो विगतलेे देखाएको छ  जुन दलको नेतृत्वमा सरकार बने पनि अन्य दलहरूले दिल खोलेर समर्थन गर्ने देखिंदैन  त्यसैले राष्ट्रिय सहमतिको सरकारलाई सबै राजनीतिक दलहरूको सहयोग र सबै दलको सहयात्रालाई सुनिश्चित गर्न मैले देखेको एकमात्र उपयुक्त विकल्प प्रेसिडियम प्रणाली नै हो  
	झन्डै दुई वर्षअघि राष्ट्रिय सहमतिको सरकार बनाउन तीन दलबीच छलफल चल्दा चक्रिय प्रणाली अन्र्तगत आलोपालो प्रधानमन्त्री प्रणालीको सन्दर्भ उठेको थियो  तर त्यसमा को पहिलो प्रधानमन्त्री बन्ने भन्ने कुरामा सहमति नहुँदा त्यतिबेला राष्ट्रिय सहमतिको सरकार नै बन्न सकेन  त्यसबेला पनि मैले प्रेसिडियमको सन्दर्भ र त्यसको आवश्यकताका बारेमा चर्चा चलाएको थिएँ  तर त्यतिबेला त्यो कुरा मान्य भएन  आज म त्यही कुरा पुनः प्रस्ताव गर्न चाहन्छु  राष्ट्रिय सहमतिका आधारमा अन्तरिम संविधान संशोधन गरी प्रधानमन्त्रीका ठाउँमा तीन सदस्यीय प्रेसिडियमको व्यवस्था गर्ने त्यो प्रेसिडियममा तीन दलका अध्यक्ष वा सो सरहका वरिष्ठ नेता रहने र यो प्रेसिडियमले नै प्रधानमन्त्रीको काम गर्ने व्यवस्था मिलाउने हो भने राजनीतिक संकट समाधानको उपयुक्त विकल्प हुनसक्छ  त्यो प्रेसिडियममा एउटा अध्यक्ष हुने र अन्य दुईजना सहप्रधानमन्त्रीका रूपमा मन्त्रिपरिषदको भाग लिने र आलोपालो प्रणाली अन्तर्गत तीन महिनामा प्रधानमन्त्रीको पद अरू प्रेसिडियमका सदस्यहरूमा स्वतः सर्दै जाने व्यवस्था गरिनु उपयुक्त हुन्छ  यस्तो मन्त्रिपरिषदमा  जना मन्त्री रहने व्यवस्था गरिनुपर्छ  राज्य मन्त्री र सहायक मन्त्रीको व्यवस्था हुने छैन  जनआधार भएका दलहरूबाट क्षमतावान व्यक्तिलाई मन्त्री बनाइनेछ  यही मन्त्रिपरिषदले शासनप्रशासनको काम गर्नुका साथै सानो संविधान आयोग बनाई संविधानमा भएका असहमतिलाई सहमति निर्माण गरी संविधानको मस्यौदा तयार गर्नेछ संसदको निर्वाचन गर्नेछ निर्वाचित संसदले पहिलो एक वर्ष संविधानसभाको काम गरी मस्यौदा संविधानलाई पारित  
	गर्नेछ र बाँकी चार वर्ष संसदको काम गर्नेछ  यसरी संसदको निर्वाचन भएपछि संसदबाट निर्वाचित प्रधानमन्त्रीलाई वर्तमान प्रेसिडियमले सत्ता हस्तान्तरण गर्नेछ  यी सबै काम  देखि  महिनामा पूरा गरिसक्नुपर्ने हुन्छ   
	राजनीतिक गतिरोधको यस्तै गाँठो फुकाउन इतिहासमा कम्बोडियाले पनि प्रधानमन्त्री र सहप्रधानमन्त्रीको व्यवस्था गरेको थियो  आजको मूल कुरा भनेको शान्ति नयाँ संविधान नयांँ आमनिर्वाचनमार्फत संक्रमणकालको अन्त्य गरी मुलुकमा दीर्घकालीन शान्तिसहितको नयाँ व्यवस्था स्थापना गर्नु हो  त्यसका लागि राष्ट्रिय सहमति सहकार्य र सहयात्रा आवश्यक छ  यस्तो सहमति र सहकार्यका लागि नै यो मोडलको प्रस्ताव गरिएको हो  यो मोडलले दलहरूबीच शक्तिको होडबाजी अन्त्य गर्नेछ  यसो भयो भने दलहरू बीचमा कसको नेतृत्वमा शान्ति संविधान र निर्वाचन भयो भन्ने कुराको जस लिने कुरामा पनि हानाथाप हँुदैन  जनताका सामुन्ने सबै दलको नेतत्वमा शान्ति संविधान र निर्वाचन भएको ठहर्छ र यसले स्वतन्त्र र निष्पक्ष निर्वाचनको वातावरण पनि निर्माण गर्छ  यो प्रणालीमा कुनै दलले शान्ति संविधान र नयाँ निर्वाचनको एकलौटी जस लिनसक्ने छैनन्  बरू यो प्रेसिडियमको पहिलो अध्यक्षता कांग्रेसले गरोस्  यो व्यवस्था यसकारण पनि आवश्यक छ कि अब हाम्रो सामुन्ने पहिलेजस्तो  वा  महिना पर्खन सक्ने अवस्था छैन  हामीले आठदस महिनामा शान्ति संविधान र निर्वाचनका कामहरू पूरा गरेर संक्रमणकालको अन्त्य र शान्ति सुव्यवस्थाको नयाँ युगमा प्रवेश गर्नुपरेको छ   को जनआन्दोलन भएको  वर्ष बितिसक्दा पनि जनताले केही प्राप्त गर्नसकेका छैनन्  गाउँमा विकासका कामले फड्को मार्नसकेको छैन  समावेशी लोकतन्त्रको मर्मलाई गाउँसम्म पुर्याउन सकिएको छैन  स्थानीय सरकारका संरचनाहरू जनप्रतिनिधिविहीन अवस्थामा हुँदा गाउँको विकास निर्माणको काम ठप्प रहेको अवस्था छ  यस्तो अवस्थामा देश र जनतालाई साक्षी राखेर दलहरूले राजनीतिक आग्रह र पूर्वाग्रह नराखी राजनीतिक गतिरोध अन्त्यका लागि एउटा अचुक बाटो खोज्नुपरेको छ  संविधान निर्माणमा देखिएका जटिलताको समाधान गर्ने र सहमति सहकार्य र सहयात्रालाई सुनिश्चित गरी संक्रमणकाललाई शान्तिपूर्ण रूपमा अन्त्य गरी नयाँ युगको थालनी गर्ने आर्थिक समृद्धिको बाटोमा नेपाललाई हिंडाउनुपरेको छ  लेखक एमाले नेता हुन्   
	 
	 
	 
	 
	
"
