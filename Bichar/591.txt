देशले खोजेको कांग्रेसको भूमिकाकसैले चाहे वा नचाहे पनि मुलुकको नेतृत्व गर्ने र निकास दिने दायित्व कांग्रेसको काँधमा छ "
	एमाओवादी अध्यक्ष पुष्पकमल दाहाल प्रचण्डको नेतृत्वमा गठन भएको संघीय लोकतान्त्रिकगणतान्त्रिक मोर्चाले गतिरोध र संवैधानिक संकटमा फसेको मुलुकको राजनीतिलाई थप संकट र मुठभेडतर्फ लैजाने संकेत गरेको छ  सबै शक्तिबीच राजनीतिक सहमतिका आधारमा चल्नुपर्ने विशिष्ठ परिस्थिति भएका बेलामा जुन खालको राजनीतिक धु्रवीकरणको बाटो एमाओवादीले रोजेको छ त्यसले समाधानभन्दा समस्या बल्झाउने निश्चित छ  संविधानसभाको अवसान लगत्तै सानेपामा भएको बैठकमा कांग्रेसको नेतृत्वमा सरकार बनाउने र सहमतिको बाटो हिंड्ने कुरा गरेको प्रचण्डको बोलीमा फेरि परिवर्तन देखिन थालेको छ  उनी अब सार्वजनिक समारोहमै भन्दैछन् कि कुनै हालतमा कांग्रेसको नेतृत्वमा सरकार बन्न दिइँदैन  यसले  
	देखाउँछ प्रचण्डलाई जे बोले पनि लज्जाबोध हुँदोरहेनछ र उनलाई रत्तिभर अप्ठ्यारो लाग्दो रहेनछ  द्रव्यपथ र सत्तापथले उनलाई पथभ्रष्ट र अलोकतान्त्रिक बनाउँदै लगेको एउटा नजिर हो यो   
	कांग्रेसले इतिहासमा शान्ति लोकतन्त्र एकता मेलमिलापका लागि निर्वाह गरेको भूमिका अद्वित्तीय नै छ  कांग्रेसले आफ्नो शक्ति घट्छ वा बढ्छ भन्दा पनि शान्ति र उन्नतिलाई ध्यानमा राखेर निर्णय लिएको छ  कांग्रेसले निषेधको राजनीति अँगाल्दैन र अहिले पनि सहमतिको राजनीति हाम्रो प्राथमिकता हो  तर प्रचण्डका भनाइ र गराइले उनीहरूमा निषेधको राजनीतितर्फ आकर्षण र आशक्ति पाइन्छ  दाहालको अभिव्यक्तिमा एकातिर दम्भ र अहम् देखिन्छ भने अर्कोतर्फ अन्य दललाई बाइपास गरेर फेरि पनि आफै प्रधानमन्त्री बन्ने लालचा झल्किन्छ  तर के प्रचण्ड सत्ताका ठेकेदार हुन् जसको निर्देशनविना राजनीति चल्दैन  यदि उनले आफूलाई निर्विकल्प ठेकेदार ठानेका हुन् भने त्यो उनको भ्रम र अधिनायकवादी सोचको पराकाष्ठा हो  उनका आफ्नै कार्यकर्ताले भ्रष्टाचारी भन्दै कुर्सी हानेको पृष्ठभूमिका उनको यो अहम् रत्तिभर सुहाउँदो छैन   
	राष्ट्र संकटपूर्ण अवस्थामा रहेको अनिश्चित भविष्यतिर उन्मुख भएको यो निराशापूर्ण स्थितिमा निकासको बाटो दिनुको साटो प्रचण्डले कुन हैसियत र किन कांगे्रसलाई सरकारका नेतृत्व नदिने बताएका हुन् उनले प्रष्ट पार्नुपर्छ  किन अध्यक्ष दाहालले एकपछि अर्को कपटपूर्ण खेल खेल्दैछन् उनले नबिर्सिउन् झूटको राजनीति दिगो हुने छैन  चुनावी सरकारको नेतृत्व कांगे्रसले गर्नुपर्ने आफ्नै प्रस्ताव र सहमति विरूद्ध धावा बोलेर दाहालले आफ्नो विश्वसनीयतामा थप क्षयीकरण गर्दै देशलाई अझै अनिश्चितता र टकरावतर्फ धकेल्न खोजेका छन्   
	लोकतान्त्रिक संघीय गणतन्त्रलाई आधार बनाएर देशको राजनीतिक स्थिरता सामाजिक सद्भाव र आर्थिक उन्नतिको रोडम्यापमा सहमतिका साथ बढ्नुपर्ने कांग्रेसको बलियो अवधारणा हो  यसैलाई आधार बनाएर कांग्रेसले संविधानसभामा आफ्नो भूमिका निभाउँदै संविधान आओस् भनी अथक प्रयत्न गर्यो  सक्दो लचकता अपनाउनु तर नभाँचिनु कांग्रेसको अडान रह्यो  संविधानसभाको नियतवश एमाओवादीले अवसान गराएको अढाई महिना बितिसक्दा निकास दिने विषयमा ऊ रत्तिभर जिम्मेवार देखिएको छैन  बरू संघीयता पक्षधरको गठबन्धन बनाउने नाममा माओवादीले देशलाई जबर्जस्त ध्रुवीकरणमा लैजाने गलत प्रयास गर्दैछ   
	संविधानको जप गर्दै प्रधानमन्त्री बन्न पुगेका बाबुराम भट्टराई आफैले संविधानसभाको विघटन गर्नपुगे र घोषणा गरेको चुनाव निर्वाचन आयोगले असम्भव भएको घोषणा गर्दासमेत सरकार छाड्ने सामान्य नैतिकतासमेत देखाउँदैनन्  सहमति नभई सरकार नछाड्ने भन्दै माओवादीले हदैसम्मको सत्तालिप्सा र बालहठ देखाएको छ  सरकार छाड्न नमान्ने छाड्दैनौ भन्ने हुंकार गर्ने सबैले मानिसकेको कांग्रेसको नेतृत्व अहिले आएर हुँदैन भनेपछि सहमति कसरी हुनसक्छ  आफूलाई संघीयताको हिमायती र अरूलाई संघीयताको विरोधी देखाउन यो प्रयास निन्दनीय छ  वास्तममा संघीय लोकतान्त्रिक गणतन्त्रलाई विघटित संविधानसभाका सबै दलले स्वीकारिसकेको अवस्थामा कुनै पनि अतिवादी गठबन्धनले देशलाई निकास दिने छैन  दाहालले कांगे्रसएमाललेसंग सडकमा गएर हिसाबकिताब गर्ने भन्नेजस्तो गैरजिम्मेवार र उत्ताउलो अभिव्यक्ति दिएका छन्  स्मरणीय छ उनले संविधानसभामा संघीयताबारे गम्भीर छलफल भइरहेको समयमा पनि सडकमा जान उक्साएका थिए   
	अध्यक्ष दाहालले यदाकता आफूलाई गिरिजाप्रसाद कोइरालाको विकल्पको रूपमा दाँज्ने प्रयास गर्छन्  शान्ति सम्झौतामा हस्ताक्षर गर्ने दुईमध्ये कोइरालाको देहावसान भइसकेका कारण शान्ति प्रक्रियालाई निष्कर्षमा पुर्याउने जिम्मेवारी आफ्नो भएको दाहालले दाबी गर्ने गरेका छन्  सबैलाई मिलाएर लैजान सक्ने र जोखिम लिनसक्ने कोइरालासंग आफूलाई दाँज्दा उनी आफैलाई अप्ठ्यारो लाग्नुपर्ने हो  राज्य विरूद्ध लडिरहेको आतंककारीसंग सहमति नगर्न अन्तर्राष्ट्रिय समुदायबाट आएको दबाबलाई पर्वाह नगरी गिरिजाबाबुले माओवादीलाई शान्ति र लोकतन्त्रको मूलधारको राजनीतिमा ल्याउने चुनौती स्विकार्नुभएको थियो   बुँदे सम्झौतामा माओवादीलाई शान्ति र लोकतन्त्रप्रति प्रतिवद्ध बनाएर अरू राजनीतिक पार्टीहरूलाई माओवादीलाई राजनीतिक स्थान दिनुपर्ने सहमति गराएर राजनीतिक रूपान्तरणको बाटो हिंड्नुभएको थियो  त्यस्तो प्रतिकूल अवस्थामा पनि कोइरालाले माओवादीलाई जंगलबाट मूलधारको राजनीतिमा ल्याउने जोखिम मोल्नुभयो  कोइरालाको भूमिका हत्याहिंसाबाट आक्रान्त देशलाई शान्तिपूर्ण बाटोमा अवतरण गराउन केन्दि्रत थियो  तर आफूलाई कोइरालासंग तुलना गर्न रूचाउने दाहालले सहमतिको नाममा दूधमा कागती मिसाउने काम गरिरहेका छन्   
	कांगे्रसलाई सहमतीय सरकारको नेतृत्व दिन्न भन्ने एमाओवादीलाई  सालमा भ्ाएको निर्वाचनको परिणामको दम्भ कायम रहेको बुझिन्छ  त्यो परिणाम माओवादीले सिर्जना गरेको भयत्रास लगायत पाँच वर्षअघि विशेष परिस्थितिमा पाएको मतलाई आधार बनाएर माओवादीले अन्य दलको मानमर्दन गर्नेगरी बार्गेनिङको राजनीति गरिरहेको छ  बेथितिको राजनीतिलाई लोकतन्त्रको ट्रयाकमा ल्याउन माओवादीले भनेकै समयमा अन्य पार्टीका लाग्ाि प्रतिकूल अवस्थामा निर्वाचन भएको थियो  माओवादी इतर पार्टीका उम्मेदवारहरू प्रचार गर्न कतिपय ठाउँमा जान निषेध गरिए उम्मेदवारमाथि आक्रमण भयो  निर्वाचन आचारसंहिता उल्लंघनको अनेकौंअनेक घटना हुँदा पनि निर्वाचन आयोगले शान्ति प्रक्रिया खल्बलिने चिन्ता व्यक्त गर्दै आँखा चिम्लिएको थियो  शिविरमा रहेका हतियार देखाएर फिजाइएको भय धम्की र त्रासबीच निर्वाचन भएको थियो भन्नेमा कोही भ्रममा छैनन्  संविधानसभा निर्वाचनपछिका साढे चार वर्षमा वाग्मतीमा धेरै पानी बगिसकेको छ माओवादीका झूटा र सस्ता आश्वासन सुनेर अब कोही पनि अन्यौल पर्ने छैनन्   
	संविधानसभा निर्वाचनपछिका झन्डै साढे चार वर्षको अनुभवले देशलाई निकास दिन फेरि पनि कांगे्रसको भूमिका खोजिरहेको छ  संविधानसभा निर्वाचनपछि चारवटा कम्युनिष्ट सरकार गठन भए पनि शान्ति प्रक्रिया पूरा गर्ने र संविधान लेखनमा उनीहरू असफल रहे  जनतासामु चुट्कीको भरमा देशको कायापलट गर्ने झूटा आश्वासन बाँडेका माओवादी नेतृत्वका सरकार असफल र भ्रष्ट सावित भएको छ  देशलाई सहमति सहकार्य र एकताको मार्गमा अग्रसर बनाउन कांगे्रसले सरकारको नेतृत्व दाबी गर्नु देशप्रतिको जिम्मेवारी हो यो माओवादीले दिनेनदिने विषय कदापि होइन  कांगे्रसको नेतृत्वमा राष्ट्रिय सहमतिको सरकार गठन गरेरमात्र राजनीतिक निकासका विकल्पमा जान सकिन्छ  राष्ट्रिय बोझको रूपमा रहेको कामचलाउ सरकार एकदिन लम्बिँंदा पनि देशलाई भलो होइन घाटामात्र हुनेछ  राजनीतिक गतिरोधको प्रस्थानविन्दु सरकारको बहिर्गमन पहिलो सर्त हो यसर्थ प्रधानमन्त्री भट्टराईले जतिसक्दो छिटो सहमतिको मार्गप्रशस्त गर्नुपर्छ  
	यदि सहमतिका लागि बाधाहरू आएमा कांग्रेसले लोकतान्त्रिक मोर्चा तयार गर्दै देशव्यापी रूपमा शान्तिपूर्ण आन्दोलन गर्नुपर्ने जनताको विचार छ  गाउँगाउँ गई जागरण अभियान र राष्ट्रको भविष्यको कार्यक्रमसहितको आन्दोलन कांग्रेसले उठाउनु पर्नेछ  यसका लागि कांग्रेसका सबै कार्यकर्ता र शुभेच्छुक र समर्थकहरू अगि्रम पंक्तिमा उभिनेछन्  एमाओवादी एमाले मधेसका दल लगायत सबै मूल र पार्टीहरूको सहभागितामा कांगे्रसको नेतृत्वमा सरकार गठन गरिसकेपछि राजनीतिक सहमतिको विकल्पमा छलफल गर्न सकिन्छ त्यो विकल्प अत्यन्तै छोटो समयका लागि कुनै पनि विवाद र बहस नगर्ने र नगरी नहुने कार्यका लागि संविधानसभाको पुनःस्थापना वा नयाँ निर्वाचन हुनसक्छ   
	संविधानसभा पुनःस्थापना संविधानसभाको नयाँ निर्वाचन वा संसदको निर्वाचन जुनसुकै विकल्पमा जान पनि राष्ट्रिय सहमति अपरिहार्य छ त्यसको नेतृत्व गर्ने पालो कांगे्रसको हो  सहमतीय सरकारको नेतृत्वका लागि कंागे्रसभित्र कुनै खास विवाद हुनुपर्ने अवस्था छैन  नेपाली कांगे्रसको नेतृत्वमा सहमतीय सरकार गठनको सहमति भ्ाएपछि कांगे्रसले आफ्नो उम्मेदवार दिनेछ  लोकतन्त्रका आधारभूत सिद्धान्त र विश्वव्यापी मान्यतामा कांगे्रसले कसैसंग सम्झौता गर्ने छैन  कसैले चाहे वा नचाहे पनि मुलुकको नेतृत्व गर्न र निकास दिने जिम्मा कांगे्रसको काँधमा छ   
	लेखक कांग्रेस केन्द्रीय सदस्य हुन्  
	 
	 
	
"
