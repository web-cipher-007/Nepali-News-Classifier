सत्यमाथि एकाधिकार"प्रधानमन्त्री मन्त्रीहरू र उनका सहयोगी मण्डलीहरूले देखेको सत्य नै सत्ता हुने गरेको छ  ""
	क्यानाडाको सर्वोच्च अदालतले क्युवेक प्रान्तको विखण्डनको मागलाई अस्वीकार गर्दै गरेको फैसलामा बोलेको थियो सत्यमाथि कसैको एकाधिकार हुँदैन  त्यस्तै अमेरिकी राष्ट्रपति बाराक ओवामाले चुनावी भाषणमा बोलेका थिए कुनै पनि दलको बुद्धिमाथि एकाधिकार हुँदैन  सत्य बुद्धि र विवेकले सम्पूर्ण कुनै व्यक्ति हुनै सक्दैन  यदि कसैले यी गुणहरू पूर्ण रूपमा प्राप्त गर्छ भने ऊ मानव होइन भगवान् भनेर पुजिन्छ  तर हाम्रो राजनीति र बुद्धिजीवीहरूमा सर्वगुणसम्पन्न भएको दम्भ बढ्दै गएको देखिन्छ  राजनीतिज्ञहरूका लागि सत्य त्यही हो जो उनीहरू बोल्छन्  अरूको स्वतन्त्र अभिव्यक्तिमा सत्यको केही अंश हुन्छ भन्ने सामान्य विवेक पनि उनीहरूमा देखिँदैन  यही आडम्बरले देश राजनीतिक अस्थिरताको दलदलमा नराम्ररी फस्दै गएको छ  नयाँ नेपालका कनरिगर हौं भन्ने नेताहरूको कथित सत्य को लडाइँमा जनताको वास्तविक आवाजले साउतीसमेत गर्न सकेको छैन  सरकार सत्य को सबभन्दा ठूलो प्रवक्ता बन्न खोज्दै छ  सरकारमा पुग्नासाथ प्रधानमन्त्री र मन्त्रीहरू नैतिकता र सत्यको दर्शन पस्किन थाल्छन्  मानौं उनीहरू बाहेक अरू कोही सही बोल्दैनन्  सरकारका लागि ती व्यक्तिहरू मात्र ठीक हुन् जसले सरकारको समर्थन गर्छन्  नेताहरू तातो कुर्सीमा बस्नासाथ पक्का स्वेच्छाचारी हुन पुग्छन्  उनीहरूका लागि राज्यका सबै अंग पियानो बाजाजस्तै हुन् जसले सरकारले भनेबमोजिमको धुन निकाल्नुपर्छ  प्रधानमन्त्री मन्त्रीहरू र उनका सहयोगी मण्डली क्रोनिज हरूले देखेको सत्य नै सत्ता हुने गरेको छ  तर नेपालमा सरकार शब्द नै जनताका लागि अविश्वसनीय संस्था बनिसकेको छ र नेपाली शब्दकोषको सबैभन्दा घृणायोग्य शब्द  सरकार जे भन्दैन त्यही गर्छ र जे बोल्छ त्यो गर्दैन भन्ने धारणा जनतामा परेको छ  विपक्षमा रहँदा आदर्शका कुरा गरेर नथाक्ने यिनीहरू सरकारी कुर्सी प्राप्त गर्नासाथ नैतिक मूल्य विपरीतका कामहरू गर्न व्यस्त रहन्छन्  प्रधानमन्त्री र मन्त्रीहरू सत्तामा पुग्नासाथ अनुचित प्रभावमा पर्दै आएका छन्  त्यसमध्ये सबैभन्दा खतरनाक भनेको डार्लिङ डोमिनेसन हो  शाहकाल राणाकालदेखि प्रजातन्त्र र गणतान्त्रिक लोकतन्त्रसम्मका सबै प्रधानमन्त्री र मन्त्रीहरूमा यही डार्लिङ डोमिनेसन ले कमाल गर्दै आएको छ  केहीअघि वर्तमान प्रधानमन्त्रीसँगको भेटमा उद्योगी व्यापारीहरूले धक नमानीकन यस्तै अनुचित प्रभावको कुरा राखेको समाचार सार्वजनिक भएको थियो  धेरथोर सबै सरकारमा आफन्तहरूको यस्तै अनुचित प्रभाव पर्दै आएको छ  सरकारी नीतिमा अब सरोकारवाला नागरिकहरूको होइन रातारात करोडपति बन्ने सपना बोकेकाहरूको धन र त्यसपछि कानुन आफ्नो हातमा लिने डन हरूको प्रभाव पर्दै आएको छ  
	अहिले जनता संक्रमणको सकसमा छटपटाइरहेका छन्  संक्रमणबाट देशलाई सुरक्षित अवतरण गराउन लोकतान्त्रिक संस्थाहरू र प्रक्रियाहरू अनिवार्य मानिन्छन्  तर हाल नेपालमा सरकार र अन्य सार्वजनिक संस्थाहरूलाई उत्तरदायी बनाउने जनताद्वारा निर्वाचित कुनै संस्था छैनन्  सरकार स्वयं नियन्त्रित र सन्तुलित हुने संवैधानिक निकायहरू खाली हुँदै छन्  लोकतान्त्रिक संस्थाहरूको क्षयीकरण इन्स्िटच्युसनल डिके लोकतन्त्रको स्वस्थ जीवनका लागि असाध्य रोगका रूपमा लिने गरिन्छ  तर सरकारमा रहनेहरूका लागि यो भयावह स्थितिमाथि कुनै चिन्ता छैन  उनीहरूका लागि जथाभावी गर्ने वातावरण बनेको छ  आफ्नो कामचलाउ सरकारको हैसियत बिर्सेर सम्पूर्ण शासकीय अधिकार वैधानिक रूपमा आफूमा भएको कुतर्क गर्दै छ  कामचलाउ सरकारका वैधानिक भूमिका संकुचित हुन्छ भन्ने सामान्य ज्ञान सरकारमा रहनेहरूलाई पक्कै छ  दैनिक रोक्नै नमिल्ने काम र भण्डारको सुरक्षा माइन्डिङ स्टोर मा कामचलाउ सरकार सीमित हुनुपर्ने मान्यता रहेको छ  यो हैसियतको सरकारले जे काम गर्दा पनि संयमताको सिद्धान्त पि्रन्सिपल अफ रेस्ट्रेन्ट अवलम्बन गर्नुपर्ने लोकतान्त्रिक देशहरूमा स्थापित परम्परा हो  तर सरकार देशलाई दीर्घकालीन असर पर्ने र चुनावलाई प्रभावित पार्ने निर्णयहरू भटाभट गर्दै छ  विपक्षीमा रहँदा कामचलाउ सरकारले बजेट ल्याउन पाइँदैन भन्दै बजेट भाषणको बि्रफकेस तोडफोड गर्ने र आफू सत्तामा रहँदा भने नयाँ कार्यक्रमहरू समावेश गरिएको लोकपि्रय बजेट ल्याउने आफ्नो वैधानिक अधिकार भएको जिद्दी गर्न पुग्यो  सत्ता समायोजन विशेष समितिको निर्णयबेगर अनमिनले अयोग्य ठहराएका लडाकुहरूलाई सरकारी ढुकुटीबाट रकम वितरण गर्दै छ  अल्छी सेनाले गुमाउँछ स्लोमर आर्मी लस्ट भनेजस्तै युद्धकालीन शैलीमा महत्त्वपूर्ण निर्णय र नियुक्ति भटाभट गर्दै छ  सरकारका दृष्टिमा ऊ पूर्ण वैधानिक छ जनताको म्यान्डेट उसलाई मात्र छ र अस्थिरताबाट सिर्जित सकसका लागि विपक्षीहरू जिम्मेवार छन्  यस्तो तर्कहीन कुरालाई सत्य स्थापित गराउन गोयवल्स शैली मा लागेको छ  राष्ट्रपतिले सहमतिको सरकार गठन गर्न  दिनको म्याद दलहरूलाई दिएपछि नेपाली राजनीति तरंगित हुन पुगेको छ  आकस्मिकता होस् वा नियोजित बजेट स्वीकृत विस्तृत शान्ति सम्झौता भएको दिन मंसिर  गते नै पर्न गयो भने प्रधानमन्त्रीले राष्ट्रका नाममा सम्बोधन गरेको दिन मंसिर  गते नै सात वर्षअघि  बुँदे समझदारी भएको थियो  देशमा ऐतिहासिक परिवर्तन ल्याउने यी दुई तिथिले बेमेल भएकाहरूबीच मेल सम्भव छ र समझदारीले असम्भवलाई सम्भव बनाउन सक्छ भन्ने कुरा स्थापित गरेको थियो  तर दुर्भाग्य नै भन्नुपर्छ केही दिनभित्रका यी दुई घटनाले नै राजनीतिक असमझदारी बढाउन पुग्यो  अझ राष्ट्रपतिको औपचारिक आह्वानपछि संवैधानिक कि असंवैधानिक भन्ने अनावश्यक बहसमा राजनीति अल्मलिइरहेको छ  यस क्रममा दलका नेताहरू कि त असत्य वा आंशिक सत्य मात्र बोलेर अरूलाई दिग्भ्रमित बनाउने झेली खेलमा लागिरहेछन्  सरकारका लागि राष्ट्रपतिको कदम गैरसंवैधानिक मात्र होइन कू नै हो  उनीहरूका तर्कमा संविधानले राष्ट्रपतिलाई सरकारले पेस गरेका सिफारिसहरू लुरुलुरु छाप लगाइदिनुबाहेक अरू अधिकार दिएको छैन  अझ सरकार अदालतले झैं संविधानको आफैं व्याख्या गर्दै छ  संविधानका प्रावधानहरू यति राम्रो जानकारी राख्ने सरकारले जनतालाई भन्नुपर्यो संविधानसभाको अर्को चुनाव गराउने प्रावधान संविधानको कुन धारामा छ  कामचलाउ हैसियतको सरकारले पूर्ण बजेट ल्याउने प्रावधान कहाँ छ  संसद् नभएका बेला चुनावका लागि संविधानमा आवश्यक संशोधन गर्ने अधिकारको प्रावधान कहाँ छ  निर्वाचन आयोगलगायत संवैधानिक अंगहरूमा संसदीय सुनुवाइबेगर नियुक्ति गर्ने व्यवस्था कहाँ छ  कामचलाउ सरकारको हैसियत के वैधानिक सरकारसरह नै हुन्छ  यी तथ्यहरूलाई जानीजानी वा बुझ पचाएर आफू अनुकूलको तर्क मात्र दिनु जनतालाई झुक्याउनुबाहेक केही होइन  बजेट स्वीकृत हुँदा राष्ट्रपति सबै नेपालीको अभिभावक भए भन्ने सत्तारूढ दलहरू र सरकारका लागि निश्चित समयभित्र सहमतिको सरकार बनाउन आह्वान गर्नासाथ उनी महाखलनायक हुन पुगेका छन्  सरकार र उसका समर्थकहरूका लागि सत्य भनेको सरकारको आयु अनन्तकालसम्म छ  यस्तो अजम्बरी सरकार हटाउने कुरा गर्नु नै घोर अलोकतान्त्रिक र गैर एवं वैधानिक तर्क हो उनीहरूका लागि  खसी दिएर फर्सी नसाट्ने प्रधानमन्त्रीको अभिव्यक्तिले पनि सरकारको कुर्सीमोह स्पष्ट भइसकेको छ  यस्तो स्थितिमा विपक्षी अन्य दलहरूका रणनीति र अभिव्यक्ति पनि तार्किक र पच्ने खालका छैनन्  यी दलहरूको विगत पनि यस्तै रह्यो जस्तो अहिले बाबुराम भट्टराईले गरिरहेका छन्  आफू कामचलाउ सरकार हुँदा हुने नहुने सबै काम गर्ने र अहिले भने विरोध गर्ने उनीहरूको शैली कुन नैतिकताभित्र पर्छ  सहमतिका आधारमा नेपालको अन्तरिम संविधान निर्माण गर्दा कामचलाउ सरकारका सीमाहरू नतोक्ने निष्पक्ष र स्वतन्त्र सरकारको परिकल्पना नगर्नेहरूले अहिले कुन आधारमा विरोध गर्न मिल्छ  अप्ठेरो फुकाउन राष्ट्रपतिले बजेट अध्यादेश स्वीकृत गर्दा गर्धन फुलाउनेहरू अहिले राष्ट्रपतिले सहमतिको सरकारको आह्वानलाई चाहिनेभन्दा बढी प्रशंसा गर्दै छन्  आफ्नै दलभित्र सहमति जुटाउन नसक्ने र अन्य दललाई आक्षेप लगाउन अघि सर्ने प्रवृत्ति आम नेपालीलाई पच्नेखालको छैन  तोकिएको समयभित्र सहमति नभए आइपर्ने संवैधानिक र राजनीतिक संकटतर्फ विपक्षी दलहरूको दूरदृष्टि देखिँदैन  दलहरूबीच समझदारी नभए सरकारको हात माथि पर्छ र उसले निरन्तरता प्राप्त गर्छ  त्यस अवस्थामा सरकारको विस्थापन जनदबाबका बलमा मात्र हुन सक्छ  तर त्यस्तो दबाब र आन्दोलनका लागि यी दलहरूले जनतालाई जगाउन अहिलेसम्म सकेका छैनन्  हाम्रो लडाइँ अस्थिरताबाट देशलाई बचाउन हो लोकतन्त्रलाई संस्थागत गर्न हो अराजकताबाट मुक्ति हो र यसका लागि हामी जुनसुकै त्याग गर्न सक्छौं भन्ने सन्देश कुनै दलले दिन सकेका छैनन्  प्रसिद्ध गि्रक दार्शनिक सोक्रेटसले विष सेवन गर्नुअघि भनेका थिए हे एथेन्सवासी हो म राजनीतिमा लागेको भए धेरै पहिले अस्तित्वहीन भइसक्ने थिएँ र तिमीहरूलाई सत्य भनेबापत सजायभागी हुँदैनथेँ  उनका यी भनाइले राजनीति गर्नेहरू कति असत्य बोल्छन् भन्ने स्पष्ट हुन्छ  नेपालमा राजनीति गर्नेहरूमाथि जनताले विश्वास गर्नै छाडेका छन्  हिटलरका सञ्चारमन्त्री डा गोयवल्सले जनतालाई मूर्ख बनाउनु छ भने गलत कुरालाई पनि हजारपटक दोहोर्याउनुपर्छ भनेका थिए  अहिले सरकार र अन्य दलहरू पनि यही शैली अवलम्बन गर्दै छन्  अर्को कुरा दुई वर्षका लागि म्यान्डेट पाएको संविधानसभाले चार वर्षसम्म जनताका नाममा काम गर्यो  अहिले सरकार त्यही म्यान्डेटको दुहाइ दिँदै वैधानिक भएको दाबी गर्दै छ  म्यान्डेटको नवीकरण नभई उसले त्यो दाबी गर्ने आधार छैन  आफ्ना दलका बुद्धिजीवी र कालाकोटवालाहरूमार्फत जति कुतर्क दिए पनि आफ्नो मृत्यु नबुझ्नु सरकारको ठूलो भुल हुनेछ  अन्य दलहरूले पनि विगतको हिसाबकिताब नगरे हुन्छ  उनीहरूले पनि जनताको मत प्राप्त गरेपछि मात्र हैसियत खोज्न मिल्छ  अहिलेको स्थिति भनेको आपसी लेनदेनद्वारा समझदारी बनाएर निर्वाचनमा जानु नै हो  लेखक पूर्वगृहसचिव हुन्   
	 
"
