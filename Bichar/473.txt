असारे विकास"तर पनि नेपाली जनता राक्षस आएको पत्तो पाउँदैनौं हात्ती लस्केको देख्छौं ""
	एउटा गाउँमा राक्षस पसेछ  उसले भनेछ तिमीहरूले मलाई जत्रो काम लाउँछौ गरिदिन्छु  गाउँले खुसी भएछन्   
	तर उसले भनेछ त्यो काम सिध्याएपछि म एकजनालाई खाइदिन्छु  त्यो सुनेर सबै डराएछन्  र भनेछन् हामीलाई काम गराउनु छैन जाऊ  
	अहँ राक्षसले भनेछ म यो गाउँका सबैलाई नसिध्याई कतै जान्नँ  अब त उनीहरूको सातो गएछ   
	अनेक बिन्ती गरे राक्षस गएन  धम्क्याए टेरेन  फकाए डेग चलेन  गाउँभरि आतंक मच्चियो  साँझ परेपछि उसले भन्यो काम दिने भए देऊ सिध्याएर खान्छु  नदिने भए अहिल्यै खान्छु   
	उपाय केही लागेन  उनीहरूले धेरै अप्ठ्यारो काम दिए  एक मिनेटमै सिध्याइदियो  र एकजनालाई टपक्क टिपेर कपक्क खायो  भोलिपल्ट झन् अप्ठ्यारो दिए त्यसलाई पनि बेरै लाएन  अर्को एउटा मान्छे खाइदियो  हुँदाहुँदा आधा जनसंख्या सिद्धियो  राक्षस गएन  खान पनि छाडेन  पहाड लडाउन भने लडाइदिन्थ्यो  नदी फर्काउन लगाइदिए फर्काइदिन्थ्यो  सिंगै घर निल्न लाए क्वाप्लक्क पारिदिन्थ्यो  उसले नसक्ने केही थिएन  गाउँलेको बुद्धिले उसलाई हराउन सकेन  फलस्वरूप दिनको एक जना गुमाउनुपथ्र्यो   
	नजिकै एउटा साधुको कुटी थियो  असह्य भएपछि सबै गाउँले उनलाई गुहार्न पुगे  समस्या राखे  सुनिसकेपछि साधुले भने भरे मकहाँ पठाइदेऊ  सकें भने त्यसलाई हराउँछु नत्र मैलाई खाओस्   
	आज काम के छ  परबाटै कराउँदै आयो राक्षस  गाउँलेले साधुको कुटीतिर देखाउँदै भने त्यहाँ जाऊ र सोध  
	ऊ गयो  साधुले सोधे तिमी जे काम पनि पूरा गर्न सक्छौ  
	सक्छु ऊ गर्जियो सगरमाथा लडाइदिऊँ  कि समुद्र पुरिदिऊँ  
	त्यति ठूलो होइन साधुले भने म तिमीलाई सानो काम दिन्छु  सक अनि मलाई खाऊ हुन्छ  
	हुन्छ राक्षसले भन्यो बरु भन्नुस् के हो त्यो   
	अगाडिको रूखतिर देखाउँदै साधुले भने तिमी त्यो रूखमा चढओर्ल फेरि चढओर्ल  त्यसो गरिराख  जब त्यो पूरा हुन्छ अनि मलाई खाऊ  
	त्यति त एकछिनमै पूरा गरिदिन्छु बुद्धिको भाँडामा बिर्को लागेको राक्षसले भन्यो अहिलेसम्म दिएकामध्ये सबैभन्दा सजिलो काम   
	ऊ दौडिएर गयो  बहुत खुसी हुँदै रूख चढ्यो  झर्यो  फेरि चढ्यो  झर्यो  रातभर त्यसो गर्दा पनि कहिल्यै पूरा भएन  अर्को दिन बित्यो  पूरा भएन  साता बित्यो  सकिएन  धेरै दिनपछि दिक्क भएर राक्षस रातारात सुइँकुच्चा ठोक्यो  
	 
	कुनै गाउँमा सडक चाहिएछ  त्यहाँका बासिन्दा गाविस गएछन्  त्यहाँ सानो राक्षस रहेछ  उसले भनेछ काम गरिदिन्छु अनि  वटा खान्छु हुन्छ  
	के खानुहुन्छ  गाउँलेले सोधेछन्   
	हात्ती नलजाई उसले भनेछ   
	तपाईं हात्ती खान सक्नुहुन्छ  सोझा गाउँलेले जान्न चाहेछन्   
	धत्तेरी  र्झकंदै उसले भनेछ हजारको नोटमा हेर्नुस् त के छ  
	दिक्क भएर उनीहरू जिविसतिर पुगेछन्  त्यहाँको राक्षस ले उसरी नै भनेछ काम भएपछि  वटा खान दिनुहुन्छ  
	त्यहाँ पनि हात्ती खोजेको भन्ने बुझेर उनीहरू थपक्क फर्केछन्  
	अझ ठूलो ठाउँमा जाँदा केही हुन्छ कि भन्दै सडक विभाग पुगेछन्  त्यहाँ पनि गजक्क परेर राक्षस नै बसिरहेको  मान्छे देख्नासाथ कुरो बुझेर राक्षस ले साधेछ  वटा हात्ती खुवाउनुहुन्छ   
	अरूबाट पार लागेन  विभागीय मन्त्रीकहाँ पुगेछन्  त्यहाँ त झन् ढोकाबाट पस्दापस्दै राक्षस देखिएछ  कुरा सुन्नासाथ उसले भनेछ काम एकैछिनमा हुन्छ  तर  वटा हात्ती खान्छु   
	जति माथि गयो उति ठूलो भुँडी भएको राक्षस भेटिँदोरहेछ  उति धेरै हात्ती खोज्दोरहेछ  देशभरिका राक्षसहरूले वर्षभरि खेलोफड्को मिलाउँदारहेछन् ज्यानअनुसार खान र काम गर्न बाँकी राख्दारहेछन्  जब असार लाग्छ काम गर्न र खान फिल्ड मा उत्रिँदारहेछन्  कुनै गाउँमा एक किलोमिटर बनाउनुपर्ने हुन्छ राक्षसले दुई दिनमै बनाइदिन्छ   वटा हात्ती क्वाप्प  अर्को गाउँमा  किलोमिटर सक्नुपर्ने हुन्छ तीन दिन लाउँदैन   वटा हात्ती झ्याप्प   किलोमिटरको काम छ भने पेटभरि हात्ती   
	नपत्याए राजधानीका गल्लीगल्ली हेर्नुस् यतिबेला सडक खन्ने टाल्ने र पिच हाल्ने काम जताततै देख्नुहुन्छ  एउटै ठेकदारको दर्जनौंतिर काम हुन्छ  यति बेलाको मौसम उस्तै घाम लागेजस्तो गर्छ एकैछिनमा पानी दर्कन्छ  हतारहतार खन्यो खोस्रयो  जमेको पानीमाथि पिच हाल्यो  भोलिपल्टै खाल्डैखाल्डा  यो एउटा गाउँको कथा होइन सबै ठाउँको हो   
	समस्या के त  मुख्य हो असार पर्खाइ  सबैभन्दा ठूलो राक्षस ले जेठ मसान्तासम्म सबै हात्ती च्यापेर राख्छ  जब असार लाग्छ कुनै साधु भनाउँदोले भन्छ जाओ गएर भत्केका ठाउँमा बनाओ अनि बनेका ठाउँमा भत्काओ  काम नहुने होइन हुन्छ  पैसा नजाने होइन जान्छ  पसिना नबग्ने होइन बग्छ  तर उपलब्धि हेर्दा राक्षसको रूख चढाइभन्दा केही फरक हुँदैन  राम्रो मौसम मिलाएर र समय दिएर सडकका डिभिजन कार्यालय र स्थानीय निकायहरूले वर्षैभरि काम गर्न पाउनु हो भने पक्कै उत्तम हुने थियो हात्ती हराउने वा लुटिने डर कम हुन्थ्यो  
	 
	तर पनि नेपाली जनता राक्षस आएको पत्तो पाउँदैनौं हात्ती लस्केको देख्छौं  जब कुनै राक्षस आएर त्यसलाई चिथोर्छ जिल्ल पर्छौं  त्यसैले होला उखानै बनेको हात्ती आयो हात्ती आयो फुस्सा 
"
