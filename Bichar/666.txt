कांग्रेसमा किन उठ्यो राष्ट्रियताको बहस भारतले लोकतान्त्रिक शक्तिलाई उपेक्षा गरेको कुण्ठा कांग्रेसमा देखिन्छ  "
	कांग्रेस उपसभापति रामचन्द्र पौडेलले प्रधानमन्त्रीका लागि  पटकसम्मको प्रतिस्पर्धामा पनि सफल नभएपछि तत्कालीन भारतीय राजदूतसँग एक भेटमा भारतपरस्त भनेर हामी चिनिने प्रधानमन्त्रीचाहिँ कम्युनिष्टहरूलाई मात्र बनाउने  भनेर व्यक्त गरेको असन्तुष्टि पार्टीभित्र चर्चाको विषय बनेको थियो  कांग्रेस सभापति सुशील कोइरालाले पनि केही समयदेखि निरन्तर रूपमासम्भावित विदेशी हस्तक्षेपको त्रासदी देखाउँदै आएका छन्  अहिलेको संकटपूर्ण राजनीतिक संक्रमणको निकासका लागि राजनीतिक दलहरूबीच सहमति कायम हुन नसके नेपाल असफल हुने र त्यतिबेला सुरू हुने द्वन्द्वले अफगानी बाटो समात्ने खतरा रहेको कोइरालाले दिनहुँजसो बोलिरहेका छन्  गएको केन्द्रीय समिति बैठकमा पौडेलले पनि एउटा छिमेकीले माओवादीलाई र अर्कोले एमालेलाई च्यापेकै कारण अहिलेको राजनीतिक संकटले निकास पाउन नसकेको टिप्पणी गरे   
	नेताहरूका पछिल्ला यी अभिव्यक्ति अमूर्त रहे पनि नेपालको आन्तरिक मामिलामा विदेशी चलखेल बढिरहेकोतर्फ लक्षित रहेको बुझ्न कठिन छैन  त्यसमा पनि भारतको भूमिकाप्रति कांग्रेस यतिबेला बढी नै चिढिएको देखिन्छ  भलै भारत र चीनले नेपालमा परिवर्तन हुनलागेको राज्य पुनःसंरचनाको प्रक्रियाप्रति अहिले आएरमात्रै चासो दिएका भने होइनन्  तर यसअघि मौनता साँधिरहेको कांग्रेसभित्र यतिबेला भने राष्ट्रियताको बहस अस्वाभाविक रूपमा गर्माएको छ  कांग्रेस केन्द्रीय सदस्य पूर्णबहादुर खड्का मिनेन्द्र रिजाल चन्द्र भण्डारी गगन थापा धनराज गुरूङ शंकर भण्डारी रामकुमार चौधरी लगायतले केन्द्रीय समिति बैठकमा विदेशी हस्तक्षेपबारे धारणा राखे र राष्ट्रियताबारे पार्टीले स्पष्ट मापदण्ड तय गर्न आग्रह गरे  केन्द्रीय समितिमा उठेको यो मागलाई महामन्त्री कृष्णप्रसाद सिटौलाले प्रस्तुत गरेको राजनीतिक प्रस्तावले नसमेटेका कारण बैठक लम्बिएको छ र यसबारे संस्थागत निर्णय कस्तो धारणा आउला त्यो भने प्रतीक्षाको विषय बनेको छ   
	राष्ट्रियताको माग उठाउने सदस्यहरूले संघीयताको विषयमा भारत र चीनको भूमिकालाई लिएर केही गम्भीर प्रश्न उठाएका छन्  संघीयता सम्बन्धी निर्णय नेपाली नेताहरूको हातमा नरहेको भन्दै भारत र चीनसँगै वार्ता गर्नुपर्ने उनीहरूको ठम्याइ छ  अर्को निष्कर्ष छ चीन र भारतको सुरक्षा स्वार्थलाई सम्बोधन गर्न नसके नेपालमा संविधान नै बन्न सक्दैन  केही अघि कांग्रेसका जिल्ला सभापतिहरूको भेलाले समेत राष्ट्रियता इतिहासमै सबैभन्दा कमजोर अवस्थामा पुगेको निष्कर्ष निकालेको थियो   
	प्रश्न उठ्छ नेपाली राष्ट्रियता किन कमजोर हुनपुग्यो  कसका कारण यस्तो भयो  यसको तथ्यगत आधारलाई मिहिन ढंगले विश्लेषण नगरी विरोधको शैलीले मात्रै राष्ट्रियताको संरक्षण हुनसक्दैन भन्ने यथार्थ कांग्रेसले बुझ्नुपर्छ  मुद्दा उठाएर मात्रै हँुदैन स्थायी समाधान दिनसक्ने राष्ट्रियताको लक्ष्मणरेखा पनि कोर्न सक्नुपर्छ  सत्तामा हुँदा एउटा र विपक्षमा पुग्दा अर्कै खालको राष्ट्रियताको परिभाषा कांग्रेसले पनि गरेको हो भने त्यो महाभूल हुनेछ  प्रधानमन्त्री हुन नसक्दा या भएर कुर्सी छाड्नुपर्दाको अवस्थामा चर्को नारा लगाउने तर प्रधानमन्त्री हुन या कुर्सी जोगाउन पूरै लम्पसार पर्ने संस्कृतिबाट कांग्रेस अलग हुनसक्छ  आफू अनुकूल एउटा र प्रतिकूल अवस्थामा अर्कै खालको राष्ट्रियताको व्याख्याले नेपालका दलहरू अविश्वसनीय बनेका छन्  के यो अवस्थाबाट मुक्त गराउन कांग्रेस सक्षम छ  त्यसका लागि पहिलो सर्त हो कांग्रेसले प्रधानमन्त्रीको कुर्सीका लागि दौडधुप बन्द गर्नुपर्छ  कांग्रेस केन्द्रीय सदस्य चन्द्र भण्डारीका अनुसार राष्ट्रियता बलियो भयो भने सत्ता आफैं कांग्रेसलाई खोज्दै आउँछ   
	मधेसी मोर्चाको गठबन्धनमा जन्म भएको बाबुराम भट्टराईको सरकारका कारण राष्ट्रियता कमजोर भएको कांग्रेसको मुख्य आरोप छ  भारतकै आशिर्वादमा प्रधानमन्त्री भएको दुई छिमेकीसँग सन्तुलित कूटनीतिक सम्बन्ध नराखी भारतलाई मात्रै खुसी पार्ने काम गरेको त्रिभुवन विमानस्थलको जिम्मा भारतीय कम्पनीलाई दिने प्रक्रिया अगाडि बढाएको कार्यकारी प्रमुख पदमा रहेर नेपाल मर्ज हुनसक्ने राज्य सञ्चालनको चाबी अन्यन्त्रै रहेको जस्ता अभिव्यक्ति दिएको लगायतका कारण देखाउँदै कांग्रेसले राष्ट्रियता इतिहासमै कमजोर अवस्थामा पुगेको निष्कर्ष निकालेको हो   
	नेपालमा कति संघ बनाउने तिनको नाम र सिमांकन कस्तो बनाउने भन्नेमा सहमति गर्न नसक्नु दलहरूको मुख्य कमजोरी थियो  तर सहमति नजुट्नुमा विदेशी भूमिकासमेत रहेको कांग्रेसका केही नेताहरूले दाबी गरेका छन्   
	राष्ट्रियताको मुद्दालाई कांग्रेसले जुन ढंगबाट सतहमा ल्याएको छ त्यसको अन्त्य प्रधानमन्त्रीको कुर्सी प्राप्तिमा गएर टुंगिनु हुँदैन  राष्ट्रियता सबल बनाउन उसले कूटनीतिक सम्बन्ध बढाउनुपर्छ  दुःखको कुरा गिरिजाप्रसाद कोइरालाको निधनपछि भारतको राजनीतिक तहसँग कांग्रेसको सम्बन्ध जोडिनसकेको छैन  पछिल्लो समयमा भारतीय नेताहरूसँगको सम्बन्ध टुट्दा कर्मचारी र केही खुफिया एजेन्सीका प्रतिनिधिको स्तरमा मात्र सम्बन्ध सीमित हुनपुगेको छ  
	चीन र भारत दुवैको सुरक्षा चासो नेपालमा जोडिएको छ  नेपालले अपनाउने संघीयता र राज्यको समग्र पुनःसंरचनालाई यी दुई देशले आआफ्नो सुरक्षा स्वार्थको आँखाबाट हेरेका छन्  पछिल्लोपटक नेपालमा राज्यसंयन्त्र कमजोर बन्दै गएका कारण हामीप्रति दुई छिमेकीको विश्वसनीयता घट्दै गएको छ जसलाई समयमै सम्बोधन गर्न नसके पूर्व गृहमन्त्रीसमेत रहेका पूर्णबहादुर खड्काले भनेजस्तै भारत र चीनले आफ्नो राष्ट्रिय सुरक्षामा प्रतिकूल हुने अवस्था रहेसम्म संविधान बन्न दिने छैनन्  त्यसैले राष्ट्रियताको विषयलाई सतहमा ल्याएर मात्रै हँुदैन समस्याको समाधान पनि खोज्नुपर्छ  समाधान भनेको सबैभन्दा पहिला दलहरूबीच राष्ट्रिय एकता कायम गर्नु हो  त्यस्तो एकताले मात्रै छिमेकी मुलुकको सुरक्षा चासोलाई आश्वस्त पार्न सक्छ र बाह्य हस्तक्षेप पनि स्वतः कम हुन्छ   
	भारतले खासगरी लोकतान्त्रिक शक्तिलाई उपेक्षा गरेको कुण्ठा कांग्रेसमा देखिन्छ  माओवादी लगायतका प्रतिस्पर्धी दलहरूले कांग्रेसलाई भारतपरस्त भनेर आरोप लगाउने गर्छन्  हुन पनि कांग्रेस भारतविरूद्ध खासै कहिल्यै देखिन चाहेन  पार्टीका कुनै पनि दस्तावेजमा भारतलाई सामान्य आक्षेप लगाउने शब्दसमेत कांग्रेसले खर्चेको छैन  उसका सबै लिखतमा भारत र चीनबीच सुमधुर सम्बन्ध कायम राख्ने वाक्यंाश हुने गर्छ  तैपनि भारतले चार वर्षदेखि लोकतान्त्रिक शक्तिको नेतृत्व लिंदै आएको शक्तिप्रति किन अनुदार देखिएको भन्ने प्रश्न कांग्रेस वृत्तमा उठ्न थालेको छ  कांग्रेस नेतृत्वमा देखिएको यो कुण्ठा खासगरी सरकारको नेतृत्व दिन नचाहेको बुझाइमा प्रकट भएको छ  तर कांग्रेसले बाह्य स्वार्थहरूलाई दृष्टिगत गर्दै राष्ट्रिय एजेन्डामा लिनुपर्ने क्षमता गुमाउँदै गएको देखिन्छ  नेतृत्व तह प्रधानमन्त्रीको प्रलोभनमा फस्नु यसको मुख्य कारण हो   
	बीपीले  चैत  गते नेपालगन्जमा आयोजित एउटा सभामा राष्ट्रियताबारे चर्चा गर्दै भनेका थिए कांग्रेससँग त्यही एउटा राष्ट्रिय मेलमिलापको हतियार छ त्यो छाता हामीले छाड्न हुँदैन  नत्र वषर्ा पनि हामीमाथि नै र घाम पनि हामीमाथि नै पर्छ  कांग्रेसले अहिले उठाएका विषयलाई पनि सही रूपमा व्यवस्थापन गर्नुपर्छ  त्यसका लागि सबैभन्दा पहिला आफैंभित्र मेलमिलाप गर्नुपर्छ  त्यसपछि बृहत राष्ट्रिय एकताका लागि नेतृत्व लिनुपर्छ  नत्र बीपीले भनेजस्तै आफैंले सुरू गरेको आन्दोलन अरूकै लागि भइदिन्छ 
"
