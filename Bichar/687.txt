लोग्नेमुखी संस्कृतिको उपजसंस्कृतिका कारण महिलाहरू सदियौदेखि पिल्सिएका छन्  तीज पनि त्यसैको एउटा उदाहरण हो  "
	संस्कृतिका कारण महिलाहरू सदियौदेखि पिल्सिएका छन्  तीज पनि त्यसैको एउटा उदाहरण हो  पुरूषको आयु बढाउन महिला वर्त बस्नु तर महिलाका बारेमा पुरूषप्रधान समाजले वास्तासमेत नगर्नु भनेको अहिले पनि समाजमा महिलाको समान र स्वतन्त्र अस्तित्व छैन भन्ने हो  अर्थात अहिले पनि पुरूषविना महिलाको अस्तित्वको कल्पना गर्न सकिन्न  यही संस्कृतिलाई बलियो बनाउन समाजले बनाएका तानाबानमध्ये तीज पनि एक हो  आजको समयमा पनि लोग्नेको आयु बढाउने भन्ने नाममा निराहार व्रत बस्नु कुनै बेलाको सतीप्रथा जस्तो कुसंस्कृतिकै निरन्तरता हो आजको एक्काइसौ शताब्दीमा हामी कस्तो समाज बनाउन खाज्दैछौ जहाँ पुरूषको आयु लामो हुनुपर्ने महिलाका बारेमा वास्तै नगरे हुने  यो गम्भीर विभेद होइन र  त्यसैले सामान्य रूपमा हेर्दा तीज एउटा रमाइलो गर्ने चाड हो जस्तो लागे पनि यस्ता पर्वले महिलाको स्वतन्त्र अस्तित्व र स्वामित्व दुवैलाई स्विकार गदर्ैैन  
	हरेक क्षेत्रमा महिलाको सहभागिता पुरूषसरह हुनुपर्ने माग भइरहेका बेला महिला आफैले यो पर्वको महत्वलाई बढाउँदा कतै हामी त्यही असमान र विभेदपूर्ण परम्परालाई मान्यता दिन खोजिरहेका त छैनौ भन्ने आभास हुनथालेको छ  जबसम्म समाजमा महिलाकोे समान अस्तित्व स्विकार्य हँुदैन तबसम्म हामीले समतामूलक समाजको निर्माण गर्न सक्दैनौ  त्यसैले परम्परालाई जोगाउने नाममा महिलाले महिलामाथि शोषण हुने यस्ता गतिविधिलाई अस्विकार गर्नुपर्छ  नभए परम्पराका नाममा भित्रिएका यस्ता परम्परालाई परिमार्जन गर्नु जरूरी छ   
	कुनै बेला महिलालाई घरबाट निस्कन वर्षदिनको तीज कुर्नुपथ्र्यो  माइत जान तीज नै आउनुपथ्र्यो  एकसरो लुगा बदल्न पनि पर्व नै आउनुपथ्र्यो  अहिले पनि गाउँ र दुर्गम क्षेत्रका महिलालाई यो समस्या हुँदै नभएको होइन  तर धेरै गाउँ सहरका पढेलेखेका महिलामा यो समस्या थोरै छ  सम्पतिमा महिलाको अधिकार स्थापित हुने क्रम बढ्दो छ  साक्षरता दर पनि बढ्दो छ  सशक्तीकरण बढ्दो क्रममा छ  तर आश्चर्यको कुरा पतिको आयु बढाउने भ्रममा महिलाको अस्तित्व नै अस्विकार गर्ने तीज मनाउने प्रचलन झन् बढ्दै गएको छ   
	समय बदलिएको छ  अन्यायका बारेमा बोल्न वर्षदिनमा आउने तीज नै कुर्नु पर्दैन  अब महिलाहरू अन्याय सहेर बस्दैनन् आवश्यक परे उनीहरू विद्रोह गर्छन्  अधिकार खोज्ने प्रवृत्ति बढेको छ  सबेै कुरा समयअनुसार बदल्नुपर्छ भनेर विभिन्न आन्दोलन भएका छन्  तर तीजको हकमा यसलाई परिमार्जन गर्नुपर्नेमा महिलाले आफैमाथि व्यंग्य गरेर तीज मनाउने क्रम दिनहँु बढ्दो छ   
	तीजका नाममा बनाइएका गीतहरू त यति विभेदकारी छन् कि तीमध्ये धेरैले मनोरञ्जनका नाममा महिलाको अस्तित्व र गरिमाको नै खिल्ली उडाउँछन्  महादेवजस्तो पति पाउन पतिदेवको आयु बढाउन मात्रै होइन अब त महादेवलाई पुकारेर मलाई कहिले त्यस्तो पति दिलाइदिन्छौ भनेर अनुरोध गरेका गीतहरू बज्न थालेका छन्  तीजमा रमाउने नाममा महिलाले कम्मर मर्काइमर्काइ नाच्दा आफू के भनेर नाचिरहेकी छु र त्यसको सन्देश के हो भनेर पनि सोच्नुपर्छ  आफू भोकै बसेर रातो सारीमा राम्री देखिएर नाचेको गीतको मर्मचाहिं पुरूषप्रधान समाजमा महिलालाई अझै हेपेर व्यवहार गर भन्ने खालको हुनुहुन्न   
	पञ्चायतकाल र त्यसयता पनि महिला मुक्तिसंग जोडेर तीजका गीत बज्ने गर्थे  अहिले त्यो पनि छैन  अहिले त केवल उन्मुक्तिका नाममा यस्ता गीतहरू छन् जसले न महिला आन्दोलनलाई टेवा दिनसकेका छन् नत देशको संस्कृतिमा सुधार गर्नमा नै सहयोग गरेका छन्  मनोरञ्जनका नाममा महिलालाई प्रयोग गरेर समाजमा उनीहरूको छवि झन् धमिलो बनाउने उद्देश्यले प्रयोग हुनथाल्यो तीज  
	सांस्कृतिक पर्वका नाममा हुने यस्ता भेटघाटलाई महिलाहरूले उपलब्धिमूलक बनाउनु जरूरी छ  अहिले पनि महिलाहरू विभिन्न खाले हिंसा सहेर बस्न बाध्य छन्  घरको काम महिलाकै जिम्मामा छ चाहे ती पढेलेखेका नै किन नहुन्  घरपरिवार सम्हालेर बच्चा हुर्काउने काम पनि महिलाले नै गर्नुपर्छ  त्यति गरेर घर बाहिरको काममा महिलाले पुरूषसंग प्रतिस्पर्धा गर्नुपर्ने बाध्यता छ  सरकार राजनीति निजामती पत्रकारिता प्रहरी लगायतका क्षेत्रमा महिलाको संख्या एकदमै न्यून छ  तीजलाई महिलाले यस्ता विषय बहसमा ल्याउने मञ्चको रूपमा प्रयोग गर्नुपर्छ  महिला सशक्तीकरणका विषयलाई समावेश गरियो भनेमात्रै यस्ता भेटको अर्थ हुन्छ नभए पुरूषकै प्रशंसा र उनीहरूकै आयु बढाउने पुकार गरेर आफ्नो अस्तित्व मेटाउन थप टेवा दिने यस्तो पर्व एक महिनासम्म मनाउनुको अर्थ हुन्न   
	तीजमात्रै होइन आफू भोको बसेर लोग्नेको आयु बढोस् भनेर कामना गर्ने वा राम्रो केटा पाउने लोभमा व्रत बस्ने हास्यास्पद प्रचलनलाई मलजल गर्ने कैयौ परम्परा समाजमा विद्यमान छन्  दुर्भाग्य शिक्षित र पढेलेखेका भनाउने महिलाहरू पनि यही प्रचलनका पछि दौडिरहेका छन्  परम्परागत रूपमा हेर्दा तीज महिलालाई आत्मनिर्भर हुन नदिएर लोग्नेमुखी बनाउने संस्कृतिको एउटा उपज हो  त्यसैले तीजजस्तो पर्वका कारण महिलामाथि हुने सामाजिक शोषणको अन्त्य हुन नसकेको हो कि त्यस बारेमा पनि सोच्ने कि   
	तीजलाई महिलाहरूले खुसी बाँड्ने अवसरका रूपमा लिनुपर्छ महिला मुक्ति आन्दोलनको अंगको रूपमा मनाउनुपर्छर्  व्रत बस्ने कुसंस्कार छाडेर रमाइलो गर्ने अवसरमा बदल्नुपर्छ  पशुपतिमा लाइन लागेर पञ्चमीको पूजा गरेर लोग्नेको आयु बढ्ने र त्यसपछि महिलाका सबै समस्या समाधान हुने भए अहिलेसम्म कति लाख महिलाले यो काम गरे  
	होलान्  तर आज पनि नेपाली समाजमा महिलामाथिको अत्याचार बढिरहेको छ  त्यसैले तीजमा भोकै बसेर पुरूषको आयु बढाउने प्रतिस्पर्धामा लाग्नुभन्दा महिलाको यति ठूलो भेटघाटलाई महिला मुक्ति आन्दोलनको शक्तिको रूपमा परिणत गर्न सक्यो भने महिलापुरूष सबैको भलो हुन्छ र सबैको आयु बढ्छ   
	
"
