सभा पुनर्स्थापना उत्तम विधिसंविधानसभा विघटनका कारण जेजस्ता भए पनि राजनीतिक अनिश्चितता तथा संवैधानिक अन्योल यसका परिणाम हुन्  "
	जेठ  गते संविधानसभाको अवसान भयो  आफ्नो संविधान आफै बनाउन नेपाली जनताले लामो समयदेखि देखेको सपनाको अन्त्य भयो  जनताको आकांक्षामा तुषारापात भयो  बाह्र बुँदे समझदारीबाट प्रारम्भ भएको शान्ति र संविधान लेखनको यात्रा संविधान निर्माणको अन्तिम घुम्तीमा दुर्घटनाग्रस्त भयो  नेपाली राजनीतिज्ञहरू अक्षम देखिए पनि अन्तिम समयमा परिणाम देखाउन सक्छन् भन्ने देश बाहिरभित्र विद्यमान भ्रम समाप्त भयो  यसले राजनीतिक दल र तिनका मुख्य चालक नेताहरूप्रति आम जनमानसमा गहिरो अविश्वास देखापरेको छ  जनता अकुशल चालकले चलाएको गाडीका यात्रीजस्तै अनिश्चितता र असुरक्षाका बीच दुर्घटनाको पर्खाइमा यात्रा गरिरहेको मनोविज्ञानले ग्रसित छन्  पीडाले थिचिएको प्रत्येक मनबाट आक्रोशको भेल बग्दैछ यसले बाढीको रूप लिए धेरै दल र नेता बगाउने शक्ति राख्छ  संविधानसभाको मृत्यु स्वाभाविक अप्रत्यासित वा नियोजित कस्तो थियो र यसका कारण र कारक के थिए यसको विस्तृत विवेचना र विश्लेषण इतिहासले गर्नेछ   
	संविधानलाई पूर्णता दिने कार्यमा विकल्प नरहेको अवस्थामा संविधानसभाको विघटन भएको होइन  तमाम विकल्पको विद्यमानताबीच प्रायोजित तवरले विघटन गराइएको हो  पटकपटक सहमति गर्ने अनि भत्काउने पाइला अगाडि सारेजस्तो देखाउने तर पछाडि फर्किने र मौका पाउँदा संंविधान निर्माण प्रक्रियाबाट भाग्ने माओवादी चरित्र विघटनको प्रमुख कारक हो  एकल वा बहुपहिचानका आधारमा प्रदेशको रचना तत्कालीन देखापरेका कारणमात्र हुन्  हात्तीवन रिसोर्टमा दलहरूबीच  देखि  प्रदेश रहने र मिश्रति शासकीय स्वरूप हुने मोटो सहमति भयो  माओवादी त्यो सहमतिबाट पछाडि हट्यो  जेठ  गते एघार प्रदेशमा सहमति भयो  माओवादीले त्यो सहमति पनि बिथोल्यो  प्रचण्डले सडक कब्जाको आदेश जारी गरी देशलाई अराजकताको भुमरीमा फसाउने र गृहयुद्धसम्म लैजाने व्यवहार देखाए  यसैबीच सरकार पक्षका जिम्मेवार सदस्य र सरकारका प्रखर विरोधी मानिससँगै व्यवस्थापिकासंसद बैठक रोक्न गए  दलहरूबीच भएका सहमति तोड्ने र संविधान निर्माणको मार्ग अवरुद्ध पार्ने यी सबै घटनाका मध्यभागमा माओवादी देखिएको छ   
	जेठ  गतेको बिहान बालुवाटारमा बसेको बैठक निष्कर्षहीन भएपछि बेलुकीदेखि मध्यरातसम्म सभामुखको कार्यकक्षमा शीर्ष नेताहरूको बैठक बस्यो  संविधानका प्रायः सबै विषयमा सहमति भइसकेको हँुदा ती विषय र संघीयताका बारेमा सहमति भएजति उल्लेख गरी बाँकी कार्य रूपान्तरित संसदबाट गर्न सकिनेगरी संविधान पारित गर्न कांग्रेस र एमालेले राखेको प्रस्ताव माओवादी र संयुक्त लोकतान्त्रिक मधेसी मोर्चाले मानेन  नेपाली कांग्रेस र एमाले शीर्ष नेताहरूले अत्यन्त लचकतासाथ राखेका अन्य प्रस्तावमा पनि छलफल भएन  नयाँ संविधान तत्काल पारित गर्ने र  महिनापछि प्रारम्भ हुने व्यवस्था गर्ने  महिनामा नमिलेका विषय मिलाउने प्रबन्ध गर्न सकिने एमालेका अग्नि खरेलको प्रस्ताव पनि मान्य भएन  संविधानसभालाई केही समयका लागि निलम्बित गरी संवैधानिक वा अन्य कुनै समितिले बाँकी कामलाई पूर्णता दिने मस्यौदा तयार गरी सभालाई ब्युँताएर संविधान पारित गर्ने निश्चित अवधिभित्र ब्युँताउन नसके स्वतः विघटन हुने प्रबन्ध संविधानमा नै संशोधनमार्फत गर्न सकिने यो पंक्तिकारले राखेको प्रस्ताव पनि मान्य भएन   
	नेपाली कांग्रेसका नेता शेरबहादुर देउवाले संविधान बनाउन भनी जनतामा प्रतिबद्धता व्यक्त गरेर गठन गरेको सभाले जसरी पनि संविधान बनाउनुपर्ने दलहरूले जनताप्रतिको जिम्मेवारी बोध गर्दै संकटकाल घोषणा गरेर भए पनि संविधान बनाउनुपर्ने प्रस्ताव गर्दा एकछिन छलफल भए पनि मान्य भएन  अन्तमा सभामुखले मुलकलाई संवैधानिक शून्यता र राजनीतिक अस्थिरता तानाशाही सम्भावनाबाट जोगाउन र आवश्यकताअनुसार संविधान संशोधन गर्न वा अन्य राजनीतिक प्रबन्धका लागि पनि जननिर्वाचित संस्था आवशयक पर्ने भएको हुँदा संविधानसभा नराखे पनि व्यवस्थापिकासंसदलाई जोगाउन दलका नेताहरूसँग निकै अनुनयविनय गर्नुभयो  यो प्रस्तावमा क्याबिनेटका एकजना वरिष्ठ सदस्यले संसद जोगाएमा सरकार परिवर्तनको खेल हुने तर्क दिंदै सरकार परिवर्तन नगर्ने प्रतिबद्धता गर्नुहुन्छ  भनी गरेको प्रतिप्रश्नले सरकारको नियत प्रष्ट भयो  सत्ता जोगाउन सरकारले संविधानसभा विघटन आवश्यक देखेछ  माओवादी र मधेसी मोर्चाको सत्तालोलुपता दम्भ र हदैसम्मको गैरजिम्मेवारी संविधानसभा विघटनको कारण बन्यो   
	सरकारले घोषणा गरेको संविधानसभाको अर्को निर्वाचन भ्रमपूर्ण र जोखिमपूर्ण त छँदैछ साथै यो मुलुकलाई अनिश्चितता अन्यौल र द्वन्द्वको भुमरीमा पार्ने र कहिल्यै परिणाम दिन नसक्ने बाटो हो  केही यस्ता शाश्वत कारणहरू छन् जसले यो निर्वाचन सम्भव छैन  नेपालको अन्तरिम संविधान  ले संविधानसभाको अर्को निर्वाचनको अनुमानसम्म गरेको छैन  सर्वोच्च अदालतले संविधानले अनुमान नै नगरेको निर्वाचन गर्ने विकल्प दिनु न्यायिक क्रियाशीलता हो  यो फैसलामा संविधानका व्यवस्थाभन्दा न्यायाधीशका व्यक्तिगत विचार प्रतिविम्बित छन्  अदालत यस्ता प्रकृतिका राजनीतिक विषयबाट टाढा रहनु वेश हुन्छ  सरकार विघटित संविधानसभालाई तीन महिना बचाउन सहमत भएन  अहिलेको संविधानको व्यवस्थाअनुसार फेरि चार वर्षका लागि  सय  जनाको निर्वाचन गर्ने विषय न व्यावहारिक छ नत तर्कपूर्ण नै हुन्छ  यदि सिट संख्या घटाउने हो भने बिर्वाचन क्षेत्र पुनः सिमांकन गर्नुपर्छ सो कामका लागि  महिना समय लाग्छ  ताजा जनादेशबाट गठन हुने सभाले संविधान निर्माणको काम शून्यबाट प्रारम्भ गर्नु पर्नेछ जसले फेरि चार वर्ष समय लिनेछ  निर्वाचनका लागि संविधानको संशोधन अपरिहार्य छ  सर्वोच्च अदालतले त्यो गरेमा अर्को ठूलो दुर्भाग्य हुनेछ  राष्ट्रपतिबाट बाधाअड्काउ फुकाउने एकमात्र विकल्प छ त्यसका लागि राष्ट्रिय सहमति आवश्यक छ  गत संविधानसभा आफ्नो कार्यकालको अन्तिम समयमा संघीयताको विषयमा विभाजित भएको थियो  अब बन्ने संविधानसभा पहिलो दिनदेखि विभाजित हुने निश्चित छ किनभने निर्वाचन नै त्यसै रूपमा हुनेछ  प्रारम्भदेखि नै विभाजित संविधानसभाले परिणाम दिन सक्दैन  संविधान पारित गर्न दुई तिहाइको आवश्यकता हुन्छ  कुनै पनि दल वा मोर्चाले त्यो प्राप्त गर्ने सम्भावना छैन  तसर्थ संविधानसभाको अर्को निर्वाचनको घोषणा परिणाम ल्याउन गरिएको होइन  यो त सत्तामा बसिरहने पाखण्डपूर्ण षडयन्त्र हो  
	संविधानसभा विघटनका कारण जेजस्ता भए पनि राजनीतिक अनिश्चितता तथा संवैधानिक अन्यौल यसका परिणाम हुन्  यो शून्यता अनिश्चितता र अन्यौलको गर्भबाट विकराल समस्या जन्मन सक्छ  शान्ति र संविधानको लिकबाट हटेको राजनीतिलाई फेरि बाटोमा ल्याउन र मुलुकलाई सम्भावित खतराबाट बचाउन उचित विकल्प पहिल्याएर अगाडि बढ्नु अहिलेको आवश्यकता हो  दलहरूबीच सहमति एकता र सहकार्य अहिले पनि अपरिहार्य छ  यसका लागि राष्ट्रिय सहमतिको सरकार प्रवेशद्वार वा प्रस्थानबिन्दु हुनसक्छ  शान्ति र संविधानलाई निष्कर्षमा पुर्याउन नसके आफ्नो औचित्य समाप्त हुने उद्घोषसाथ सत्तारुढ भएका प्रधानमन्त्री बाबुराम भट्टराई संविधानसभाको विघटनसंगै औचित्यहीन असान्दर्भिक र असंवैधानिक भएका छन्  संवैधानिक राजनीतिक र नैतिक रूपले पनि उनले पद छाडी राष्ट्रिय सहमतिको सरकारका लागि वातावरण बनाउनुपर्छ  राष्ट्रिय सहमतिको सरकार गठनसंगै संविधानसभाले गरेका कामलाई ग्रहण गर्दै असहमतिका विषयमा सहमति गर्नुपर्छ  राजनीतिक सहमतिअनुरूप संविधानको मस्यौदा तयार गर्न आयोग कार्यदल वा समिति गठन गर्न सकिन्छ  मस्यौदा तयारीपछि संविधानमा जनताको स्वामित्व र वैधानिकता प्रदान गर्न केही विधि प्रयोग गर्न सकिन्छ  संविधानसभालाई केही दिनका लागि पुनःस्थापित गरी पारित गर्ने उत्तम विधि हुनेछ  संविधानको मस्यौदालाई जनमत संग्रहबाट पारित गर्ने वा सरकारको सिफारिसमा राष्ट्रपतिबाट नै जारी गर्ने विकल्पमा पनि जान सकिन्छ  संविधान जारी गरी एक वर्षभित्र संविधान बमोजिम संसदको निर्वाचन हुनसक्छ  यो शान्ति र संविधानलाई निष्कर्षमा पुर्याउने छोटो कम जोखिमपूर्ण र उचित विकल्प हो  
	लेखक कांग्रेस नेता हुन् 
"
