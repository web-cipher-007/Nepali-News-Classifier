इजिप्ट र कुवेतबाट सिकौंअरब वसन्तमा राष्ट्रपति होस्नी मुबारकको सत्ता गुमेपछि इजिप्टमा"
	अरब वसन्तमा राष्ट्रपति होस्नी मुबारकको सत्ता गुमेपछि इजिप्टमा यसै वर्ष बडो धुमधामसँग संसद्को चुनाव भयो तर संवैधानिक अदालतले त्यो चुनावलाई अवैध घोषति गरिदियो  त्यसैगरी यसै वर्ष कुवेतमा संसद्को चुनाव भएपछि संवैधानिक अदालतले अवैध करार गरिदियो   
	इजिप्टका नवनिर्वाचित राष्ट्रपति मोहमद मोर्सीले संसद् पुनःस्थापित गरे तर संवैधानिक अदालतले मानेन र पुनःस्थापित संसद्  मिनेट बैठक बसेपछि विघटन भयो  दुवै मुलुकमा चुनावमा लागेको करोडौं डलर खेर गयो  फेरि चुनाव गर्न दोहोरो खर्च हुने भयो   
	किन  दुवै मुलुकका अदालतले संवैधानिक प्रक्रिया नपुगेकाले चुनाव बदर गरेका थिए किनभने लिखित संविधान भएका मुलुकमा अदालतले राजनीतिक सहमतिलाई आधार बनाएर निर्णय गर्न मिल्दैन  संविधानमा टेकेर मात्र निर्णय लिनुपर्छ   
	नेपाल अहिले अत्यन्त जटिल संवैधानिक संकटबाट गुजि्ररहेको छ  यो संकट नयाँ संविधान नबनाई संविधानसभाको अवसान भएको र सरकारले अन्तरिम संविधान संशोधन नगरी अर्को संविधानसभाको चुनाव घोषणा गरेका कारण उत्पन्न भएको हो  प्रधानमन्त्री बाबुराम भट्टराईले आफ्नो कार्यकाल एक वर्ष पुगेको अवसरमा राष्ट्रलाई सम्बोधन गर्दा सम्पूर्ण राष्ट्रको जिम्मेवारी लिएको प्रधानमन्त्रीका रूपमा होइन एकजना गैरजिम्मेवार माओवादी नेताले जस्तो दोषजति अरू दलका थाप्लामा राखे   
	तर पूर्वापर प्रसंग र भट्टराई सरकारका प्रमुख कानुनी सल्लाहकारले समेत माओवादीले योजनाबद्ध हिसाबले नयाँ संविधान रोकेको र असंवैधानिक चुनाव घोषणा गरेको पुष्टि गरेका छन्  
	पहिले पूर्वापर प्रसंगलाई खोतलौं  राज्यहरूको प्रकृति र नामउपर भएको चारपक्षीय सहमतिबाट अन्तिम समयमा माओवादी नभागेका भए संविधान बन्ने थियो  अन्तरिम संविधानमा संविधानसभाको अर्को चुनावको प्रावधान छैन  चुनावका लागि बाटो खोल्न अन्तरिम संविधानमा संशोधन गर्ने प्रस्ताव समयमै ल्याउनु प्रधानमन्त्री भट्टराईको दायित्व थियो  तर भट्टराईले आफ्नो दायित्व जानाजानी पूरा नगरेका मात्र होइन सभामुखले ल्याएको संविधान संशोधन प्रस्तावको समेत विरोध गरे  त्यसैले चुनाव हुने स्थिति भएन  
	समस्या समाधानको पहल पनि दोषी पक्षले गर्नुपर्छ  राष्ट्रपतिले पटकपटक राजनीतिक सहमति खोजेर मुलुकलाई संवैधानिक निकास दिनुस् भने पनि भट्टराईले अहिलेसम्म संविधान निर्माणको बाँकी कार्य पूरा गर्न वा चुनावको वातावरण बनाउन अरू दलहरूसँग सहमति खोज्न इमानदारीपूर्वक वार्ता गरेको जानकारीमा आएको छैन  बरु कामचलाउ प्रधानमन्त्री भए पनि असंलग्न राष्ट्रहरूको सम्मेलनमा भाग लिन हिँडे तेहरानतिर  भट्टराई जसोतसो आफ्नो सरकारलाई निरन्तरता दिन प्रयास गरिरहेका छन्  प्रचण्डले वार्ता सुरु गरेका छन्  तर वार्ताबाट निकास आउला भन्ने आस गर्नु भर नपर्नु  इतिहासले के देखाउँछ भने प्रचण्डले आफूलाई व्यक्तिगत फाइदा हुने देखेमा मात्र सहमति गर्छन्   
	महान्यायाधिवक्ता मुक्तिनारायण प्रधानले न्युयोर्कमा माओवादी योजनाको पुष्टि गरेका छन्  एक भरपर्दो सूत्रले हालै जानकारी दिएअनुसार आफ्नो योजनाअनुसारै माओवादीले यो संकटको सिर्जना गरेको हो किनभने यसले उनीहरूलाई ठूलो राजनीतिक फाइदा हुन्छ भन्ने खुलासा प्रधानले आफ्ना मित्रहरूसँग गरेका थिए  उनकै सल्लाहमा अहिले सरकारले भटाभट अध्यादेशहरू राष्ट्रपति कार्यालयमा पठाउँदै छ  
	 वर्ष संविधानसभा कार्यरत हुँदा संशोधन गर्न चासो नदेखाएका  वटा कानुन सरकारले किन अहिले एक दुई महिनामै अध्यादेशमार्फत् संशोधन गर्न खोज्दै छ  किनभने यसले माओवादीलाई अदालतहरू आयोगहरू कर्मचारीतन्त्रलगायत अन्य ठाउँमा एकलौटी आफ्ना समर्थक नियुक्ति गरी सत्ताकब्जा गर्न सम्भव पार्छ   
	यस कुरालाई बुझ पचाएर संवैधानिक संकटको समाधान गर्न एकथरीले राजनीतिक सहमति भए चुनावमा जान सकिने वकालत गरिहिँडेका छन्  अध्यादेशमार्फत चुनावमा जाने कुरा गरिरहेका छन्  माओवादीहरू यसका मूल पक्षधर हुन्  उनीहरूको ठूलो स्वार्थ छ यसमा  चुनाव नभए उनीहरू सत्तामा छँदै छन्  चुनाव भएर बदर भए उनीहरू लामो समयसम्म सत्तामा बसेको बस्यै गर्न पाउँछन्  प्रचण्डका शब्दमा त्यो समय  वर्षसम्म जान सक्छ  गएको चुनावमा हारेका वा चुनाव लड्न नपाएकाहरूमध्ये केही चुनाव भए जितिन्थ्यो कि भन्ने आसले यस विकल्पका पक्षमा उभिएका छन्   
	तर प्रजातान्त्रिक मुलुकमा अध्यादेशले संविधान संशोधन गरेको कहिल्यै सुन्नुभएको छ  त्यसमा पनि अन्तरिम संविधानको धारा   अन्तर्गत आउने अध्यादेश सो संविधानका प्रावधानप्रतिकूल नहुने गरी मात्र ल्याउन पाइन्छ  अन्तरिम संविधानअन्तर्गत संविधानसभा वा संसद्को चुनावको प्रावधान नभएकाले अध्यादेशबाट संशोधन गर्न मिल्दैन  गरिहाले पनि सर्वोच्च अदालतले त्यसलाई मान्यता दिन मिल्दैन  मिल्ने भए इजिप्ट र कुवेतमा पनि भइसकेका चुनाव बदर हुने थिएनन्  
	कसैकसैले भनेको सुनिन्छ  र  मा दलहरूले संविधान बनाउन र राजाले लालमोहर लाउन हुने अहिले किन नहुने  त्यतिबेला र अहिलेको प्रसंग फरक छ  त्यतिबेला जनआन्दोलनले पञ्चायती व्यवस्था र संविधान फ्याँकेको अवस्था र संक्रमणकाल थियो  राजाको वैधानिकता संविधानमा आधारित थिएन  त्यसैले आन्दोलन सफल पार्ने दलहरूले संविधान बनाए र राजाले सहमति दिएर घोषणा गरे   मा संसद् पुनःस्थापना नगरी संविधान बनाउन सकिन्थ्यो र संविधानसभा वा संसद्को चुनाव गराउन सकिन्थ्यो  किनभने त्यो पनि जनआन्दोलन सफल भएपछिको परिस्थिति र संक्रमणको अवस्था थियो  संविधानविहीनताको अवस्था थियो  तर संसद् पुनःस्थापना गरेर अन्तरिम संविधान लेखियो   
	 को परिस्थिति बिल्कुलै भिन्न छ  अहिलेको संवैधानिक संकट राजनीतिक परिवर्तनबाट होइन संविधानसभा विघटन हुने थाहा पाएर पनि सरकारले संवैधानिक निकासका लागि अन्तरिम संविधान संशोधन गर्न पहल नगरेकाले आएको हो  कुनै जनआन्दोलन भएको छैन  संविधानविहीनताको अवस्था छैन  अन्तरिम संविधान जीवित छ  राष्ट्रपति यसै संविधानअन्तर्गत चुनिएका छन्  सरकार प्रशासन र अदालत यसै संविधानअन्तर्गत कार्यरत छन्  यदि अन्तरिम संविधान मरिसक्यो भन्ने हो भने सरकारले अध्यादेश सिफारिस गर्ने र राष्ट्रपतिले सदर गर्ने व्यवस्था पनि मरिसक्यो  
	अर्को विकल्पका रूपमा संविधान नबनेसम्म संविधानसभाको पुनःस्थापना गर्ने कुरा सुनिन्छ  यो त सरासर हास्यास्पद हो  सर्वोच्च अदालतले म्याद थप्न निषेध गरेर मरेको संविधानसभालाई पूर्ववत् बिउँताउन मिल्दैन  अदालतले यस विकल्पलाई मान्ने रत्तिभर पनि सम्भावना छैन  संविधानसभाको म्याद थप्न हुँदैन भनेर मैले पनि पटकपटक लेखेको थिएँ  
	त्यसैले मेरो सबैसँग आग्रह छ माओवादी वा पुनरुत्थानवादीले आफ्नो निहित स्वार्थ पूरा गर्न अघि सारेका विकल्पहरूको पछि नलाग्नुस्  नेपालको अन्तरिम संविधान पढ्नुस इजिप्ट र कुवेतमा संवैधानिक अदालतले कसरी चुनिसकिएको संसद् भंग गर्ने आदेश दिए त्यो अध्ययन गर्नुस् र के गर्दा मुलुकलाई भरपर्दो संवैधानिक निकास दिन सकिन्छ  निर्णय गर्नुस्  यस सन्दर्भमा तेस्रो विकल्पको खोजी गर्नुपर्ने बाध्यता छ जुन संवैधानिक होस्  सर्वोच्च अदालतका लागि मान्य होस्  मुलुकलाई संवैधानिक बाटोमा ल्याउन पनि सफल होस्  यस्तो विकल्प सम्भव र विद्यमान छ  
	अर्थशास्त्रीद्वय रिचार्ड लिप्से र केल्भिन लंकास्टरले प्रतिपादन गरेको दोस्रो उत्तम विकल्प थ्योरी अफ सेकेन्ड बेस्ट को सिद्धान्तले कानुनमा पनि आफ्नो स्थान बनाएको छ  सर्वोत्तम विकल्प उपलब्ध नभएमा दोस्रो उत्तम विकल्पमा जानुपर्छ जसले न्यायसंगत काम पनि बनोस् र परिस्थितिको सन्तुलनलाई बिगारेर अराजकता पनि नल्याओस् भन्ने यसको अभिप्राय हो  
	यस्तो विकल्प हो राजनीतिक दलहरूको बीचमा पूर्वसहमति गरी मन्त्रिपरिषद्को अनुरोधमा राष्ट्रपतिले सर्वोच्च अदालतको सल्लाह लिएर हप्तादस दिनका लागि संविधानसभा पुनःस्थापना गर्ने र संसदीय प्रक्रिया छोटो पारी भएको सहमतिअनुसार नयाँ संविधान जारी गरी संसद्को चुनावमा जाने वा अन्तरिम संविधान संशोधन गरी अर्को संविधानसभाको चुनावमा जाने  संवैधानिक निकासको सर्वोत्तम अर्को विकल्प नभएको अहिलेको अवस्थामा सर्वोच्च अदालतले पनि यसलाई सहमति दिनेछ  बेलायतमा  मा लामो समयदेखि थाती राखिएको संसद्लाई विघटन गर्ने कानुन पारित गर्न र नेपालमा  सालमा अन्तरिम संविधान बनाउन संसद् पुनःस्थापित गरिएको नजिर पनि छ  
	कानुन र अदालतको नजरमा यो संवैधानिक संकट भवितव्य होइन पूर्वनियोजित र प्रायोजित राजनीतिक षड्यन्त्र हो  यदि संविधानमा नटेकी निर्वाचन भयो र कसैले त्यस विरुद्ध मुद्दा हाल्यो भने सर्वोच्च अदालतले राजनीतिक सहमतिमा टेकेर आफ्नो निर्णय दिन मिल्दैन अन्तरिम संविधानमा टेकेर दिनुपर्छ्र फलस्वरूप नेपालमा पनि इजिप्ट र कुवेतको जस्तो भइसकेको चुनाव रद्द गरेर प्रक्रिया मिलाई फेरि चुनावमा जानुपर्ने हुन्छ  त्यसैले समय र स्रोतको नाश नहुने र जोरीपारी नहाँस्ने संविधानसम्मत निकास रोज्नुपर्छ   
	 
	 
	 
	 
	
"
