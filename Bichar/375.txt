नेताहरुको परीक्षणकालशान्तिको प्रतीक सेतो परेवा फुर्र उढेर प्रधानमन्त्री भट्टराईको देब्रे"
	शान्तिको प्रतीक सेतो परेवा फुर्र उढेर प्रधानमन्त्री भट्टराईको देब्रे बाहुमा गएर बस्यो पांँचौ गणतन्त्र दिवस मनाउने समारोह चलिरहेको बेला  सायद त्यो शान्तिको दूतले नेपाली जनाताले सोधेको प्रस्न खै त  गणतन्त्र दिवस त आयो तर तिमीले दिएको वचन खै  खै त हाम्रो संविधान  प्रधानमन्त्रीसमक्ष पुर्याएको होला  टिभीमा खुलामञ्चमा भएको गणतन्त्र दिवस समारोह मनाएको कार्यक्रम हेर्दा यो दृश्य मैले देखेकी हुंँ  सेतो परेवा आफ्नो बाहुमा बसेपछि प्रधानमन्त्री मुसुक्क मुस्कुराएको र उनको पछाडि बसेकी नेतृ तथा उनकी पत्नी हिसिला यमी पनि मुसुक्क मुस्कुराएको देखें  देशको या सक्षम नागरिक कुनै पनि आमाबुवाले गर्व गर्न लायकको सपुत र देशकै गरिमा भनी कहलिएका ती बाबुराम भट्टराईको मनमा त्यतिबेला के कुरा खेल्यो होला भन्ने खुलदुली मेरो मनमा चलिरह्यो  अब त यस देशको पन्छीले पनि उनलाई प्रश्न गर्न थालेको छ जनतालाई दिएको वचन पुरा गर्ने कहिले भनेर   
	वास्तवमा नेपालको विडम्बना यो हो कि डा बाबुराम भट्टराई लगायत प्रचण्ड माधवकुमार नेपाल रामचन्द्र पौडेलजस्ता विद्वान र देशको राजनीतिक आन्दोलनमा निरन्तर लागिरहेका व्यक्तित्वहरू आज देशको इतिहास रची नेपाललाई विकासतिर दौडाउनुको सट्टा अन्योलमा धकेल्न पुगेका छन्  अन्तिम घडीसम्म प्रधानमन्त्रीको रटान थियो कि उनी संविधान ल्याउँछन् भनेर  तर के भयो त  उही नेपालको पुरानो परिपाटी  आफ्नो दल र नेताको निजी ढिपीको अगाडि देशको र जनताको प्राथमिकता फिक्का पर्यो  दुई वर्षका लागि भनेर बनेको संविधानसभा चार वर्ष समाप्त भएर पाँचौं वर्ष पुग्दा पनि नेताहरू एक सहमतिमा आउन नसक्नु किन  त्यसमाथि संविधानसभामा त नेपालका गन्नेमान्ने विद्वान र प्रख्यात व्यक्तित्वहरू पनि त छन् नि  उनीहरूको भूमिका पनि त्यति सन्तोषजनक देखिंदैन  खालि विदेश दौडान र भत्ता संकलनमा मात्र लाग्ने हो त  दबाब सिर्जना गरेर नेताहरूलाई ठाउँमा ल्याउने कर्तव्य पनि त हो नि उनीहरूको  केही दिन अगाडि महिला ककस र दबाब समूहले गरेको दबाब सराहनीय त थियो तर अलि ढिलो भयो  अब पनि यो दबाब कायम राख्नपर्छ   
	 सालमा गणतन्त्र स्थापना भएपछि आएको संविधानसभा चारचोटी बढाएपछि एकदम अन्तिम समयमा विघटित भएको छ  यसले हाम्रा नेताहरूप्रति गम्भीर प्रश्न उठाएको छ  के साँच्ची नै उहाँहरू देशको विकास र उन्नतिका लागि समर्पित हुनुहुन्छ त  या यो खालि आआफ्नो दल र कुर्सी जोगाउन खेलिएको खेल हो   
	अहिले नेपाली नेताहरू आआफ्ना दल र निजी स्वार्थलाई पन्छाएर देशको भविष्यको चिन्तामा डुब्नु उचित हुन्छ  अब आउने चुनावमा को उठ्ने र किन उठ्ने भन्ने कुराको राम्रो गृहकार्य हुनपर्छ  खालि मेरो पालो र मेरो आफन्त र निकटकालाई चुनावमा उठाउने भन्नेतिर लाग्नुहुन्न   
	संसारकै गरिब र साना देशहरूमध्ये पर्ने नेपालको आफ्नै गरिमा छ  संसारकै सर्वोच्च शिखर सगरमाथा यहाँ हुनुको साथै कुनै पनि देशले साम्प्रदायिकता नजमाएकोले कोलोनाइज्ड हुनबाट बचेको छ नेपाल  तर बारम्बार मित्रराष्ट्रहरूको दबाबमा आएर राजनीतिक उथलपुथलमा नेताहरू परेको भन्ने आरोप लाग्छ यहाँ  यो युगको सफलता भनेको निरंकुश राजतन्त्रबाट संवैधानिक राजतन्त्र हुंदै अहिले गणतन्त्रमा परिणत भएको छ   
	अब बेला आएको छ यिनै सकारात्मक सत्यतालाई केलाउंदै सबै कसरी बढ्ने भन्ने रणनीति बनाउनका लागि  यो बेला झगडा गरी देश र जनतालाई फेरि अन्योलमा धकेल्ने होइन  बरु देशलाई सुहाउँदो संविधान जसले हरेक नेपालीको हकअधिकारलाई सुरक्षा गर्छ सो तयार पारी देशलाई विकास र आर्थिक सम्पन्नतातिर लैजाने हो  तर संविधानसभा त विघटन भयो  अब के गर्ने  
	यस्तो बेलामा फेरि चुनावको लहर उठेको छ  चुनाव प्रजातान्त्रिक प्रणालीको एक खम्बा हो  यतिबेला नेपाली एकदम सचेत रहनुपर्छ  चुनावलाई होहैमा होइन एकदम गम्भीर भएर लिन अति जरुरी छ  कसलाई उठाउने किन उठाउने र भोट किन दिने भन्ने कुरा आफूले राम्ररी बुझेरमात्र संलग्न हुनु  
	पर्छ  खास भन्ने हो भने चुनावमा उठ्नेलाई जितेको खण्डमा तीन महिनाको परीक्षणकालमा राख्ने नीति बनाउनुपर्छ  तीन महिनाभित्र भोट माग्दा गर्छु भनेको काम नगर्नेलाई पदबाट हटाइदिने व्यवस्था गर्नु पर्छ  यस्तो डर र त्रास राखेमा सायद केही फरक पर्ला कि  नत्र भने त खोई  फेरि उही हात्ती आयो हात्ती आयो फुस्सा  
"
