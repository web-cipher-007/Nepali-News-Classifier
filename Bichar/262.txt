 संस्कार किन हिन्दु धर्म अर्थात् ओमकार परिवारमा संस्कारको सूची लामो छ "
	हिन्दु धर्म अर्थात् ओमकार परिवारमा संस्कारको सूची लामो छ  धर्मग्रन्थमा  वटा संस्कारको विधान छ तर अहिलेको व्यावहारिक जीवनमा  वटा संस्कार मानिएको देखिन्छ  यस धर्ममा हुर्केकाहरू जन्मेदेखि मृत्युसम्म र त्यसपछि पनि संस्कारबाट भाग्न सक्दैनन्  गर्भधारण पुंसवनम सिम्तो नयन जातकर्म नामकरण निस्क्रमण अन्नप्राशन चूडाकर्म कान छेड्नु उपनयन शिक्षा आरम्भ विवाह समावर्तन केसान्त मृत्यु श्राद्ध आदि मुख्य  संस्कार हुन्  आधुनिक सन्दर्भमा संस्कार मान्ने र गर्ने अधिकांश यसबारे अनविज्ञ हुन्छन्  संस्कार अनुशरण गर्ने औसतलाई कारण थाहा हुँदैन  हरेक कामको कारण खोज्नु मुर्खता पनि हो  तर काम र कारणबीच अन्योन्याश्रति सम्वन्ध हुन्छ  वैदिक पत्रिका दिग्दर्पणका अनुसार संसारमा जति पनि कार्य हुन्छन् ती सबै कुनै न कुनै प्रयोजनका निम्ति हुन्छन्  त्यसैले अहिले हरेक धार्मिक संस्कार किन हुन्छन् जान्नुपर्छ  पूर्वीय दर्शन मानिने हिन्दु संस्कारका अधिकांश कार्य विज्ञानसम्मत छन्  आआफ्नो परम्परा र धर्मअनुसार खारिंदै आएको व्यावहारिक पक्षलाई संस्कृतमा लेखिएको हिन्दु धर्मको सबैभन्दा ठूलो ग्रन्थ वेदले संस्कार भनेको छ   संस्कारमध्ये केही संस्कार किन मानिन्छन्  बारे डा वासुदेवकृष्ण शास्त्रीद्वारा सम्पादन गरिएको वैदिक पत्रिका दिग्दर्पणले उल्लेख गरेका काम र कारण यहाँ उल्लेख छन्ः 
	किन लगाइन्छ टीका   
	हिजोआज प्रायः निधारमा टीका लगाएका मानिस त्यति देखिंदैनन्  निधारमा टीका लगाएका मानिसहरू हेर्न चाडपर्व कुर्नुपर्छ   
	गोपीचन्दन रक्तचन्दन सिन्दूर केशर आदिलाई टीकाका रूपमा प्रयोग गरिन्छ  हिन्दु धर्ममा टीका धारण नगरी गरिएका दान तप होम पितृकार्यलाई निष्फल मानिन्छ  शरीरमा रहेका  करोड  लाख  हजार  सय  नाडीमध्ये इडा पिङ्गला र सुषुम्ना मुख्य मानिन्छन्  सुषुम्नालाई ज्ञानको प्रवाहक  
	मानिन्छ  यो मस्तिष्कको मध्यभागबाट निधारतर्फ निस्केको हुन्छ  यसैमा कालो टीका तिलक वा चन्दन लगाइन्छ  चन्दनले मानिसका विकारयुक्त कीटाणुको नाश गर्ने विचार शुद्ध राख्ने वीर्य संरक्षण गर्ने भएकाले चन्दन लगाइन्छ  मस्तिष्क तातेपछि मनमा नकारात्मक तरंग फैलन्छन्  यस्लाई सन्तुलित बनाउन टीका लगाउन थालिएको हो   
	जनै किन   
	हिन्दु परम्परामा व्रतबन्ध गर्ने विधान छ  धार्मिक शास्त्रअनुसार मनमस्तिष्क र चित्त शुद्धिका लागि व्रतबन्ध गरिन्छ  शरीरमा रहेका सूक्ष्म बिन्दुहरूमा स्पर्श गर्दै नाभीसम्म जाने कपासको सूत्र धारण गर्न हवन यज्ञ मन्त्रपाठ आदि गरी ब्राह्मणले जनै लगाइदिन्छन्  यो डोरीले शरीरमा रहेका रोमकुप मुटुको बाहिरी बिन्दु फोक्सोको बाहिरी बिन्दु र नाभीको बाहिरी भागलाई स्पर्श गर्छ  शरीरलाई ऊर्जाशक्ति र रक्तसंचारलाई निरन्तरता दिन व्रतबन्धका दिन जनै लगाउन थालियो  शास्त्र अनुसार जनै लगाउँदा आयु तेज र बल प्राप्त हुने मान्यता छ  यसको अर्को काम मुटु कलेजो फोक्सो र शरीरका सूक्ष्म अंगलाई क्रियाशील बनाउने पनि रहेको छ  नकारात्मक भावना र ऊर्जालाई निस्तेज बनाउने जनै प्रयोग गर्दा मन बुद्धि चित्त स्वस्थ रहने विश्वास गरिन्छ  
	टुप्पी किन   
	मान्छेको शरीरमा विभिन्न तत्त्व रहेझैं पृथ्वीमा पनि विभिन्न तत्त्व छन्  पृथ्वी जल तेज वायु र आकास बाहिर छन् भने यी पञ्चतत्त्व मानव शरीरमा पनि भेटिन्छन्  स्वस्थ्य मानिसले दिनरात गरेर  हजार  सयपटक सास फेर्छ  शरीरका कोष संचालन गर्न मस्तिष्क र मुटुको भूमिका हुन्छ  यसलाई बाहिरी तत्त्वले प्रभाव पारिरहेको हुन्छ  यसमा शरीरका नौवटा प्वालहरूको भूमिका हुन्छ  त्यसैगरी अप्रत्यक्ष द्वारका रूपमा मानिने नाभी र शिखा अर्थात् टुप्पीको पनि भूमिका हुन्छ  विज्ञानका अनुसार आकासबाट विभिन्न खाले परावैजनी किरण पृथ्वीमा झरिरहेका हुन्छन्  शिरको टुप्पोमा रहेको शिखाले नकारात्मक विकिरणलाई परावर्तन गर्ने र सकारात्मक किरणमात्रै ग्रहण गरी शरीरमा पठाउँछ   
	पोते किन   
	स्त्रीलाई दयालु र कृपालु भनिन्छ  पुरुषको दाँजोमा उनीहरूलाई कोमल र सरल मानिन्छ  विवाहको समयमा मङ्गल मन्त्रका साथ वरले वधुलाई पोते त्यसपछि सिन्दूर लगनगाँठो बाँधेर सूर्य अग्नि इन्द्र यम वरुण आकासका देवता पातालका देवता पृथ्वीका देवता र नागलाई साक्षी राखेर विवाहको मङ्गलकार्य गरिन्छ  पोते मङ्गलसूत्र सानो इकाइमा  वा  सय  लुङको लगाइदिने संस्कार विधानमा उल्लेख छ  पतिले तिमी र म आजदेखि आधाआधा थियौं आजदेखि हामी पूर्ण भएका छौं भनेर घर भित्र्याउँछन्  जब कुमारी कन्या विहे गरेर वरको घर जान्छिन्  जिम्मेवारी बढ्छन्  कुमारीत्व भंग हुँदा शारीरिक र मानसिक पीडा उत्पन्न हुन्छ  पीडा कम गराई शान्तिका लागि घाँटीमा पोते लगाउने संस्कार बनेको हो  यसले शीतलता प्रदान गर्ने विश्वास छ  शास्त्रीय मान्यताअनुसार मंगलकार्य भएकाले मङ्गलकारक सूत्रका रूपमा पोते लगाइदिने प्रचलन बनेको हो   
	ननुहाइ किन खानु हुँदैन 
	संस्कारयुक्त व्यक्तिले नित्यक्रम नगरी अन्य काम गर्दैन  स्नान नगरी खान खानु हुँदैन  बिहान शौचादि कर्मद्वारा शारीरिक मल निस्कासित भइसकेको हुन्छ  स्नानपूर्व शरीरको छिद्रमा अवरोध भएको र तापक्रम बढेको हुन्छ  शरीरमा नयाँ जीवनको संचार भएको अनुभूति हुन्छ  पाचन प्रणाली पनि सक्रिय हुन्छ  त्यसको फलस्वरुप भोक लाग्छ  भोजनले शरीरलाई फाइदा गर्छ  स्नानपूर्व उखुको रस पानी दूध फल आदि खान सकिन्छ  जसले पाचन प्रणाली र पेटको अग्नि प्रज्वलनमा नकारात्मक असर पार्दैन   
	कान किन छेडिन्छ  
	कानको सम्बन्ध मुटु र मस्तिष्कसँग हुन्छ  बालक जन्मेपछि मुटुमा सानासाना प्वाल हुन्छन्  कान छेडेपछि त्यस्ता प्वालहरू बन्द हुन्छन्  बच्चाको मुटु बलियो बनाउनका लागि नै कान छेड्ने संस्कार विकास भएको हो   
"
