बाबुरामका   विरोधाभास"बरु पार्टी फुट्न दिए आफूले काँधमा राखेर बनाएको प्रधानमन्त्रीलाई निकाल्न चाहेनन्  ""
	चिनियाँ कम्युनिस्ट नेता माओ त्सेतुङले भनेका थिए आलोचना र आत्मालोचना बेलैमा गर्नुस्  समय घर्किएपछि टीकाटिप्पणी गर्ने आदत त्याग्नुस्  उनै माओका सिद्धान्तलाई आदर्श मान्ने पार्टीबाट प्रधानमन्त्री बनेका बाबुराम भट्टराई यति बेला त्यस्तै मनोवैज्ञानिक खटपटीमा छन्  आलोचना बढेको छ  समय चिप्लिँदो छ  इज्जत खस्किँदो छ  आत्मालोचना गरेर बाहिरिन मन छ  सकिनँ भनेर हिँडौं हुतिहारा भन्छन्  बसिराखौं कुर्सीभक्त ठान्छन्  त्यही अप्ठ्यारो सल्ट्याउन उनले परामर्श थालेका छन् म के गरौं   
	धेरैले सीधै भन्छन् प्रधानमन्त्रीज्यू ससम्मान बाहिरिनुस्  अनि थोरैले भए पनि डर देखाइदिन्छन् अहँ विकल्प नभई नछाड्नुस्  उनी आफैं ठान्छन् भूतले खाजा खाने बेला प्रधानमन्त्री भएँ  मबाट जनताका धेरै अपेक्षा थिए  थोरै पाए  गर्न धेरै चाहन्थें  पाइनँ भएन सकिनँ वा जानिनँ  जनता खुसी भएनन्  सोचेको र खोजेको पाएनन्  लाज पचाएर बसिरहौं बेइज्जत  जाऔं झन् लठिभद्र  अब के गरौं   
	यस्ता विरोधाभासपूर्ण यथार्थ उनीसँगै धेरै छन्  खिरिला र भरिला बाबुराम इतिहासमै धेरै जनताले मन पराएका प्रधानमन्त्री थिए  तर उनी सम्भवतः यस्ता पहिला प्रधानमन्त्री बन्न पुगे जोसँग निचोड केही छैन  सबै सवालमा उनी दोधारमा छन्  तीमध्ये केही यस्ता छन् पुनःस्थापना कि चुनाव  
	जेठ  गते दिनभर लफडा भयो  संघीयताको विवाद सल्ट्याएर संविधान आउने आसमा देश कुरिरहेको थियो  दलहरू एकमत भएनन्  मध्यराति हुन केही बाँकी छँदा प्रधानमन्त्रीले आश्चर्यजनक घोषणा गरे नयाँ निर्वाचन  त्यसका लागि देशमा वातावरण थिएन  कानुनी र संवैधानिक अप्ठ्यारासमेत थिए  समयमा ती सल्ट्याउन नसकेपछि निर्वाचन आयोगले भनिदियो मंसिरमा चुनाव हुन सक्दैन  त्यसले भट्टराईमा एउटा द्विविधा बढाइदियो कि पुनःस्थापना गरौं हँ  झुन्डझुन्डमा शुक्रबार पत्रकार टोलीहरूलाई बोलाएर उनले विचार जान्न खोजे कुन विकल्प ठीक होला   
	ढाँटौं कि साँचो बोलौं  
	पत्रकार टोलीसँग सत्यवक्ता र पारदर्शी देखिन प्रधानमन्त्रीले भरमग्दुर प्रयास गरे  तैपनि किन ढाँट्नु  भन्दै धेरै ढाँटे  तपाईंलाई समयले पनि साथ दिएन भन्ने पत्रकारको आड पाउनासाथ उनले भने वास्तवमा त्यति बेला प्रधानमन्त्री हुने मेरो चाहना फिटिक्कै थिएन  हालत यस्तै हुन्छ भन्ने थाहा थियो  पार्टीले सरकारको नेतृत्व गर्नुपर्ने अवस्था थियो  अरू कसैलाई अघि सारियोस् भन्ने मेरो इच्छा थियो  तर पार्टीले दिएको जिम्मेवारी स्वीकार्न बाध्य भएँ  वास्तविकताचाहिँ फरक थियो  प्रधानमन्त्री बन्न उनमा ठूलो रहर थियो  धेरै पापड बेलेर उनी त्यहाँ पुगेका थिए  यो सारा देशवासीलाई थाहा छ  तपाईं सर्वहाराको पार्टीबाट बनेका प्रधानमन्त्री बिनाविकल्प किन सुकुम्बासी लखेट्नुभयो  भन्ने प्रश्नमा उनले उसरी नै ढाँटे सुकुम्बासीका छाप्रा भत्काएको वास्तवमा मलाई थाहै थिएन   
	आफैं चल्ने कि अरूबाट  
	प्रधानमन्त्री देशको कार्यकारी प्रमुख हो  उनलाई चल्न र चलाउन अर्कै देशमा बनेको रिमोट कन्ट्रोल चाहिँदैन  इतिहासकै विद्वान् क्रान्तिकारी एवं स्वाभिमानी पार्टीका नेता प्रधानमन्त्री भएकै क्षणमा भने नेपालले बाहिरी हस्तक्षेप बढ्तै महसुस गर्यो  तिनलाई भट्टराईले केही लुकाए केही ह्वाङ्गै देखाइदिए  एकातिर राष्ट्रियता र स्वाभिमानमा सम्झौता नगरेको दाबी गरे अर्कातिर चाबी अन्तै रहेछ मैले केही गर्न सकिनँ भन्न छुटाएनन्   
	विमानस्थल र अध्यागमनका सूचना हात लाउने प्रयास त छँदै छ मुख्य सचिव नियुक्तिदेखि सुकुम्बासी आवाससम्ममा विदेशी हस्तक्षेप भएका पत्रकारका उदाहरणमा उनले घत मानेर छलफल गरे  भनिदिए तपाईंहरूलाई थाहै रहेछ कुरो त्यही हो  साँचो बोलेर ठीक गरे  तर प्रधानमन्त्रीको हैसियतमा निरीहता देखाएर गल्ती गरे  एउटा नागरिकले यति कमजोर प्रधानमन्त्रीको अपेक्षा गर्दैन  प्रधानमन्त्री रोएको होइन हाँसेको देख्दा गर्व गर्छ जनता  देशको चाबी अन्त होइन प्रधानमन्त्रीसँगै होस् भन्ने चाहन्छ जनता  विदेशीले नचाहँदा नचाहँदै मुख्य सचिवचाहिँ आफूले रोजेको व्यक्ति राख्न सकेकामा गर्व गर्दै उनले भने त्यति पनि गर्न नसके यो कुर्सीमा के बस्नु  भन्नुस् त त्यो भन्दा माथिका निर्णय त अरूले नै गरिदिँदा रहेछन् नि  
	लोकप्रिय कि उस्तै  
	माओले यो पनि भनेका थिए जनताप्रति जिम्मेवार हुनु हाम्रो ड्युटी हो  प्रत्येक शब्द काम र नीति जनइच्छामा आधारित भएको प्रत्याभूत गर्नुपर्छ  कथंकदाचित गल्ती भइहाल्यो भने सुधार्नुपर्छ  जनताप्रति जिम्मेवार भनेकै त्यही हो  सबैभन्दा अपेक्षा गरिएका मिडियाले साथ दिएका देशविदेशबाट नजर लाइएका भट्टराईले जनताप्रति जिम्मेवार बनेर माओको भनाइ चरितार्थ गरे त  यसमा उनी आफैं एकछिन सोच्छन् दोधारमा पर्छन्  त्यही पनि सूचीमा दुइटा काम छन् शान्ति प्रक्रिया र काठमाडौंको सडक विस्तार  यस्ता एकादुई काम अरूले पनि गर्थे  बरु उनैले भने भ्रष्टाचार बढ्यो भन्ने प्रमाण ल्याउनुस् कुरा गरौंला  घटेन होला भिन्दै कुरा  उनले त निरन्तरताको निरन्तरता होइन क्रमभंग गर्नुपथ्र्यो अनि मात्र खाट्टी बाबुराम हुन्थे   
	र छाडौं कि बसौं  
	कुरो आउँछ कुर्सीकै  भट्टराई प्रधानमन्त्री भएपछि दलभित्रै आरिस बढ्यो  उनलाई हटाउने हो भने जे गर्न पनि तयार देखियो वैद्य पक्ष  अध्यक्ष पुष्पकमल दाहाललाई सुरुमै आरोप लागेको थियो बाबुरामलाई प्रधानमन्त्री बनाउँछ र एक दिन भड्खालामा हाल्छ  त्यो मनोविज्ञान दाहालले बुझेका थिए  परिणाम त्यस्तो देखाएर कलंकको भारी बोक्न उनी चाहँदैनथे  त्यसैले होला बरु पार्टी फुट्न दिए आफूले काँधमा राखेर बनाएको प्रधानमन्त्रीलाई निकाल्न चाहेनन्  तर भट्टराईले परिस्थिति उपयोग गर्न सकेनन्  एमाओवादीभन्दा पहिला निर्वाचनमै जाने आधिकारिक निर्णय गरेका कांग्रेसएमालेलाई हात लिन जानेनन्  त्यही निर्वाचनका लागि उल्टै थाहै नदिई अध्यादेश लगे  अनि सफल नभएपछि टाउकामा हात राखेर बसे  दुस्मनले जे कुरा मन पराउँदैनन् त्यसको समर्थन गर्नुपर्छ जेलाई समर्थन गर्छन् त्यसको विरोध गर्नुपर्छ भन्ने माओको भनाइ पछ्याउँदा उनीबाट यो भूल भएको हुन सक्छ  उनले कांग्रेसएमालेलाई दुस्मन देखे  र उनीहरूको विरोध गर्ने नाममा आफैंले घोषणा गरेको निर्वाचनको रूख चढेर फेद काट्न थाले  
	यस्तैयस्तै कुराले उनी पनि दिक्क देखिन्छन्  अब त उनमा अडान छैन  उपाय छैन  योजना छैन  हिम्मत छैन  केही गरौं भन्ने रहर पनि छैन  लत्तो छाड्दै गएका छन्  उनको कुर्सी पिँध नभएको लोटा बनिसकेको छ  छ्याल्लब्याल्ल हुन मात्र बाँकी छ  त्यो समाइरहने धेरै धैर्य उनमा देखिँदैन  उनी अघाइसके  गलिसके  तर पनि अरूको विचार बुझिरहेका छन् म के गरौं   
	बरु हामी नै सोधौं प्रधानमन्त्रीज्यू अब के गर्नुहुन्छ   
"
