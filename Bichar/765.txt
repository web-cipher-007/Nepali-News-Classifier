हङकङमा नेपालप्रेम"उनीहरू रहर गर्छन् लेख्छन् हामी सजाइदिन्छौं  अरूको त्यस्तो पाइँदैन  ""
	सपनाका पत्र फुलून् सयपत्रीसरि 
	मेरो देश बाँचिरहोस् जुगजुगभरि 
	कृष्णप्रसाद पराजुलीको मेरो देश बाँचिरहोस् कविताको मर्म त्यतिबेला थाहा हुँदोरहेछ जब आफ्ना पाइला विदेशी भूमिमा हुन्छन्  देश बिरामी भएको अनि बचाउनुपर्ने चिन्ता बढेको अनुभूति बाहिर मात्र मिल्दोरहेछ  भेट भएका सबैले जब देश विकासको जिज्ञासा राख्न थाल्छन् वास्तविकता थाहा हुँदोरहेछ   
	उदाहरण हो हङकङ जहाँ आफ्नो भाषा संस्कृति र समग्र पहिचान बचाउन नेपाली समुदाय दिलोज्यानले लागेका छन्   
	के गर्नुहुन्छ  परिचयपछि मैले सोधें   
	पढाउँछु शारदा गुरुङले भनिन्   
	कुन विषय  मैले फेरि सोधें   
	नेपाली उनले जवाफ दिइन्  
	यो उत्तरले मलाई थप चासो बढायो  अर्को दिन हामी पुग्यौं उनले पढाउने बेथल सेकेन्डरी स्कुल  भित्ताभरि नेपाली विद्यार्थीले लेखेका चित्र सजाइएका  धेरै देशका विद्यार्थी पढ्ने उक्त स्कुलमा सबै कला नेपालीका मात्र  अरू देशका विद्यार्थीचाहिँ चित्र लेख्दैनन् कि क्या हो  तस्बिर खिच्दै निर्मल श्रेष्ठले सोधे सबैमा नेपाली नाम मात्र देखिन्छ   
	हाम्रा नानीहरू सबै कुरामा अगाडि छन् शारदाले गर्विलो तरिकाले भनिन् उनीहरू रहर गर्छन् लेख्छन् हामी सजाइदिन्छौं  अरूको त्यस्तो पाइँदैन   
	हामी स्कुलको पुस्तकालयमा छिर्यौं   देखि  कक्षासम्म पढाइ हुने उक्त स्कुलमा नेपालीका लागि नेपाली विषय अनिवार्यजत्तिकै रहेछ  पाठ्यक्रमपाठ्यपुस्तक पल्टायौं   कक्षाको किताब खोल्नासाथ भेटियो पराजुलीको मेरो देश बाँचिरहोस्  नेपालीका पुराना शिक्षक दीपक गुरुङ भन्दै थिए भाषा मात्र होइन साहित्य संस्कृति र देशप्रेम पनि सिकाउँछौं हामी   
	देशभित्र नेपाली विषयलाई हामी त्यति महत्त्व दिँदैनौं  हङकङका नेपालीले ठूलै संघर्षबाट चारवटा सरकारी विद्यालयमा यो विषय पढाउने मौका पाएका रहेछन्  त्यसका लागि छुट्टै पाठ्यक्रम बनाइएको रहेछ  हङकङमै जन्मिएका नेपालीका नानीबाबु पनि नेपाली शुद्ध लेख्न सक्छन्  नेपालका पुराना साहित्यकारबारे राम्रो जानकारी राख्छन्  व्याकरण पनि सिकाउँछौं दीपक भन्छन् शुद्धाशुद्धि र ह्रस्वदीर्घसमेत हेर्छौं   
	त्यही इलाकामा थियो किसन राईको एभरेस्ट साप्ताहिकको कार्यालय  हामी त्यहाँ पनि छिर्यौं  धरानमा स्कुल चलाउँदाचलाउँदै आइडी कार्ड ले तानेर  वर्षअघि हङकङ हानिएका किसनको भेट एउटा समूहसँग भयो  उनीहरू दैनिक पत्रिका निकाल्ने चक्करमा थिए   
	त्यसैमा थपिए उनी पनि   जनाको समूहले प्रेस किन्यो  र सुरु गर्यो एभरेस्ट निकाल्न   
	त्यति धेरै नेपाली नभइसकेका अवस्थामा नेपाली भाषाको पत्रिका चल्न कहाँ सजिलो थियो र  केही महिना नभई सबै आत्तिए  प्रेस बेच्ने र पत्रिका बन्द गर्ने मनस्थितिमा पुगे उनीहरू  किसन एक्लै बेहोर्न तयार भए र दैनिकबाट साप्ताहिक बनाएर निरन्तरता दिए  फाइदा नभए पनि उनी भन्छन् यत्तिका वर्षसम्म चलाएकै छु  श्रम गरे पैसा फल्ने हङकङमा उनी भने घोटिएर नेपाली पत्रिका निकालिरहेका छन्  नेपाली समुदायलाई आफ्नै भाषामा ताजा समाचार पढाइरहेका छन्  एभरेस्टबाहेक हङकङबाटै नेपालीका सनराइज र इथेनिक भ्वाइस पत्रिका निस्कन्छन्   
	नेपाली साहित्यमा पनि हङहङको योगदान राम्रै छ  यहाँ बस्ने नेपालीले वर्षमा केही न केही किताब निकालेकै हुन्छन्  साहित्यिक गतिविधि उत्तिकै गर्छन्  जुन क्षेत्रमा खटे पनि उनीहरू नेपाली भाषाको उत्थानमा लागिरहेका छन्  नेपालीपन जगेर्ना गरिरहेका छन्  नेपाली साहित्य कला र संस्कृति प्रवर्द्धन गरिरहेका छन्   
	हङकङको अर्थ खुइलिएको डाँडो पनि हो  त्यही खुइलिएका डाँडामा डलर फल्छ  हामी नेपाली आएर टिप्छौं  हरियो वन नेपालको धन भनेर एक कक्षादेखि रटाउने हाम्रो देश सधैं रोग भोक र शोकमा हुन्छ  प्रचुर साधनस्रोत छ तर हामी गरिब छौं  डाडुपन्यु समाउनेले मति बिगारेकाले हामी पछि परेका हौं  
	स्वदेशमै बस्ने हामी आमाका काखमा छौं  उनलाई गाली गर्छौं रिसाउँछौं ताल परे मुर्दावाद भन्छौं  रिस उठे अंश माग्छौं  तर जो आँखाबाट टाढा हुन्छन् उनीहरूलाई पिर आमाकै हुन्छ  उनका दुःखबिराम बुझिरहेका हुन्छन्  नेपालमा राजनीतिक अस्थिरता विकासका गतिरोध भ्रष्टाचार आदिबारे सबैभन्दा टाउको दुखाइ विदेशतिरै हुन्छ  उनीहरू देशका लागि केही गर्नदिन चाहन्छन्  तर डराउँछन् पसिनाको कमाइ कसैले झ्वाम पो पार्छ कि   
	भोजपुर अस्पताल भवन बनाउने नेतृत्व गरेका वसन्त निरौलादेखि भोजपुरकै लागि केही गरौं भनेर कस्सिएका शिवदुर्गा राईहरूसम्म पलपल देशका कुरा गर्छन्  संसारभरिका भोजपुरेलाई संगठित गरेर आफ्नो जिल्ला हराभरा बनाउन चाहन्छन् उनीहरू  यस्ता अरू पनि धेरै छन् जो आआफ्ना जिल्लाका लागि केही गर्न इच्छुक छन्   
	वास्तवमा नेपालआमाका सन्तान हामी संसारभरि छौं  वर्षको एक दिन हरेक सन्तानले कुनै कोसेलीले मुख हेर्ने हो भने हाम्री आमा झकिझकाउ र सुखी हुनेछिन्  हङकङका नेपालीमा भने त्यो जाँगर चाहना र उत्साह मैले पाएको छु  नत्र नेपाली कक्षा  को पाठ्यपुस्तकमा यस्तो कविता राख्ने थिएनन् होला आफ्नो भलो मात्र होइन गाउँको भलो गर्नु पर्यो देश बने सबै बन्छौं यति कुरा बुझ्नु पर्यो   
"
