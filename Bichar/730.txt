धार्मिक मार्क्सवादको नेपाली सान्दर्भिकतानेपाली राष्ट्रिय समयप्रवाहको घडीको सुई कहिले ठप्प पारेर "
	नेपाली राष्ट्रिय समयप्रवाहको घडीको सुई कहिले ठप्प पारेर रोक्ने र कहिले पन्ध्रबीस वर्ष पछाडि फर्काइदिने काम माक्र्सवाद र माओवादका नेपाली संस्करणका विचारधाराहरूले गरिरहेका छन्  नवगठित नेकपामाओवादीका पछिल्ला नीति र कार्यक्रमहरूले नेपालको इतिहासको राष्ट्रिय घडीको सुईलाई पुनः पछाडि फर्काउने आकांक्षा राखिरहेको सन्दर्भमा सबैभन्दा पेचिलो प्रश्न नेपालको दक्षिणतर्फ भारत भन्ने देश अवस्थित नभएको भए यस देशका माक्र्सवादी र माओवादीहरूको सनातन राष्ट्रिय एजेन्डा के हुने थियो भन्ने नै हो  यो प्रश्नसँगै यस आलेखको मुख्य चासो यस देशमा यति धेरै वाम आन्दोलन र संगठनहरू नभइदिएको भए नेपालको लोकतान्त्रिक प्रक्रिया र प्रगतिशील सामाजिक रुपान्तरण अहिलेभन्दा निकै अगाडि पुगेको हुन्थ्यो कि अझै पछाडि हुने थियो भन्ने रहनेछ   
	नेपालका माक्र्सवादीहरू र माओवादीको प्रमुख विडम्बना के हो भने माक्र्स र माओ दुबैले आआफ्ना ऐतिहासिक र सामाजिक सन्दर्भमा क्रान्ति गर्नुपर्छ त भनिदिए तर नेपाल भन्ने देशमा कस्तो क्रान्ति गरिनुपर्छ भनेर उनीहरूले लेखिदिएनन्  नेपालका आफ्ना माक्र्सवादी भक्तजन र पण्डितहरूले देशको राष्ट्रियताको कुरा उठाउँदा भारतप्रति कति आक्रामक हुनुपर्छ भनेर पनि माक्र्सले केही लेखिदिएनन् नत उनले यो नै लेखिदिए कि आफ्नो सत्तास्वार्थ पूरा गर्न भारतसँग कतिसम्म लम्पसार पर्नुपर्छ  यही विडम्बनाको कारण आफ्ना हरेक स्वार्थी रणनीतिहरूलाई माक्र्सवादसम्मत देख्ने र अरुका कुरा गैरमाक्र्सवादी देख्ने कुरा त इतिहासमा सर्वाङ्ग उदाङ्गो भइसकेकै विषय हो  तर यसभन्दा पनि रोचक विषय के छ भने कोही व्यक्ति माक्र्सवादी भयो भने शुद्ध र असल हुने तर गैरमाक्र्सवादी भयो भने पापी र गद्दार हुने कुरालाई जसरी नेपालका कम्युनिष्टहरूले अंगीकार गरेका छन् त्यसले माक्र्सवादलाई र माओवादलाई माक्र्स स्वयम्ले भनेको अफिमरुपी धर्मभन्दा पनि बढी खतरनाक बनाइएको छ   
	यदि तपाईं माओवादी हुनुहुन्छ र पनि क्रान्तिका कुरा गर्नुहुन्न भने तपाईं त्यति नै अधर्मी हुनुहुन्छ जति अहिले सोह्र श्राद्धमा आफ्ना पितृको श्राद्ध नगर्ने हिन्दु अधर्मी हुन्छ  हिन्दु धर्मावलम्बीहरू त बरु यति उदार र आधुनिक भइसके कि उनीहरू श्राद्ध नगरेर पनि धार्मिक रहिरहन सक्छन्  तर माक्र्सवाद र माओवादी धर्मावलम्बीहरूलाई क्रान्तिको श्राद्ध नगरी कम्युनिष्ट धर्म मानिरहने छुट सधै छैन  र यति कुराभन्दा केचाहिँ छुटाउनु हुँदैन भने नेपालमा अधिकतम् कम्युनिष्टहरूका लागि माक्र्सवाद वा माओवादको अन्त्य क्रान्ति भएपछि हुन्छ  क्रान्ति भएपछि देशको सामाजिकआर्थिक स्थिति पहिलेभन्दा गएगुज्रेको होस् वा नहोस् त्यसको अर्थ रहँदैन भन्ने कुरा अहिले सत्ताको नेतृत्व गर्ने माओवादीको प्राथमिकताले देखाइरहेकै छ  
	पछिल्लो निर्वाचनमा दुई तिहाइ जनमतको नेतृत्व गर्ने उग्रदेखि मध्यम हुँदै दक्षिणपन्थीसम्म भएका वाम नेतृत्व र त्यसका समर्थकहरूले यस विषयलाई व्यक्तिगत रुपमा लिन जरुरी छैन  त्यसै पनि यस लेखकका लागि एउटा ठूलो निजी कम्पनीको प्रमुखभन्दा सामाजिक रुपमा मोहन वैद्य किरण नै बढी श्रद्धाका पात्र हुन्  आरामको सुरक्षित जीवनको खोजी छोडेर समाज परिवर्तन गर्नका लागि निजी जीवनलाई तिलाञ्जली दिने राजनीतिकर्मी चाहे ती वाम धु्रवका हुन् वा लोकतान्त्रिक ती सबै एक हिसाबमा श्रद्धाका पात्र नै हुन्  तर यो विषय व्यक्तिगत नभएर नेपालको सन्दर्भमा माक्र्सवादलाई कसरी सबैभन्दा कट्टर धर्मका रुपमा स्थापित गरिंदैछ र त्यसले गर्दा राष्ट्रिय समयको प्रवाहलाई कसरी जहिले पनि उल्टो दिशातिर डोर्याउन खोजिँदैछ भन्ने हो  अब उमेरमा  को आसपासका मोहनविक्रम सिंह र  को आसपासका मोहन वैद्य किरण माक्र्सवादी धर्मका यति ठूलो पुरोहित आफूलाई ठान्छन् होला कि उनीहरूलाई यो धर्म छोड भन्नु र भ्याटिकन सिटीमा गएर त्यहाँका क्याथोलिक पोपलाई हिन्दु अथवा बुद्धिस्ट हुने कि भनेर सोध्नु उस्तै होला  अथवा कार्लमाक्र्स स्वयम् आएर मेरो विचारको सान्दर्भिकता बदलियो भनेका खण्डमा पनि कामरेड किरणले पत्याउनेवाला छैनन्  धर्म भनेको ठीक यही हो र यसैकारण धर्मलाई अफिम भनिएको होला कि यसले व्यक्तिको स्वतन्त्र विवेकलाई कुण्ठित पारिदिन्छ  यति हुँदाहुँदै पनि किरणलाई भन्न लेख्न छोड्नु हुँदैन कि यो धर्मको यस्तो अभ्यासले नेपाललाई झनै पछाडि धकेल्दैछ   
	विसं  देखि अहिले  सालसम्म आइपुग्दा नेपालका प्रायः वाम घटकले पहिले क्रान्तिका कुरा गर्ने सके त्यसको अभ्यास गर्ने अनि अन्त्यमा लोकतान्त्रिक प्रक्रिया नै स्वीकारेर आजको सन्दर्भमा माक्र्सवाद भनेको यही नै हो भन्ने कुरामा आइपुग्ने नै देखिएको छ  त्यस बीचमा किसानको कुरा पूरै छाडिदिने मजदुरलाई संगठनमा प्रयोग गर्ने र चन्दा असुल्ने प्रयोजनका लागि एकबद्ध गर्ने दस्तावेजमा शास्त्रीय माक्र्सवादी आदर्श राखिराख्ने र अभ्यासमा कुनै पनि संसदवादी पार्टीभन्दा कम संसदीय नहुने  यदि यो सबै यस्तै नै हुनु थियो भने  को जनमत संग्रहमा निर्दलीयतालाई जिताउन सहयोग गरेर  सालसम्म इतिहासको घडी  वर्ष रोकेको जिम्मा तत्कालीन मालेले किन लिनु नपर्ने  अनि संघीयतामा जातीयता भन्ने विवादास्पद प्रस्तावबाहेक अन्य ठोस रुपमा कांग्रेस र एमालेसँग विमति नै नभएको लोकतान्त्रिक संविधानमा त आउनु नै रहेछ माओवादीलाई  तर त्यसको लागि लगाइएको समयको हिसाब एमाओवादीले कसरी बुझाउने  यतिले पुगेन भनेर नयाँ माओवादी धार्मिक अनुष्ठानले फेरि अर्को क्रान्ति गर्नका लागि सैन्य तालिम सुरु गर्ने भन्ने आइरहँदा फेरि उनीहरूले इतिहासको घडीको सुई रोक्न खोजेको भनेर वैचारिक चुनौती दिने कि नदिने  
	यस आलेखको सन्दर्भमा नेपालका वामपन्थी दलहरूलाई नेपाली कांग्रेस मधेसी र अन्य दलसँग तुलना गरेर को ठीक र को बेठीक भन्न खोजिएको छैन  भन्न केमात्र खोजिएको हो भने एउटा लोकतान्त्रिक प्रक्रियामा सहभागी भएर आफ्ना विचार र कार्यक्रमका आधारमा जनतामा स्थापित हुने प्रणालीलाई ढिलो गराउने दलहरूले इतिहासको घडीलाई रोकेकै मान्नुपर्छ र उनीहरूसँगको वैचारिक बेरुजु प्रस्ट्याउनैपर्छ  
	माथि सुरुमै उल्लेख गरिए जस्तै नेपालका धेरै माक्र्सवादी र माओवादीको कार्यक्रम नै भारत भएको छ  ती सबैलाई के लाग्दोरहेछ भने भारतले हेप्ने वा उसको विस्तारवादी नीतिका कारणले मात्र नेपालले विकास गर्न नसकेको हो  आफू स्वयम्मा निकम्मा हुने झगडा र क्रान्तिबाहेक प्रजातान्त्रिक प्रक्रिया स्थापित गरेर देशको विकासको काम गर्न नसक्ने अनि भारतले गर्दा नेपालको यो हालत भएको हो भन्ने तर्क अहिलेको चेतनाको स्तरको नेपाली समाजमा सायदै बिक्री होला  दुनियाँमा कुन त्यस्तो ठूलो र शक्तिशाली देश छ जसले सानो र कमजोर छिमेकीलाई हेपेको छैन  भारतको ठाउँमा झन् पाकिस्तान वा इरान वा चीन वा अमेरिका भएको भए के स्थिति फरक हुन्थ्यो कि झन् अरु सुरक्षा र रणनीतिक हिसाबले भयावह हुन्थ्यो   
	भारतले हेपेको ठाउँमा विरोध गर्नुपर्छ राष्ट्रियताको पक्षमा बोल्नुपर्छ  तर भारतले आफ्ना सबै हस्तक्षेप आफ्ना नेपाली दलालहरूमार्फत नै गर्ने हो  तसर्थ यो घरेलु र कूटनीतिक विषयलाई सनातनी धर्मको अभ्यासजस्तै गरेर हिन्दी चलचित्रलाई प्रतिबन्धित गर्नुपर्छ भन्नु माओ धर्मावलम्बीहरूको अन्धविश्वास हो  जसरी सोह्र श्राद्धको पिण्ड आफ्ना दिवंगत बाबु वा आमाको मुखमा पर्दैन भन्ने हिन्दु पुरोहितहरूलाई भित्रभित्र पक्का थाहा छ त्यसैगरी वैद्य बादल र विप्लवलाई पनि यो कुरा प्रस्ट छ कि उनीहरूको यो कार्यक्रम अस्थायी कर्मकाण्ड हो  यो उग्र वामपन्थको बाटो पनि कि प्रचण्डपथ जस्तै त्वमेव माता चः पिता त्वमेव भएर अन्त्यमा भारतसँग लम्पसार नै पर्ने हो कि आफै खिइँदै गएर मोहनविक्रम सिंहजस्तै र जत्रै भएर रहने हो  तर पनि नेपालको भविष्यमुखी समय प्रवाहलाई फेरि यसले ढिलो गराउँछ कि भन्ने चिन्ताले वैद्यहरूलाई चुनौती दिनु आवश्यक भएको हो   
	त्यसै पनि समग्र रुपमा नेपालका सबैजसो राजनीतिक दलहरूको सामाजिक सान्दर्भिकता दिनदिनै खुम्चँदो स्थितिमा छ  जनताका बेरोजगारीका मुद्दा महङ्गी र गरिबीका मुद्दा लोडसेडिङ र हडतालका कुराले राजनीतिक दलहरूका एकआपसका झगडाका कुरासँग तादात्म्य राख्दैनन्  दल दलकै लागि हो कि दल जनताका दैनन्दिन समस्यालाई सम्बोधन गर्ने सन्यन्त्र हुन् भन्ने प्रश्नसमेत उठ्न थालेको छ  यस्तो स्थितिमा एकीकृत पार्टीमा आफ्नो विचार र कार्यक्रम स्थापित गर्न नसकेर अथवा प्रचण्डलाई बाबुरामबाट आफ्नो पोल्टातर्फ तान्न नसकेर आफ्नो समूहको छुट्टै पार्टी नै बनाइसकेपछि अरुभन्दा फरक केही गतिविधि गर्नपर्नु नवमाओवादीको बाध्यता होला  तर यो कर्मकाण्डी सनातनी धार्मिक माक्र्सवादको अन्धविश्वासी अभ्यासले कोही पितृलाई भलो होला थाहा छैन  तर वर्तमान र भविष्यका नेपाली जनतालाई भलो नहुने पक्कै छ  जनताको भलो गर्छु भनेर राजनीतिमा लागेकाहरूले जनताको भलो गर्न नसके पनि कम्तीमा धेरै कुभलो नगरिदिए विचारधारा जुन भए पनि राजनीतिकर्मीलाई गर्दै आएको श्रद्धा कायम राख्न पाइन्थ्यो कि भन्ने आग्रह पनि हो  नेपालका अनगिन्ती वामपन्थी कारखानाका उत्पादनहरू पछि आफ्ना मूल पुरोहितहरूसँग मोहभङ्ग भएपछि केवल स्वतन्त्र वाम लेखक विश्लेषक बुद्धिजीवी वा शुभचिन्तकमात्र भएर बसेका छन् जसरी गैरधार्मिक प्रवृत्तिका हिन्दुहरू पनि यसो मन्दिरतिर पसिहाल्छन् संस्कृतिका रुपमा  नेपालको राष्ट्रिय समय प्रवाहको घडीलाई ढिलो गराउन पछि स्वतन्त्र भएकाहरूको तत्कालीन भूमिकाको मूल्याङ्कन उनीहरूले आफैले गरेर सार्वजनिक गर्नुपर्ने हो ताकि नवमाओवादीका केही बचेखुचेका सीमित उदार भक्तजनहरूले आफ्नो भूमिका अलिक समयमै बुझ्न पाउने थिए  
	 
	 
	 
	 
	 
	 
	 
	 
	
"
