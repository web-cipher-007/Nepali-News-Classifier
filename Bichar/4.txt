परिवर्तनको वेग र भासिन थालेको नेपालनेपाल लगायत सबै देशहरूलाई प्रभाव पार्ने विकासक्रमको वेगले भूमण्डलीय शक्ति समीकरण स्थानान्तरण हुँदै छ  एकातिर अंकीय युग डिजिटल एज मा विश्व प्रवेश गरेपछि पहिले कल्पना पनि नगरिएको असंगठित र नेतृत्वहीन तर असन्तोष र निराशाको वेगले परिवर्तनको दृढसंकल्प लिएको भीडले बिल्कुलै नयाँ पहिचान स्थापित गरेको छ  "
	नेपाल लगायत सबै देशहरूलाई प्रभाव पार्ने विकासक्रमको वेगले भूमण्डलीय शक्ति समीकरण स्थानान्तरण हुँदै छ  एकातिर अंकीय युग डिजिटल एज मा विश्व प्रवेश गरेपछि पहिले कल्पना पनि नगरिएको असंगठित र नेतृत्वहीन तर असन्तोष र निराशाको वेगले परिवर्तनको दृढसंकल्प लिएको भीडले बिल्कुलै नयाँ पहिचान स्थापित गरेको छ  अर्कोतिर यसको ताकत र प्रवाहसित राज्यको सामथ्र्य कमजोर सिद्ध भएका घटना विश्वका सबै महाद्वीपमा भएका छन्  निशस्त्र र असंगठित जनसमूहका हातमा आएको फेसबुक ट्विटर र अन्य संवाद साधनले भूमण्डलकै सूचना प्रवाहको परिदृश्यमा आधारभूत परिवर्तन ल्याएर विश्वलाई अकल्पनीय ढंगबाट जोडेको हो   
	एक अध्ययनअनुसार अहिले विश्वमा  अर्ब मोबाइल फोन सक्रिय छन् र छिट्टै यी सबैमा इन्टरनेट पहुँच हुनेछ  सामाजिक सञ्चारमाध्यम फेसबुक ट्विटर र एसएमएस प्रयोग गर्नेहरूको संख्या अहिले नै  करोड पुगिसकेको छ  यसको प्रभावकारी प्रयोगद्वारा व्यक्तिहरूको समूह असंगठित रहेर पनि निर्णायक सावित भएका स्थापित राज्यव्यवस्थालाई बबुरो सावित गर्न सक्षम भएका घटना दोहोरिन थालेका छन्  लामो समयदेखि जरो गाडेर बसेको संविधानले आड दिएको अत्याधुनिक हतियार र शक्तिशाली देशहरूले तालिम दिएका सुरक्षा शक्तिको किल्लाभित्र बसेका शासक र शासकीय व्यवस्थालाई निहत्था र नेतृत्वविहीन निराश र क्रोधित जनताको अहिंसात्मक भीडबाट बचाउन नसकेका उदाहरण थपिँदै गएका छन्  अत्याधुनिक हतियारले सुसज्जित राज्यशक्तिलाई व्यक्तिहरूको निशस्त्र ताकतले बुख्याँचामा परिणत गर्न थालेको यो क्रमले राज्यव्यवस्थाको परम्परागत मान्यतालाई क्रमैसँग नयाँ परिचय दिनेछ  नयाँ परिचय कस्तो हुनेछ भन्नेबारे अनुमान गर्न सकिँदैन  तर राज्यव्यवस्था र व्यक्तिबीचको प्रचलित सम्बन्धको परिभाषा फेरिएर नयाँ आधार भने पक्कै स्थापित हुनेछ  
	अजय जनशक्तिको जन्मसँगै धर्म संस्कृति सरकारी स्तरको सम्बन्ध र राष्ट्रिय सिमानाको परम्परागत घेरा नाघेर अहिले विश्वभरिका व्यक्तिलाई व्यक्तिसँग जोड्ने नयाँ मूल्यप्रणाली विकास भएको छ  यो विचारको सामीप्य निराशाको चित्कार तथा विद्रोहको आवाजमा ऐक्यबद्धता बनाउने चुम्बकीय शक्ति सिद्ध भइसकेको छ  सरकार अथवा शासकीय पद्धतिविरुद्ध व्यक्तिहरू उभिएर बनेको विद्रोही जनसमूहलाई कुनै पनि ताकतले पराजित गर्न नसक्ने तथ्य सजीव र सक्रिय भएपछि प्रचलित विश्वव्यवस्थाले चोला फेर्नैपर्छ  यो त भूमण्डलीय प्रजातन्त्रको भ्रूण मात्रै हो  यथार्थमा आधुनिक सञ्चार प्रविधिले व्यक्ति र राज्यबीचको संघर्षमा गुणात्मक परिवर्तन ल्याउन थालेको मात्रै होइन संघर्ष स्वयंको रणभूमि पनि फेरिएको छ   
	देशको सिमानालाई इन्टरनेटलेे प्रभावहीन बनाउने क्रम यही गति र स्वभाव कायम राखेर अघि बढ्यो भने देशहरूबीचको सम्बन्ध र अन्तर्राष्ट्रिय व्यवस्थामा सरकारको हैसियत वर्तमानमा जस्तै निणर्ायक रहनेछैन  परिणाममा राज्यव्यवस्थाको प्रचलित मान्यताको अन्त्य हुनेछ  नेपालका लागि यो सामयिक महत्त्वको घटनाक्रम हो  जनताले तोकेको दुई वर्षको म्यादभित्र पूरा गर्न नसकेको संविधान लेख्ने ऐतिहासिक दायित्व आफैंले चारपटक थपेको दुई वर्षको अवधिभित्र पूरा गर्न पनि प्रमुख दलहरूका नेताहरू गम्भीर देखिएका छैनन्   वर्षमा पाँचवटा संविधान भोगिसकेको नेपालमा जनताद्वारा पहिलोपटक बनाउन थालेको संविधान दीर्घायु होस् भन्ने चाहना राख्ने सबैले राज्य र व्यक्तिको हैसियतमा विश्वमै भइरहेको उलटपुलटलाई बुझ्न जरुरी छ  व्यक्तिलाई कमजोर राखेर शक्तिसम्पन्न बनेको राज्यव्यवस्था स्वयं नै कमजोर भइरहेको र भूमण्डलीय प्रजातन्त्रको भ्रूण हुर्किरहेको अवस्थासँग आत्मसात् गर्नेे संविधान तर्जुमा हुनुपर्छ  ज्यादै महत्त्वपूर्ण यो  
	परिवर्तनको वेग र चरित्रलाई आत्मसात् नगरीकन बनाइने संविधान निरोगी हुन सक्दैन   
	फराकिलो सोचबाट विश्लेषण गर्दा अरब देशहरूमा तानाशाही व्यवस्थाविरुद्ध फेसबुक प्रयोगकर्ताहरूद्वारा सुरु भएको अरब स्पिङ ले क्रान्तिको परिभाषा फेरेको मात्र होइन व्यक्ति र राज्यबीचको सम्बन्धमा प्रचलित मान्यतालाई समेत निस्तेज तुल्याएर नयाँ मान्यता स्थापनाको संक्रमणकाल सुरु गरेकै हो  अहिले तानाशाही देशहरूमा प्रजातन्त्रका लागि र प्रजातान्त्रिक देशहरूमा राज्यव्यवस्थामाथि व्यक्तिको सर्वोच्चता स्थापित गर्न निणर्ायक क्रान्ति भइरहेको छ  एक प्रतिशतविरुद्ध  प्रतिशत को नारा लगाएर अमेरिकाको आर्थिक केन्द्र वाल स्टि्रट कब्जा गर्ने आन्दोलन यसको उदाहरण मात्रै हो  आधारभूत रूपमा पुँजीवादले कायम गरेको असमानताविरुद्ध संयुक्त क्रोधको यो अभिव्यक्ति हो  व्यक्तिको हितलाई उपेक्षा गर्दै धनीहरूका पक्षमा बजारमुखी अर्थतन्त्र र उदार प्रजातान्त्रिक राजनीति झुकेको भन्दै प्रदर्शनकारीहरूले तीव्र आवेग देखाए  यो आन्दोलन उदार शासन व्यवस्थामा समूहगत राजनीतिक अवज्ञाको पहिलो अभ्यास पनि हो   
	राजनीतिक अवज्ञा बढ्दै गएपछि शासकीय मूल्यको जग हल्लिन थाल्ने पाठ इतिहासले दोहोर्याएर पढाएको छ  यसैगरी भ्रष्टाचारविरोधी जनभावनासँगको तादात्म्य कायम गर्न सफल व्यक्तिहरूको असंगठित समूहले भारतको प्रजातन्त्रमाथि  वर्षमा पहिले कहिल्यै नभोगेको दबाब दिएको छ  कानुन बनाउने संसद्को स्थापित सार्वभौम अधिकारलाई भारतमा अन्ना हजारे आन्दोलनमार्फत सडकको खटनपटनद्वारा चुनौती दिनु आकस्मिकता होइन  यस सन्दर्भमा अन्तर्राष्ट्रिय राजनीतिमा भर्खरै प्रचलनमा ल्याइएको स्मार्ट पावर को बहुचर्चित अवधारणा र यसको धारिलो रणनीतिलाई बुभनु जरुरी हुन्छ  डेनमार्कको सहायता कार्यक्रम पाएका विकासोन्मुख देशहरूमा जनताले सरकारविरुद्ध आन्दोलन गर्न खोजे सहयोग दिने डेनिस संसद्मा गत महिना गरिएको सरकारी घोषणाले स्मार्ट पावर उद्देश्य प्रस्ट गरेको मात्र होइन यसको प्रयोगमा धार लगाउने विधि पनि बताएको छ   
	यस्तो निर्णयात्मक घडीमा इन्टरनेट र मोबाइल फोनले परम्परागत सञ्चारमाध्यमलाई निस्तेज बनाउँदै परम्परागत मानसिकता र विधिबाट शासन गर्न नसकिने ठोकुवा गरिसकेको तथ्यमा आँखा चिम्लिनु हँुदैन  नेपाल पनि परिवर्तनको वेगबाट पृथक छैन  आमजनताको चेतनाको स्तर अन्तर्राष्ट्रिय घटनाहरूमा बढ्दो रुचि उल्लेखनीय रूपमा बढेको छ  इन्टरनेट प्रयोगकर्ता नेपालीको संख्या  लाख  हजार पुगिसकेको छ  असंगठित व्यक्तिहरूको यो भारी भीड सोचाइमा एक हुन थालेका छन्  राजनीतिक दलहरूको नारा र व्यापारिक विज्ञापनका पोस्टरहरूले लामो समयदेखि कुरूप बनाएको मन्त्रीहरूको निवास र सिंहदरबारलाई जोड्ने थापाथली पुलको सफाइ र रङरोगन गरेर फेसबुक प्रयोगकर्ताहरूले केही महिना पहिले आपनो उपस्थिति जनाएका थिए  गुलाफी रङ लगाइएको यसको भित्तामा विवेकको अक्षरमा लेखिएको युवावर्गको छटपटीलाई पढ्ने समझ सत्ताभित्र र बाहिर बसेका नेताहरूले देखाएका छैनन्  बरु त्यो भित्तालाई फेरि कुरूप पार्न थालेर यो भारी भीडलाई उत्तेजित पार्ने गल्ती भइरहेछ  यसले वर्तमान नेपालमा जनभावनाप्रति संवेदनशीलता हराएको जानकारी मात्रै दिएको छ अथवा जागरुक अजय युवाशक्तिलाई उत्तेजित पारिँदै छ भन्ने प्रश्नको जवाफ भविष्यले दिनेछ   
	नेपाली समाज ब्युँझिसकेको छ  आपनो ताकतसित परिचित विद्यार्थी मात्रै होइनन् आर्थिक रूपमा सबल तथा पेसागत श्रेष्ठताका कारण समाजमा स्थापित वर्गदेखि बिहानबेलुकीको छाक टार्न दिनभरि पसिना बगाउनुपर्ने वर्गसमेत व्यक्तिहरूको असंगठित तर समर्पित ताकतमा जोडिएका छन्  यस्तै शक्तिले अति शक्तिशाली ठानिएका शासन व्यवस्था धराशयी भएका चार पुस्तादेखि प्रजातन्त्रको प्रतीक रहेको संसद् निरीह साबित भएको तथा उदार राजनीतिको पर्यायवाची बनेको व्यवस्थासमेत अवाक भएको जानकारी नेपालीलाई छ   
	विश्व घटनाक्रमप्रति आँखा चिम्लिएर नेपालमा लम्ब्याउँदै लगिएको संक्रमणकालको व्यवस्थापन कुशलतापूर्वक हुन सकेको छैन  यसैले संक्रमणकाल लम्बिँदै जाने अथवा विपत्तिको आगमन हुने डर बढिरहेको हो  यस्तो नाजुक अवस्थामा नेपालको मनसाय र वचन पालन गर्ने क्षमतामै आशंका गर्न थालेका दुवै छिमेकीलाई विश्वस्त तुल्याउने कौशलको अभाव वचन दिन उदार तर पालन गर्न अशक्त शैलीले नेपाल अप्ठ्यारामा पर्न थालेको छ  परिणामस्वरूप दुवै छिमेकीसँग नेपालको सम्बन्ध शिथिल हुन थालेको छ   
	एकातिर अढाई महिनापहिले गरिएको बिप्पा सम्झौतालाई संवैधानिक प्रावधानबमोजिम अनुमोदनका लागि संसद्मा पेस नगरेर वचनजस्तै लिखित पनि आजको नेपालमा पत्यारिलो छैन भन्ने बताइएको छ  यस्तो शैलीले भारतसँगको सम्बन्धमा मात्रै होइन विश्व समुदायमै नेपाल अविश्वसनीय ठहरिन्छ  अर्कोतिर चीनसँगको सम्बन्धमा पनि नेपालले धक्का भोगेको छ  सन्  डिसेम्बरमा नै चिनियाँ राजदूतद्वारा प्रधानमन्त्री वेन जियावाओको नेपाल भ्रमण सन्  मा हुने सार्वजनिक गरिएको थियो  तर सरकारले सामान्य कूटनीतिक दक्षता पनि देखाउन सकेन भ्रमणमा आउन थालेका विशिष्ट पाहुनाको सुरक्षाप्रति अपनाउनैपर्ने संवेदनशीलतामा समेत लापरबाही देखाइयो अनि भ्रमण रोकियो   
	डेढ सय वर्षभन्दा लामो अन्तर्राष्ट्रिय सम्बन्ध सञ्चालनको अनुभव भएको दक्षिण एसियाको एउटै देश नेपालले पहिले कहिल्यै यसरी लज्जित हुनुपरेको थिएन  तर यसपछि पनि सरकारले कूटनीतिक ल्याकत देखाउन सकेको छैन  परराष्ट्रमन्त्रीले चिनियाँ प्रधानमन्त्रीको भ्रमणको तिथि केही दिनभित्रै घोषणा हुनेछ भनेको दुई हप्ता बितिसकेको छ  मित्र देशका प्रधानमन्त्रीको भ्रमणको तयारीमा कहिल्यै परराष्ट्रमन्त्री पठाउनु नपरेको नेपालले एउटा उपप्रधानमन्त्री बेइजिङ गएर सफलता हासिल गर्न नसकेपछि अर्का उपप्रधानमन्त्रीलाई सुरक्षा निकाय अधिकारी र प्रमुखसहित पठाउनुपरेको छ  नेपालको कूटनीति र सुरक्षा संयन्त्रले यस्तो दयनीय अवस्था पहिले कहिल्यै भोगेका थिएनन्  छिमेकीको प्रधानमन्त्रीलाई नेपाल भ्रमण गराउन परराष्ट्रमन्त्रीको भ्रमण सार्थक नभएपछि सुरक्षा निकायका प्रमुखसँगै गृहमन्त्रीलाई दौडाउनुपर्ने परम्परा माओवादी उपाध्यक्षहरू प्रधानमन्त्री र परराष्ट्रमन्त्री भएको बेलामा सुरु भएको छ  यो परम्परा नेपालको गौरवशाली कूटनीतिक इतिहासका लागि अपमानजनक मात्र होइन भविष्यका लागि खप्न नसक्ने बोझ पनि साबित हुनेछ   
	चार महिनापछि राष्ट्रपति र प्रधानमन्त्री परिवर्तन हुन लागेको चीन तथा वर्तमान सरकारको औचित्य सकिएको भन्दै प्रतिपक्षले वैकल्पिक प्रधानमन्त्रीको खोजी सुरु गरेको अवस्थामा वेन जियावाओको स्थगित भ्रमण गराउने प्रयासले चीनको दृष्टिमा नेपालको प्रासंगिकतालाई दाउमा राखेको छ  बिप्पा सम्झौता गरेर जुवा खेलेको प्रधानमन्त्रीले बताउनुभएकै थियो  यसरी दुवै छिमेकीसितको सम्बन्धमा सरकारको केटौलोपनको पराकाष्ठा व्यक्तिगत लहडबाट निर्देशित परराष्ट्रनीति र बालसुलभ चञ्चलताबाट सञ्चालित कूटनीतिले नेपालको अहित गरेको छ  परिवर्तनको वेग भोगिरहेको विश्व र आपनै कमजोरीले भासिन थालेको नेपाल सबै देशभक्तहरूका लागि चिन्तापूर्ण छ  
	 
	 
	 
	 
"
