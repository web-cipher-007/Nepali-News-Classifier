"बीपी राष्ट्रियता प्रजातन्त्र र समाजवाद"बीपी कोइराला  ले नेपाली कांग्रेसको आदर्श परिभाषित गर्नुभएको थियो  "
	बीपी कोइराला  ले नेपाली कांग्रेसको आदर्श परिभाषित गर्नुभएको थियो  त्यो वास्तवमा नेपालकै राजनीतिको आदर्श थियो  त्यो आदर्श भनेको राष्ट्रियता प्रजातन्त्र र समाजवाद थियो  बीपी भन्नुहुन्थ्यो नेपालको अस्तित्वका लागि राष्ट्रियता अपरिहार्य तत्व हो तर त्यो प्रजातन्त्र र समाजवादबिना अड्न सक्तैन  आज आएर हामी यस विषयमा अझ स्पष्ट हुनुपर्ने आवश्यकता टड्कारो भएको छ  किनभने आज नेपालमा राष्ट्रियता प्रजातन्त्र र समाजवाद तीनै कुरा कमजोर भएका छन्  राष्ट्रको अस्तित्व नै समाप्त हुने हो कि भन्ने खतरा हाम्रासामु खडा छ   
	अहिले नेपालको राष्ट्रियतालाई आन्तरिक रूपमा संघीयताको नारा र आत्मघाती प्रयासले कमजोर बनाउँदैछ भने बाहिरी रूपमा विदेशी हस्तक्षेपले जर्जर बनाएको छ  न्युयोर्कस्थित एउटा अन्तर्राष्ट्रिय अनुसन्धान संस्थाले हालै दिएको रिपोर्टमा नेपाल विदेशी हस्तक्षेप भोग्ने देशहरूमा सबैभन्दा माथि एक नम्बरमा छ  त्यसको कारण नेपालमा हाल भइरहेको राजनीतिक अन्योल र गन्तव्यहीन खिचातानी हो  अहिले नेपालको आन्तरिक राजनीतिमा तीव्र चासो राख्नेहरूमा भारत र चीन त स्वाभाविक रूपमा हुने नै भए  विश्वशक्ति अमेरिका र सानासाना युरोपेली देशहरू पनि गम्भीर चासो राख्छन्  एकपटक प्रधानमन्त्री डा बाबुराम भट्टराईले नै नेपालको राजनीतिक मामिलाको चाबी अन्तै रहेछ भन्ने अभिव्यक्ति दिनुभयो  कमजोर राष्ट्रियताका विषयमा यसभन्दा बढी भनिरहनुपर्ने आवश्यकता छैन   
	संघीयता नेपालको हितमा छैन भने कुरा स्पष्ट छ  तैपनि राजनीतिक पार्टीका नेताहरू यस विषयमा स्पष्ट भविष्यदृष्टि नै नराखी देशलाई जातीय विभाजनको भड्खालोमा फसाउने काम गर्दैछन्  बीपी कोइरालाजस्ता नेता भए यस विषयमा स्पष्ट दृष्टिकोण राख्थे र यसका विरुद्ध साहसपूर्वक खडा हुन्थे  करिब डेढ लाख वर्गकिलोमिटर क्षेत्रफल भएको नेपालमा  जातजाति बसोबास गर्छन् र  विविध भाषा बोल्छन्  यो बहुविविधता आजसम्म सुरक्षित रहिआएको छ  कसैको पहिचान मेटिएको छैन मेट्ने प्रयास पनि भएको छैन  बरु अब नेपालकै पहिचान मेटिन सक्छ आफ्नै कारणले   
	नेपालमा कुनै एउटा त्यस्तो जिल्ला छैन जसमा एक जाति वा जातको  प्रतिशतभन्दा बढी जनसंख्या होस्  जुन जातिजनजातिहरू आफ्नो जातीय राज्य मागिरहेछन् ती आफ्नै जिल्लामा  प्रतिशतभन्दा कम छन्  सुदूर पश्चिम तुलनात्मक रूपमा अविकसित छ र त्यहाँका केही जिल्लामा खस क्षत्री बाहुनहरूको बाहुल्य छ  तर उनीहरू आफ्नो जातको पहिचानमा आधारित स्वायत्त राज्य मागिरहेका छैनन्   
	परम्परागत राजनीतिक प्रक्रिया र संरचनामा केही जातजातिको खासगरी बाहुनक्षत्रीको आधिपत्य रहेको र केही जाति सीमान्तकृत भएको अवस्था भने स्पष्ट छ  तर त्यसको समाधान के जातीय स्वायत्त राज्यहरू खडा गर्नु हो  के त्यसो गर्नाले समस्या समाधान हुनुको सट्टा नयाँ समस्या खडा हुने छैनन्  के त्यसबाट देशै पूरै विखण्डित भएर नेपालको अस्तित्व नै नामेट हुने छैन  यो अन्तिम प्रश्नको उत्तर बुझ्न नेपाल कुन अवस्थामा एकीकृत भएको थियो भन्ने बुझ्नु जरूरी छ   
	पृथ्वीनारायण शाहले एकीकरण अभियान सुरु नगरेको भए आज नेपाल यो रूपमा हुन्थेन अङ्ग्रेजहरूले भारतका अन्य राज्यहरूलाई उपनिवेशवादी शासनको सिकार बनाए जस्तै नेपाललाई पनि लिन्थे र सन्  मा भारत स्वतन्त्र हुँदा नेपाल पनि भारतकै अङ्गका रूपमा रहन्थ्यो एक स्वतन्त्र राज्य रहन्थेन  यो स्पष्ट छ  र आज यो पनि स्पष्ट छ कि नेपालको दक्षिणतिर हिजो एक उदीयमान साम्राज्यवादी शक्ति बि्रटिस थियो भने आज एक उदीयमान आर्थिक सामरिक शक्ति भारत छ  परराष्ट्र सम्बन्धका दृष्टिले नेपालको स्थितिमा कुनै गुणात्मक परिवर्तन भएको छैन किनभने यसको स्थायी आधार भूगोल परिवर्तन भएको छैन हुँदैन   
	यस अवस्थामा हाम्रो उत्तरको छिमेकी चीनका नेताहरूले नेपालमा संघीयताका नाममा हुने विदेशी चलखेल मन नपराएको र संघीयता नेपालको हितमा नभएको कुरा नेपालीहरूलाई बताएका छन्  ठीक हो ठूलो देशका मानिसको विचार पनि ठूलै हुन्छ र दृष्टि पनि दूर भविष्यसम्म जान्छ  हाल आसाम लगायत पूर्वाेत्तर राज्यका भारतीयहरू दक्षिण भारतका राज्यहरूबाट भागाभाग गर्नुपरेको स्थितिले जातीयताको नारा र राजनीति कति प्रज्ज्वलनशील विषय हुँदोरहेछ भन्ने कुरा भारतीय नेताहरूका मनमा पनि स्पष्ट भएको हुनुपर्छ  यदि नेपाल जातीयताको राजनीतिमा गयो भने र विखण्डित हुनथाल्यो भने यो भारतका लागि पनि कश्मीरभन्दा बढी दुख्ने घाउ हुनसक्छ  जातीय संघीयता नेपालको हितमा त छैनछैन त्यो भारत र चीनको हितमा पनि छैन  त्यो उनीहरूले पनि बुझ्नुपर्छ  हामीले त झन् बुझ्नैपर्यो  आज बीपी कोइरालालाई सम्झनुपर्ने एक कारण के हो भने यस विषयमा उहाँको दृष्टिकोण स्पष्ट थियो र दूरदर्शी थियो  तर अहिले हाम्रो नेतृत्व वर्गको मूलमन्त्र व्यक्तिगत स्वार्थ र पार्टीगत स्वार्थ रहेको देखियो  राष्ट्रियता उपेक्षित भयो   
	आज नेपालमा प्रजातन्त्र लोकतन्त्र लर्खराइरहेको छ कमजोर छ  भारतमा लोकतन्त्र अपेक्षाकृत स्थिर छ  तर भारतका छिमेकीहरू नेपाल बंगलादेश पाकिस्तान मा यो अस्थिर छ  नेपालमा त अस्तव्यस्त जस्तै छ  भारतकै प्रजातन्त्रका विषयमा भारतका एकजना पूर्वप्रधानमन्त्रीले मलाई भन्नुभएको थियो भारतमा प्रजातन्त्रको संरचना छ मर्म र भावना छैन  भ्रष्टाचार लगायत विभिन्न राजनीतिक र आर्थिक समस्याले ग्रस्त आजको भारतमा समेत प्रजातन्त्रको मर्म मिचिएको अनुभव हुनु स्वाभाविक छ  नेपालको के कुरा गर्ने   
	नेपालमा आज संविधानविहीनता राज्यविहीनताको स्थिति देखिंदैछ  अराजकताको स्थिति भनेको यही हो  यस्तो स्थितिमा प्रजातन्त्र भनौं या लोकतन्त्र भनौं या जनगणतन्त्र नै भनौं यसको के अर्थ हुन्छ  अन्तर्राष्ट्रिय जगत्ले नेपाललाई असफल राष्ट्र बन्दै गएको कुरा बराबर भनिरहेको छ  यस परिस्थितिलाई हामी नेपालीले एक वाक्यमा भन्नुपर्दा यसो भन्नुपर्छ पुरानो संरचना भत्काइयो नयाँ संरचना बनाउन सकिएन  नयाँ संरचनाका विषयमा सहमति हुन असम्भवजस्तै भएको छ   
	बीपी कोइराला एक समाजवादी नेता हुनुहुन्थ्यो  मृत्युपछि छापिएको एक अन्तर्वार्तामा उहाँले भन्नुभएको थियो समाजवाद भविष्यको विश्वको लहर हो  त्यसबाट उहाँ यस विचारमा कति दृढ विश्वास राख्नुहुन्थ्यो भन्ने थाहा हुन्छ  उहाँको देहावसान भएको  वर्ष भयो  तर अमेरिकाजस्तो महापुँजीवादी देश पनि समाजवादी बाटोमा हिंड्न विवश देखिन्छ  डुब्न लागेका बैंकहरूलाई राष्ट्रपति बाराक ओबामाले हजारौं अर्ब डलर सरकारी ढुकुटीबाट झिकेर बचाउने प्रयास गर्नुपर्यो  त्योभन्दा पनि महत्वपूर्ण घटना त के भयो भने ओबामाले गरिब अमेरिकी जनताको स्वास्थ्य बिमा सरकारले गर्ने भन्ने विधेयक पारित गराएर छोडे  त्यस ऐतिहासिक कामलाई लिएर उनलाई रूजवेल्ट लिन्डन जोन्सन निक्सन र रेगनजस्ता ऐतिहासिक काम गरेका राष्ट्रपतिहरूको पंक्तिमा राख्नुपर्ने टिप्पणीहरू ठूलठूला विद्वान् अर्थशास्त्री राजनीतिशास्त्रीहरूले गरे  उनको काम समाजवादी राज्यको एक आयाम हो   
	बीपी भन्नुहुन्थ्यो विशुद्ध साम्यवाद र विशुद्ध पुँजीवादका दिन गए  विशुद्ध साम्यवादको जमाना गएको उदाहरण सोभियत संघ भयो जुन सन्  को दशकको सुरुमै ढल्यो  विशुद्ध पुँजीवादको जमाना गएको उदाहरण आज अमेरिका पनि भयो  अमेरिकाको पछि लागेर युरोपियन युनियनसमेत पुँजीवादको बाटो हिंड्न थाल्दा गि्रस स्पेन पोर्चुगल आदि देशमा ठूलो आर्थिक संकट आउन थाल्यो र आज युरोजोन युरो नामक नयाँ मुद्रा प्रचलनमा ल्याउने राज्यहरू मा आर्थिक जटिलता खडा भएको छ  यो जटिलता गि्रसबाट सुरु भएको हो जहाँ अमेरिकी अर्थतन्त्रकै जस्तो समस्या खडा भयो   
	नेपालले पनि समाजवादी बाटो छोड्यो  सरकारी संस्थानहरूमा व्यवस्थापनको महासंकट पैदा भयो  खासगरी चिनियाँ सहयोगबाट बनाइएका कम्पनीहरू बाँसबारी छालाजुत्ता कारखाना ट्रलीबस हरिसिद्धि इँटा टायल कारखाना हेटौंडा कपडा उद्योग भृकुटी कागज कारखाना आदि या त कवाडीको भाउमा बेचिए या बन्द भए या रुग्ण छन्  नेपाल वायुसेवा निगम र नेपाल आयल निगम बिरामी र घाटा खाएर थलापर्ने जस्ता संस्थान छन्  वास्तविक समाजवादी अर्थतन्त्र सञ्चालन गर्न नसकेका उदाहरण यी हुन्  नेपाल चरम पुँजीवादी भ्रष्ट अर्थतन्त्रमा सञ्चालित देखिन्छ   
	दिनहुँ नेपाली युवकयुवतीहरू सयौंको संख्यामा वैदेशिक रोजगारीका लागि हवाइमार्गबाट समेत निस्किरहेछन्  त्यो भनेको अव्यवस्थित अर्थतन्त्रकै परिणाम हो  नेपालको अर्थतन्त्र धेरै ठूलो मात्रामा वैदेशिक सहयोग र रेमिट्यान्स विप्रेषण मा निर्भर छ  राजस्व उठ्ने बाटो पनि आयातित मालसामानमा लिइने राजस्व भन्सार महसुल मात्र भएको छ  आन्तरिक उत्पादन र निर्यात व्यापार ज्यादै न्यून छ  नेपालको भारतसित मात्र झन्डै  अर्ब रूपियाँको व्यापार घाटा छ भनिन्छ  नेपालले व्यापार गर्ने कुनै देशसित पनि नेपालको पक्षमा व्यापार सन्तुलन छैन  झन्डै  अर्बको व्यापार घाटा भएको देशको अर्थतन्त्रको स्वास्थ्य नाजुक छ भनिरहनै परेन   
	यो अवस्थाबाट देशलाई मुक्ति दिने बाटो बीपी कोइरालाको नेपाली कांग्रेसले देखाउनुपर्ने हो  तर दुर्भाग्य अरू पार्टीहरूजस्तै कांग्रेस पनि अन्योलग्रस्त देखिन्छ  व्यक्तिगत स्वार्थबाट उठेर राष्ट्रिय हितको सोच र विचार हुने हो भने बाटो पहिल्याउन ढिलो भए पनि असम्भव हुँदैनथ्यो  तर त्यही नै अहिलेको सबैभन्दा खड्किंदो अभाव हो  
	 
	 
	 
"
