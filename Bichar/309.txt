उत्पीडनको विरोध साम्प्रदायिकता होइननयाँ संविधान जारी गर्ने बेला नजिकिँदै गर्दा उत्पीडित समुदायहरूको गठबन्धन कसिँदो छ  "
	नयाँ संविधान जारी गर्ने बेला नजिकिँदै गर्दा उत्पीडित समुदायहरूको गठबन्धन कसिँदो छ  आदिवासी जनजाति मधेसी दलित मुस्लिमलगायतका उत्पीडित समुदायलाई प्रतिनिधित्व गर्ने सभासदहरूको संयुक्त प्रतिबद्धता यसको उदाहरण हो  यसले भावी नेपालको नयाँ खाका प्रस्तुत गरेको छ  यसले राजनीतिक दल समाज र सबै तहमा एक प्रकारको तरंग ल्याएको छ   
	तर पार्टी नेताहरू भने यसको अपव्याख्या गर्न तल्लीन छन्  उनीहरूले विशेष गरेर कांग्रेस र एमालेका शीर्ष नेताहरूले पार्टीसँगको सरसल्लाहबिना पार्टीको नीतिविपरीत मधेसी मोर्चासँग सहमति गर्न पुगेको भन्दै निन्दा गरेका छन्  त्यति मात्र होइन आदिवासी जनजाति सभासदहरूको समूह अर्थात् ककसलाई नै साम्प्रदायिक बनेको आरोप लगाएका छन्   
	कतिपयले यसलाई साम्प्रदायिक र जातीय अभीष्ट पूरा गर्नका लागि राष्ट्रविरोधी तथा विखण्डनकारीहरूसँग सहकार्य गरेको आरोप लगाएका छन्  जातीय साम्प्रदायिकता र विखण्डनको मतियारका रूपमा ककस लाई चित्रित गर्ने कोसिसहरू पनि भइरहेका छन्   
	सहमतिको जुनसुकै रूपबाट अपव्याख्या गरिए पनि आदिवासी जनजाति मधेसी दलित मुस्लिमलगायतका उत्पीडितहरूको सहकार्य भने खुकुलो हुने अवस्थामा छैन  झनै मजबुत बन्ने निश्चितजस्तै छ  यसको एउटै कारण ठूला दलका ठूला नेताहरूको अहंकार र उनीहरूले देखाएको शैली नै हो  उनीहरूको नजरबाट यसलाई विखण्डनकारी र साम्प्रदायिक देखिए पनि हामी हाम्रो नजरबाट यसलाई राष्ट्रिय एकताको सूत्रधार र सामाजिक न्यायसहितको जातीय सद्भावमा नयाँ आयामका रूपमा देख्छौं   
	समय र सन्दर्भका हिसाबले ज्यादै जटिल अवस्थामा आइपुगेको संविधान निर्माण प्रक्रियामा नेताहरूले विधि र प्रक्रिया त पछ्याएनन् नै संविधानसभाभित्रै रहेका विभिन्न प्रकारका सरोकारवाला समूहहरूसँग छलफल र संवादसमेत गरेनन्  नयाँ संविधान निर्माणका लागि संविधानसभाको निर्वाचन गर्दा जुन मनसायबाट उनीहरूको प्रतिनिधित्वको व्यवस्था गरिएको थियो त्यसको पूर्ण रूपमा बेवास्ता गरियो र नेताहरूले आफू अनुकूल र आफ्नो विचारलाई लाद्ने कोसिस गरिरहे  पछिल्लोपटक उत्पीडित समुदायका सरोकारवाला समूहहरूबीच भएको साझा गठबन्धन यही प्रवृत्तिको विरुद्धमा हो  यो कुनै जात वा समुदायका विरुद्धमा होइन  न त विखण्डनका पक्षमा नै हो   
	यति मात्र होइन आदिवासी जनजाति मधेसी दलित मुस्लिम समुदायहरू जातीय भाषिक सामाजिक आर्थिक राजनीतिक रूपमा राज्यद्वारा बहिस्करणमा पारिएका समुदाय हुन्  त्यसैले उनीहरूबीच आफूमाथि विगतदेखि थोपरिएको विभेद अन्याय र असमानताको विरुद्धमा गठबन्धन हुने कुरालाई नकार्न सकिँदैन  यी सबै समुदायले विगतदेखि छुट्टाछुट्टै रूपमा आफ्नो अधिकार र समानताका लागि आवाज उठाउँदै आएका थिए आन्दोलन गर्दै आए त्यो पार्टीहरू र बाहिर दुवैतिर हुँदै आएको विषय हो  तर विभेद र बहिस्करण यथावत् रह्यो  त्यही विभेद उत्पीडन र अन्यायको विरुद्धमा उनीहरूले गठबन्धनको प्रयास गरे र संविधान निर्माण प्रक्रियामा त्यो सफल भएको छ  यस प्रकारको उत्पीडितहरूको गठबन्धनलाई विखण्डनकारीको बिल्ला भिराएर वा साम्प्रदायिकताको आरोप लगाएर खुकुलो हुँदैन बरु अझ कसिलो हुँदै जान्छ   
	जातीय होइन पहिचान  
	आदिवासी जनजाति मधेसीलगायतका सरोकारवालाहरू पछिल्लो समय पहिचान र सामथ्र्यका आधारमा राज्यको पुनर्संरचना गर्नुपर्छ भन्ने कुरामा एकमत देखिएका छन्  उनीहरू संविधानसभाको राज्य पुनर्संरचना तथा राज्यशक्तिको बाँडफाँड समिति र राज्य पुनर्संरचना उच्चस्तरीय सुझाव आयोगको प्रतिवेदनका आधारमा एक ठाउँमा आइपुगेका हुन्   
	तर यसलाई जातीय राज्यका रूपमा अपव्याख्या गर्दै मुलुकमा साम्प्रदायिकता भड्काउने काम ठूला दलका ठूला नेताहरूले गरिरहेका छन्  उनीहरूले जतिसुकै साम्प्रदायिकताको आरोप लगाए पनि हामीले खोजेको राज्य पुनर्संरचनामा न जातीय राज्यहरू निर्माण हुन्छन् न त त्यसले भविष्यमा कुनै किसिमको जातीय राज्यको परिकल्पना नै गर्छ  यसरी हेर्दा कि त उनीहरूले जातीय राज्य भनेको के हो र कस्तो हुन्छ भन्ने बुझेकै छैनन् कि त उनीहरूले बुझेर पनि आफ्नो हातमा रहेको सत्ता अरूलाई बाँड्नुपर्ला भन्ने डरमा साम्प्रदायिक नारा लगाइरहेका छन्  यहाँ जातीय राज्यको केही विशेषताकै बारेमा चर्चा गरौं  साँच्चै जातीय राज्यको विशेषतालाई शासनको कसीमा दाँजेर हेर्ने हो भनेे विगतदेखि अहिलेसम्म जुन शासन हामीले भोगिरहेका छौं त्यसमा जातीय राज्यका धेरैजसो विशेषताहरू देखिन्छन्   
	जातीय राज्य बनाउनका लागि बहुसंख्या मात्र होइन अत्यधिक संख्यामा त्यही जातिको जनसंख्या रहने गरी राज्यहरूको निर्माण गरिएको हुन्छ  राज्यका सबै प्रमुख पदहरू त्यही जातिका व्यक्तिहरूका लागि मात्र व्यवस्था गरिएको हुन्छ  व्यवस्थापिका न्यायपालिका र कार्यपालिका लगायतका राज्यका सबै अंग निकाय र संस्थाहरूमा प्रजातान्त्रिक वा अन्य जुनसुकै अभ्यासबाट पनि उनीहरूलाई मात्र स्थान दिइन्छ  त्यति मात्र होइन भाषिक रूपमा अन्य अल्पसंख्यक समुदायका भाषाहरूको कुनै स्थान रहँदैन  एउटै भाषा संस्कृति भेष धर्मलाई मान्नुपर्ने त्यस राज्यमा बसोबास गर्ने सबैको बाध्यता रहन्छ   
	यो तथ्यलाई लुकाएर पहिचानसहितको स्वायत्त प्रदेशहरूको अवधारणालाई एकल जातीय राज्यको रूपमा व्याख्या गर्नु पाखण्डपन मात्र हो  राज्य पुनर्संरचनाका सन्दर्भमा माथि उल्लेख गरिएका विशेषताहरूसहितको राज्यहरूको निर्माण हाम्रो कल्पनाभन्दा बाहिरको कुरा हो  बहुजातीय बहुभाषिक बहुसांस्कृतिक बहुधार्मिक प्रदेशहरूमा इतिहास सभ्यता संस्कृतिको सन्दर्भमा उठाइएको पहिचानको मुद्दालाई साम्प्रदायिकताको रट लगाउनु अनौठो मात्र छैन विभिन्न समुदायबीच सद्भाव भड्काएर यथास्थितिमा रहने दुष्प्रयास हो  
	नेपालका सन्दर्भमा पहिचानसहितका प्रदेशहरू जतिवटा बने पनि ती प्रदेशहरू बहुजातीय बाहुभाषिक बहुसांस्कृतिक र बहुधार्मिक नै हुनेछन्  त्यहाँ बसोबास गर्ने जनताको जातीय भाषिक सांस्कृतिक धार्मिक मात्र होइन सामाजिक आर्थिक र राजनीतिक अधिकारलाई कसैले कुण्ठित गर्न सक्नेछैन  पहिचानसहितको प्रदेश माग गर्नेहरूको त्यो मनसाय पनि होइन  राज्यको सबै अंगमा समानुपातिक समावेशीको आधारमा प्रतिनिधित्व हुनेछ   
	पहिचानसहितको प्रदेश त्यस क्षेत्रको इतिहास र सभ्यताको संरक्षण र संबर्द्धनका लागि निर्माण गरिने हो  विगतको एकात्मक र केन्द्रीकृत शासन प्रणालीका कारण विभेदमा पारेकाहरूलाई उनीहरूको पहिचान स्थापित गराउने मूल ध्येय हो  विगतमा देश मेरो हो तर राज्य मेरो होइन भन्ने हीनताबोधमा रहेकाहरूलाई आत्मगौरव र सम्मान दिनका लागि हो  यसको अर्थ विगतमा जस्तो एउटाको उत्थानका लागि अर्कोलाई दबाउनु पर्दैन र कसैले हामीलाई विभेद गर्छ कि भनेर आशंका गर्नुपर्ने अवस्था पनि हुँदैन  आफ्नो इतिहास सभ्यता भाषा संस्कृति विभेदमा पारेर पहिचान गुमाएकाहरूलाई आत्मगौरवको अवस्थामा ल्याउने प्रयास साँच्चै नै नयाँ नेपालको एजेन्डा हो न कि साम्प्रदायिकता   
	टालटुले नीतिको विरुद्धमा 
	आदिवासी जनजाति सभासदहरूले न संविधान एउटा कागजको खोस्टोका रूपमा चाहेका छन् न त अपूरो दस्तावेजका रूपमा  अहिले चर्चामा आएको जस्तो स्वायत्त प्रदेशहरूको नाम विकल्पमा संविधान जारी गर्नु नेताहरूको समस्याबाट भाग्ने प्रपञ्च मात्र हो  यसले समस्याको समाधान होइन द्वन्द्वको वीजारोपण गर्नेछ  प्रदेशको जनमत संग्रह वा विधायिकाले प्रदेशहरूको नामांकन गर्ने कुरा हेर्दा जति प्रजातान्त्रिक देखिन्छ त्यति नै खतरनाक पनि छ  यसले एकातिर प्रदेशहरूको सीमांकनमा गम्भीर विवाद बल्झाउनेछ भने अर्कातिर आआफ्नो बाहुल्य स्थापित गराउने होडमा सीमा निर्धारण गर्ने कामलाई अनन्त बनाउनेछ   
	त्यति मात्र होइन प्रदेशहरूमा हुने निर्वाचनलाई स्वस्थ प्रतिस्पर्धात्मक हुन दिनेछैन प्रदेशको निर्वाचन क्षेत्र निर्धारणमा पनि समस्या पैदा हुन सक्छ  त्यसैगरीे विकल्पसहितको नाम दिएर छाड्ने हो भने नेताहरू अझै समानुपातिक समावेशी सिद्धान्तमा इमानदार नदेखिएकाले प्रदेश तहमा द्वन्द्व निम्त्याउने सम्भावना बढी छ  यसले समस्याबाट तत्काल भाग्न सकिए पनि दीर्घकालीन रूपमा प्रदेशभित्र अराजकतापूर्ण अवस्था सिर्जना हुन सक्ने देखिन्छ  बरु प्रदेश विधायिका वा जनमत संग्रहले पछि संशोधन गर्न सक्ने अधिकार सुरक्षित गर्दै अहिले नै प्रदेशहरूको नाम टुंग्याउनु बुद्धिमतापूर्ण हनेछ   
	अबको बाटो 
	मुलुक अहिले जटिल मोडमा छ  उत्पीडितहरूले उठाउँदै आएको पहिचानसहितको प्रदेश स्वायत्त तथा संरक्षित क्षेत्रहरूको निर्माण गरिनुपर्ने मागका विरुद्धमा दलकै नेताहरूको उक्साहटमा देशव्यापी रूपमा प्रतिआन्दोलन को लहर चलाइएको छ  त्यसमा उठेका नारा र देखिएका व्यक्तिहरूको विश्लेषण गर्ने हो भने यी आन्दोलनहरूको उद्देश्य स्पष्ट हुन्छ  अझ सडकमा उतार्नका लागि जुन ढंगको नारा र आश्वासनहरू बाँडिएका छन् त्यसले समुदायहरूबीच घृणा फैलाउने काम मात्रै गरेको छ  यही सिलसिला जारी रहने हो भने यसले मुलुकमा दुर्घटना निम्त्याउने निश्चित देखिन्छ   
	यस्तो अवस्थामा नेताहरूको अहं भूमिका रहन्छ  बुझेर वा बुझ पचाएर साम्प्रदायिकताको रटान दिनेभन्दा पनि उत्पीडनमा परेका समुदायहरूको समेत आत्मगौरव हुनेगरी नयाँ नेपालको निर्माण गर्नेतर्फ लाग्नु उपयुक्त हुन्छ  दलगत स्वार्थभन्दा माथि उठेर आदिवासी जनजाति मधेसी दलित मुस्लिमहरूले त अब यसअघिको विभेदकारी राज्यसंयन्त्रका विरुद्धमा गठबन्धन बनाइसकेका छन्  दलहरूले विभेद र उत्पीडनमा परेका वर्ग र समुदायहरूको मागलाई सम्बोधन गर्न जति आनाकानी र ढिलो गर्छन् त्यति नै उत्पीडितहरूको मोर्चाबन्दी कसिलो बन्दै जाने कुरा निर्विवाद छ  आदिवासी जनजाति सभासद ककसलाई निन्दा र भत्र्सना गरेर वा कारबाहीको धम्की दिएर समस्याको समाधान हुँदैन  सामाजिक न्यायसहितको समावेशी लोकतान्त्रिक मूल्यमान्यतासहितको पहिचानमा आधारित नयाँ नेपालको पुनर्संरचना गर्नु नै वर्तमान समस्याको समाधान हो   
	गुरुङ आदिवासी जनजाति सभासद सभा ककस का अध्यक्ष हुन्  
	
"
