संक्रमणको विचित्रता र प्रचण्डको पात्रता"प्रचण्डलाई मनोविज्ञानले बेइमान भन्दैन सिर्फ के भन्छ भने उनका दिमागका ती दुई तत्वहरुको प्रतिस्पर्धामा कहिले एउटाले जित्छ कहिले अर्कोले ""
	मंसिर  गतेको नहुने चुनावको मितिले राजनीतिक संक्रमणलाई एक पाइलासम्म अगाडि बढाएको पक्कै हो  राष्ट्रपतिको सहमतीय सरकारको आह्वानले नयाँ सरकार दिन नसकेको भए तापनि विपक्षीहरूले बाबुराम भट्टराईको राजीनामा माग्नुपर्ने सन्दर्भ अब सकिएको छ किनभने जति समय लाग्ने भए तापनि सरकार गठनको नयाँ प्रक्रिया सुरु भइसकेको छ  तर यी घटनाक्रमसँगै नेपालको निराशाजनक राजनीतिक संक्रमण झनै विचित्र मोडमा प्रवेश गरेको छ र यो विचित्रताले अहिलेको राजनीतिका सबैभन्दा प्रमुख कर्ता पुष्पकमल दाहाल प्रचण्डको पात्रताको बारेमा केही नयाँ प्रश्नहरू तेर्साएको छ  नेपाली राजनीतिको समकालीन ऐतिहासिकतामा प्रचण्डको व्यक्तिगत सांस्कृतिक मनोवैज्ञानिक र राजनीतिक विरोधाभासले एउटा ठोस संक्रमणको कोर्स नसमातेसम्म देशको राजनीतिक संक्रमण झनै अन्योलग्रस्त रहिरहने निश्चित छ  विगतका केही दिनहरूका राजनीतिक घटनाक्रमले प्रचण्डको ऐतिहासिक पात्रतामा पहिलेदेखि उठिरहेका प्रश्नहरूलाई झनै बढी रोचक र अर्थपूर्ण बनाएका छन्  उदाहरणका लागि आफ्ना उपाध्यक्ष प्रधानमन्त्री भट्टराईसँग गएर उनले भने राष्ट्रपतिको आह्वान असंवैधानिक नै हो तर राष्ट्रपतिसँग उनले भने कि उनको आह्वान ठिकै हो र सहमतिको सरकारका लागि उनले पूरै प्रयास लगाउनेछन्  नयाँ संविधानको अन्तरवस्तुमा एउटा सहमति बन्छ भने सुशील कोइरालाको नेतृत्वमा नयाँ सरकार स्वीकार्य छ भन्ने प्रचण्डले आफ्नो राजनीतिक मोर्चाका मित्रहरूलाई भन्न भ्याए कि भट्टराई नभए मोर्चाको कोही अर्को नेता उनीहरूको उम्मेदवार हुनेछ  अनि अलिक अघि बाहुनक्षत्रीसँगको भेटघाटमा वास्तवमै समावेशीकरणका नाममा उनीहरूलाई अन्यमा राखिनु अन्याय भएको बताएका प्रचण्डले जनजातिको पक्षमा त कति बोलेका छन् कति  माथिका उदाहरणहरूको सन्दर्भ ल्याएर प्रचण्डका विरोधाभासपूर्ण राजनीतिक अडानहरूको पुरातन विवेचना र निकृष्ट आलोचना नगरिकन यस लेखले नेपाली इतिहासका राजनीतिका यति महत्वपूर्ण बन्नसकेका पात्र किन यस्ता भएका होलान् र यसको राष्ट्रिय संक्रमणसँग कस्तो सम्बन्ध छ भनेर एउटा सहानुभूतिपूर्ण विश्लेषण पेस गर्नेछ  प्रसिद्घ मनोवैज्ञानिक सिग्मन्ड प|ायडले व्याख्या गरेअनुसार प्रत्येक मानिसका दिमागको बनोटमा तीनवटा अंग वा तत्त्वहरू हुन्छन्  एउटा भयो जैविक तत्त्व जसले भन्छ रिस उठ्यो भने गोद राम्री युवती देख्यो भने जाइलाग अथवा कांग्रेसले धेरै निहुँ खोज्यो भने बरु रामबहादुर थापा वा विजय गच्छदारलाई प्रधानमन्त्रीको उम्मेदवार स्वीकार  अर्को भयो आदर्श तत्त्व जसले भन्छ जे भए पनि हिंसात्मक बाटो रोज्नु गलत थियो लाजिम्पाटको महलमा बस्ने लोभ देखाउनु पनि गलत थियो र बाँकी जीवन कुनै पनि पद र अन्य लोभको भुमरीमा नपरी पवित्र रूपमा गान्धीवादी तरिकाले देशको सेवामात्रै गरेर मर्छु  र यी दुई उग्र तत्त्वहरू बीचको अर्को तेस्रो तत्त्व हो सामाजिक अथवा कानुनी तत्त्व जसको काम आमरूपमा मान्छेलाई पैसा नभए पनि चोरी गर्नबाट रोक्छ र जति आदर्श र त्यागी भावना पलाए पनि जोगी भएर हिँड्ने स्थितिबाट रोक्छ  परम्परागत व्याख्याअनुसार जैविक तत्त्व बढी हावी भएकाहरूले चोरी डकैती वा अपराधकर्म गर्न तम्सिए जस्तै आदर्श तत्त्व बढी हावी हुनेहरू समाजसेवी राजनीतिकर्मी र ऋषितपस्वीको मार्गमा लाग्ने गर्छन्  मनोविज्ञानको यो स्थापित मापदण्डबाट हेर्दा प्रचण्डको पात्रतामा तीनवटै तत्त्वहरूको परस्परमा तीव्र रूपमा प्रतिस्पर्धा जारी छ र तीमध्ये अहिलेको स्थितिमा कुनै पनि तत्त्व हावी हुनसकेको छैन  नेपालको लम्बिँदो राजनीतिक संक्रमणको प्रमुख कारण यही हो  दिउसो बानेश्वरमा तत्कालीन प्रधानमन्त्री माधवकुमार नेपालका विरुद्घ कुर्लेर बेलुका उनैसँग ह्विस्की पिउन जाने प्रचण्डलाई मनोविज्ञानले बेइमान भन्दैन  मनोविज्ञानले उनलाई सिर्फ के भन्छ भने उनका दिमागका ती दुई तत्त्वहरूको प्रतिस्पर्धामा कहिले एउटाले जित्छ कहिले अर्कोले  विगत  वर्षदेखिको देशको राजनीतिक संक्रमण प्रचण्डको व्यक्तिगत सांस्कृतिक संक्रमणसँग सोझै जोडिएको छ  सम्भ्रान्त वर्गलाई बारम्बार गाली गर्ने प्रचण्डको आफ्नो जीवनशैली अचेतन रूपमै सम्भ्रान्त भइसकेको छ  तर आफ्नो जीवनशैली र आत्मिक झुकाव जति सम्भ्रान्तवादी भए पनि यस जुनीभर उनले त्यो कुरा स्वीकार्न पाउने राजनीतिक परिस्थिति नेपालमा बन्नेवाला छैन  त्यस्तै अर्को केमा पनि पंक्तिकारको प्रचण्डसँग सहानुभूति छ भने उनी त्यति धेरै इमानदारी नभएका मानिस पनि होइनन् जति उनका बारेमा ठानिन्छ  राष्ट्रपतिसँग कुरा गर्दा उनलाई साँच्चै लाग्छ राष्ट्रप्रमुखको ठाउँबाट हेर्दा त यो कुरा ठिकै हो  अनि आफ्नो निवासमा पुगेर सहकर्मी पंक्तिसँग बस्दा फेरि उनलाई लाग्छ कि कुरा त अर्को तरिकाले हुनुपर्ने हो  यस्तो हुनु भनेको उनको व्यक्तिगत संक्रमणले एउटा कोर्स नसमातेको स्थिति हो बेइमानी गरेको स्थिति होइन  प्रचण्डलाई भित्रभित्र कहिलेकाहीं लाग्दो हो यी मधेसीहरूसँग सहकार्य गर्नुभन्दा त बरु कांग्रेसएमालेसँग गर्नु धेरै ठीक हो  तर फेरि अरु समयमा लाग्दो हो कि आखिर दक्षिण पनि यसैमा खुसी छ भने कति मरिहत्ते गरिरहनु अहिले  नेपालका राजनीतिक विश्लेषक र टिप्पणीकारहरूको ठूलो वर्ग कि प्रचण्डलाई राजनीतिको खलनायकका रूपमा मात्र बुझ्छ कि भने नायकका रूपमा मात्र  तर उनलाई बुझ्नुपर्ने उनको यो आन्तरिक व्यक्तिगत वर्गसंघर्ष सांस्कृतिक संक्रमण र मनोवैज्ञानिक पात्रताका आधारमा हो  कास्कीको एउटा औसत बाहुन परिवारका सन्तान प्रचण्डले आफैंभित्रको पुरातनवाद र आफैंले अँगालेको क्रान्तिकारीताबाट एउटा त्यस्तो व्यक्तित्वको निर्माण गरेका छन् कि उनी भित्रैदेखि राजी नभएसम्म नेपालको संक्रमणले ठोस कोर्स लिनसक्ने छैन  तर विडम्बना भन्ने कि रोचक संयोग उनले आफ्नो व्यक्तिगत संक्रमणको कोर्स अहिलेसम्म तय गर्नसकेका छैनन्  यही यथार्थ अहिले नेपालको राजनीतिमा विभिन्न ढाँचा र रंगमा देखा परिराखेको छ  भारतदेखि मधेसीसम्म जनजातिदेखि गरिबनिमुखा वर्गसम्मलाई जेजति आश्वासन र प्रेरणा दिएर र सर्वहारा वर्गको मुक्तिका लागि माओवाद भन्ने विचारधारा अँगालेर यहाँसम्म आइपुगेका प्रचण्ड अहिले वास्तवमै राजनीतिक रूपमा पनि अन्यमनस्क मोडमा छन्  शान्ति सम्झौताको पूर्वसर्तका रूपमा उनले लोकतन्त्र स्वीकारेकै हुन् तर त्यो लोकतन्त्र र उनको माओवाद कसरी एकै ठाउँमा बाँच्न सक्छ भनेर उनले आफ्नो पार्टीमा छलफल नै चलाउन सकेनन्  बाबुराम भट्टराई र मोहन वैद्यको जीवन त्यस हिसाबमा सरल र सहज पनि छ  एउटाले लोकतन्त्र मान्नुपर्छ भनिदिए अर्काले हुँदैन भनिदिए  विचरा प्रचण्डले त्योसमेत अहिलेसम्म निर्णय गर्नसकेका छैनन् भने राष्ट्र्रपतिसँग भेट गर्दा उनैका कुरा ठीक र र्फकेर आएपछि अग्नि सापकोटाकै कुरा ठीक ठान्नु त्यति अस्वाभाविक होइन  तर उनले अब एउटा कोेर्स आत्मसात गर्नका लागि निकै ढिलो भइसकेको छ  उनले आत्मसात गर्नुपर्ने त्यही नयाँ बृहत कोर्स अन्तर्गत पर्नेछन् नयाँ संविधानका अन्तरवस्तुका कुरा संघीयता र पहिचानका कुरा अनि सहमतीय सरकार निर्माणका कुरा   वर्षको राजनीतिक लगानी र उत्सर्गका लागि होमिएर आर्जन गरेको राजनीतिक पात्रता खुला राजनीतिमा अहिलेको महत्त्वका साथ धेरै समय नटिक्ने पक्का छ  तर त्यो पात्रताको सान्दर्भिकता र महत्त्व बचाउनका लागि अब प्रचण्डले आफ्नै बारेमा समीक्षा गरेर एउटा प्रस्ट बाटो समात्नैपर्छ  उनको राजनीतिक भविष्यबारे चिन्ता अरुले त किन लिनुपर्यो उनी आफैं छन् त्यो चिन्ताका लागि  तर अरु सबैको चिन्ताको कारण उनको अन्यमनस्क मोडले नेपालको राजनीतिक संक्रमणलाई पुर्याएको क्षति हो  नेपाली समाजले अहिलेका जीवित र सक्रिय राजनीतिका प्रमुख पात्रहरूबारे एउटा ठोस धारणा बनाइसकेको छ  अब भट्टराई वैद्य कोइराला झलनाथ खनाल माधव नेपाल विजय गच्छदार महन्थ ठाकुर र उपेन्द्र यादवबारे धेरै अन्योेल र अनिश्चितता छैन  तर प्रचण्ड नै अहिलेसम्म राजनीतिका त्यस्ता प्रमुख पात्र रहिरहेका छन् जसका बारेमा बृहत नेपाली समाजले एउटा स्थायी धारणा बनाउनसकेको छैन  जेठ  को संविधानसभाको अवसानपछि  महिना खेर गएको भए तापनि अबको संक्रमणका एजेन्डा केके हुन् र तिनको कसरी किनारा लाग्न सक्छ भन्ने कुराहरू यस बीचमा स्थापित भइसकेका छन्  जस्तो संघीयताका विषयमा कुनकुन शक्तिको कतिकति तागत छ र मिल्न सकिने ठाउँहरू केके हुन् भन्ने पनि अहिलेसम्म प्रमुख दलहरूका प्रमुख पात्रहरूलाई हेक्का भइसकेको हुनुपर्छ  अर्को संविधानसभाको निर्वाचन गर्ने र त्यसले निश्चित समयपछि स्वतः व्यवस्थापिकाको रूपमा मात्रै काम गर्ने कुरा पनि लगभग स्थापित भइसकेको छ  तर तिनै कुरा गर्नका लागि सहमतिको राष्ट्रिय सरकार बनाउने भनिएको भए तापनि सम्पूर्ण ध्यान कुन पार्टी र व्यक्तिको नेतृत्वमा त्यस्तो सरकार बन्ने भनेर अत्यन्त लज्जास्पद स्तरमा संक्रमणको विचित्रता प्रकट भइरहेको छ  कमसेकम नयाँ बनाइने सहमतिको सरकारले केके काम कसरीकसरी गर्ने र त्यो काम फत्ते गर्नका लागि कस्तो प्रकृतिको सहमतीय सरकार बनाउने भनेर दलहरूले गम्भीर रूपमा छलफलसमेत गरेका छैनन्  राष्ट्रपतिको आह्वानले अलिकति राजनीतिक गतिशीलता पैदा गरेको भए तापनि यो आह्वान स्वयम्ले निकास दिन सक्दैन  र निकासको पहिलो खुट्किलोस्वरूप लेनदेन गरिएको सहमतीय सरकारको नेतृत्व गर्ने व्यक्तिलाई लिएर सम्पूर्ण राजनीतिक संक्रमण अड्किनु सबै प्रमुख नेताहरूले गरेको नेपाली जनताको घोर अपमान हो   
	मुख्य नेतृत्वले आफ्नो राजनीतिक संगठन र त्यस वरिपरिका व्यक्तिहरूका लागि ऐतिहासिक आवश्यकता र सन्दर्भअनुसार नयाँ राजनीतिक व्याख्यान वा धार दिन सक्नुपर्छ  नेपालकै इतिहासका स्थापित नेताहरूमध्ये सबैजसोले आआफ्नो समयमा त्यसो गर्नसकेका थिए  तर यो पनि ठीक त्यो पनि ठीक वा त्यो पनि यस्तै यो पनि यस्तै भनेर राजनीतिका पात्रहरू र मुद्दाहरूसँग सधैभरि लुकामारी खेल्ने र प्रेमघृणाको द्वन्द्वात्मक सम्बन्ध लामो समयसम्म कायम राख्ने प्रचण्डको चारित्रिक विशेषताले अब देशलाई नकारात्मक योगदान पुर्याउने बाहेक अर्को सामथ्र्य राख्दैन  अब आशा र कामना गरौं प्रचण्डले आफ्नो ऐतिहासिक पात्रताको उनकै भाषामा एउटा वैज्ञानिक समीक्षा गर्न सकुन् र अहिलेसम्म संक्रमणलाई लम्ब्याइराख्न सकेको उनको राजनीतिक सामथ्र्य देशलाई स्थायित्वतर्फ लैजान सक्ने क्षमतामा रूपान्तरण होस् 
"
