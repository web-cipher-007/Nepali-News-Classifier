 लाई  को पत्रदैवको लेखा कस्तो  म जाँदाजाँदै तिमी आयौ  तर बाटामा भेट भएन  "
	प्रिय मित्र 
	न्यानो स्वागत  
	दैवको लेखा कस्तो  म जाँदाजाँदै तिमी आयौ  तर बाटामा भेट भएन  झिमिक्क आँखा झिम्क्याएजस्तै तिमी झुल्कियौ म हराएँ  तिमीलाई भेट्टाएरै जाने रहर भए पनि अहँ पारा मिलेन  एउटै बिन्दुमा पुगेर पनि तिमीलाई मैले देखिनँ  मलाई तिमीले देखेनौं   
	तैपनि धन्दा नमान मित्र तिमीलाई मैले धेरै थोक छोडेर गएको छु  मेरो नासोका रूपमा ती सबैलाई ग्रहण गर  मेरा अधुरा यात्रामा तिमी हिँडिदेऊ  मेरा अपूरा सपनामा तिमी रमाइदेऊ  राम्रा थालनी पूरा गराइदेऊ  नालायकलाई यहीं बिर्सिदेऊ  मेहनत गर  नाम कमाऊ  मेरोभन्दा इज्जत बनाऊ  तिमीलाई अगि्रम बधाई छ  
	हाम्री आमा संविधान जन्माउने प्रश्रव व्यथामा छिन्  तिम्रो पहिलो काम त्यो अवस्थाबाट पार लगाउनु हो  डाक्टरले दिएको म्याद आउन डेढ महिना पनि छैन  व्यथा भने सुरु भइसकेको छ  घरी पेट पोलेर रुन्छिन् आमा  घरी गर्भभित्रै शिशुले लात्ती हानेर फत्र्याकफत्र्याक हुन्छिन्  
	आमा  गर्भवती अवस्थाका पीडाकष्ट कस्ता हुन्छन् आमाहरूलाई सोध  अनि बुझ हाम्री आमा कुन अवस्थामा छिन्  
	ठीकै छ सृष्टिको नियम हो सहनैपर्छ  तर तिमीले राम्रो स्याहार गरेनौ भने उनको गर्भ तुहुन सक्छ  भित्रै शिशुको मृत्यु भएर आमा खतरामा पर्न सक्छिन्  के बेर  बेलामा राम्रो डाक्टर पाएन भने खुत्रुक्कै हुन पनि सक्छिन्  यो अप्ठ्यारो शरीर तिमीलाई जिम्मा लाएर जानुपर्दा मलाई असजिलो नभएको होइन  तर के गर्नु म एक सेकेन्ड पनि अडिन पाइनँ  मेरो ठाउँमा तिमी आइपुग्यौं  त्यसैले बाध्य भएर तिमीलाई नै भन्न कर लाग्यो   
	म जिस्किरहेजस्तो त लागेको छैन नि तिमीलाई  छ भने कृपया गम्भीर भइदेऊ  मलाई कसैले भने संविधान सन्तान जन्माउन शान्ति प्रक्रियाको ट्याब्लेट खुवाउनुपर्छ  मैले त्यो पनि गरें  जाँदाजाँदै अर्को हल्ला चल्यो गर्भमा शिशु उल्टो बसेको छ  सकुशल जन्माउन नयाँ सरकारको भ्याक्सिन दिनुपर्छ  त्यो पनि गरौंगरौं लाग्दै थियो  मेरो दिन आइहाल्यो  मित्र पर्यो भने तिमी त्यो पनि गरिदेऊ   
	डाक्टरले भनेका छन् जेठ  सम्ममा जन्मेन भने शिशु भित्रै मर्नेछ  यसले आमालाई पनि मृत्युको मुखमा पुर्याउन सक्छ  आमाको त्यो छटपटीमा लाखौंलाख सन्तान धुरुधुरु रुनेछन्  उनी मेरी आमा थिइन् म त रहिनँ  अब तिम्री पनि हुन् आमा उनी  उनलाई यो अवस्थाबाट मुक्ति देऊ  बेलाबेला जँचाऊ  औषधिमुलो गर  त्यो सन्तान प्राप्त गर  आमालाई पनि बचाऊ  त्यति गर्यौ भने तिम्रो कीर्ति सधैं रहनेछ   
	उफ  कति दुःख खेपें मैले  कति व्यथा सहें मैले  झगडै झगडा देखेर बित्यो मेरो जिन्दगी  लफडै लफडा भोगेर गयो मेरो जिन्दगी  कोही उत्तर फर्किने कोही दक्षिण  कोही कता बट्टारिने कोही कता  सम्झाउँदा बुझाउँदा फुल्याउँदैमा मेरा कपाल फुले  तैपनि हिम्मत हारिनँ  सबैलाई लाइनमा ल्याउँदै थिएँ काल आयो टपक्क टिप्यो  त्यही भएर तिमीलाई गुहार्नुपर्यो  पुकार्नुपर्यो  बिन्ती छ त्यति काम पार लाइदेऊ  अनि बरु सुतेर बस  म तिमीलाई केही भन्ने छैन  
	तिमीलाई सम्झाउनै पर्ने कुरा के छ भने हाम्री आमा रोगी पनि छन्  घरि विपक्षी रोग लाग्छ घरि सत्तारुढ  घरि अनेक समूहका बिरोध बन्दहडताल  रोग लाग्नासाथ अस्पताल पुर्याइदिने कोही छैन  कहिलेकाहीं त साह्रै थला पार्छ उनलाई  एकैचोटि धेरै रोगले आक्रमण गर्छन्  तिनका भाइरस र ब्याक्टेरियाहरू आमाका शरीरभित्र भालेभिडन्त गर्छन्  त्यसको मुक्का खानुपर्छ उनले  त्यसको व्यथा सहनुपर्छ उनले  दबाईपानी गरेर एउटालाई ठीक पार्यो अर्को बम्किन्छ  अर्कालाई थुमथुम्यायो अर्को सन्किन्छ  पोसिलो खाना खुवाएर तनावरहित बनाउनुपर्ने गर्भवती बेलैमा आमा विभिन्न रोगसँग पनि लडिरहेकी छन्  बिचरा कस्तो कर्म उनको  
	जन्मँदाजन्मँदै आमाको हालत देखेर मलाई चिन्ता लाग्यो  सबैले सिफारिस गरेका एक मात्र राम्रा डाक्टरकहाँ लिएर गएँ  केही समय आमाको मुहारमा चमक आयो  फेरि निन्याउरो हुँदै गयो  जँचाउँदा कीटाणु निकै बढिसकेछन्  ती डाक्टरलाई स्थिति नियन्त्रणमा लिन हम्मेहम्मे पर्यो  अन्यत्र लानु हो भने कसकहाँ लानु  भरपर्दो कोही देखिनँ  मरे पनि बाँचे पनि म तिनै डाक्टरको भर परें  अन्तिममा फेरि बचाउलान् कि भन्ने आस जागेको थियो  दैवको लीला मै मरें  आमालाई कस्तो भयो अब मलाई थाहा छैन  अब साथमा तिमी छौं  ती डाक्टरले सकेनन् भने कुनै विशेषज्ञ पो खोज्ने हो कि  अवस्था हेरेर आफैं निर्णय गर  
	जेजे गर्नुपर्छ गर  तर संविधान नामको सन्तानलाई सकुशल जन्मन देऊ  आमालाई पनि मृत्युको मुखबाट बचाऊ  तिमीलाई कोटीकोटी बिन्ती छ  
"
