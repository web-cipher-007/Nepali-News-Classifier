 रामराज्यको सपना र उल्टा राम हरूगत साता राष्ट्रपति डा रामवरण यादवले नेपाली कांग्रेसका नेता रामचन्द्र पौडेलद्वारा"
	गत साता राष्ट्रपति डा रामवरण यादवले नेपाली कांग्रेसका नेता रामचन्द्र पौडेलद्वारा लिखित कृषि क्रान्ति र समाजवाद शीर्षकको पुस्तक विमोचन गरे  राष्ट्रपतिले राजनीतिमा भिजेका पौडेलजस्ता व्यस्त नेताले कृषि र अर्थतन्त्रबारे चिन्तन गरेर पुस्तक नै लेख्नु सुखद् भएको टिप्पणी गरेको समाचार पनि आयो  वास्तवमा पुस्तक नै लेख्ने हिम्मत गर्ने थोरै नेपाली नेताहरूमा रामचन्द्र पर्छन् यो पुस्तक प्रकाशनको एकमात्र सबभन्दा सुखद् पक्ष सायद यत्ति हो  रामचन्द्र पौडेल नेपाली राजनीतिका प्रतिनिधि पात्र हुन्  कुनै पनि बेला नेपालको प्रधानमन्त्री हुनका लागि मौका कुरेर बसेका उनीजस्ता नेताले आफ्नो पुस्तकमार्फत प्रस्तुत गर्ने सुझबुझ विचार दर्शन र व्यावहारिक पक्षले मुलुकको भविष्यको खाकातर्फ संकेत गर्छ गर्नुपर्छ  हाम्रा नेताहरू कस्तो अर्थराजनीतिक प्रणाली र योजनाका माध्यमले जनतालाई सुखी र देशलाई समृद्ध बनाउने लक्ष्य राख्छन् भन्ने विषय नेपाल र नेपालीको उन्नति र प्रगतिसँग प्रत्यक्ष गाँसिएको विषय हो  त्यसैले यसलाई एउटा पुस्तक प्रकाशनको घटनाभन्दा बृहत् दृष्टिले पर्गेल्नु आवश्यक छ  
	पुस्तकमा समेटिएका अर्थहीन गन्थन मन्त्री हुँदाका बेलाको मपाईंत्व र कृषि एवं अर्थतन्त्रबारे व्यक्त सतही धारणाहरूबारे कुनै समीक्षकले टिप्पणी गर्ला नै  यहाँ उठान गर्न खोजिएको विषयचाहिं पुस्तकमार्फत सार्वजनिक भएको पौडेलको समग्र आर्थिकदार्शनिक रुझान र त्यसका लागि मुलुकले तिर्नुपर्ने मूल्यबारे हो  पौडेलको लेखनीको निचोड छ मुलुक अझै राज्य नियन्त्रित उत्पादन वितरण व्यापार अर्थतन्त्र अथवा समाजवादको बाटो हिँड्नुपर्छ र कृषि लगायतका उत्पादन तथा वितरणका लागि अनुदान दिनेजस्ता कार्यलाई निरन्तरता दिनुपर्छ  अर्को शब्दमा खुल्ला बजार उदारीकरण र निजी क्षेत्रको भूमिकालाई प्रश्रय दिइनुहुन्न र नेपाली अर्थतन्त्र विश्व अर्थतन्त्रको अंश बनिहाल्नु हुँदैन  पौडेलको पुस्तकमा परेका केही वाक्यांशहरूलाई उदाहरणका रूपमा हेरौं नेपालमा पश्चिमबाट आएको नवउदारवादको लहरका कारणकृषि क्षेत्र तहसनहस हुनपुग्यो  हामी उदारीकरण र निजीकरणको लहरमा बढी नै उत्साहित बनेर हेलिएका थियौं  त्यसबखत उनी मन्त्री हुँदा दुग्ध विकास संस्थान कृषि सामग्री संस्थान खाद्य संस्थान आयल निगम आदिलाई निजीकरणमा पठाउने काम रोकिएकै हो आजको सन्दर्भमा समाजवादको आधारशिला प्रत्येक नेपाली परिवारको न्यूनतम आवश्यकता पूर्ति गर्ने कार्यबाट स्थापित गरिनुपर्छआदिआदि  
	पौडेलका यी भनाइहरूले सरकारका लागि ठूलो आर्थिक बोझ बनेर बसेका माथि उल्लेख भएका र यीजस्तै अरु सार्वजनिक संस्थानहरूको निजीकरण प्रक्रिया किन रोकिएको रहेछ भन्ने पनि प्रस्ट्याएको छ  अयाल निगमलाई कम्तीमा दस वर्षअघि निजीकरण गर्न सकिएको भए अहिले इन्धन आपूर्ति कति सहज भइसकेको हुन्थ्यो र राष्ट्रको ढुकुटीबाट वर्षेनि खर्च हुने कति रकम बचत भइसक्थ्यो भन्ने प्रश्नको उत्तर पनि अब पौडेलको कोटीका नेताहरूले जनतालाई दिनुपर्छ   
	केही प्रतिशत सापेक्षतः धनीहरूले उपयोग गर्ने साधन र सुविधाहरू आपूर्ति गर्नका लागि सरकारले आयल निगमजस्ता संस्थानहरू पालेर राखिरहनुपर्ने आर्थिक मोडलका पक्षधर पौडेल मार्काका समाजवादीका कारण यो देशको उन्नतिपथ अवरुद्ध भएको यकिन गर्न भने उनको यो पुस्तकले सघाउने नै छ  र उनीजस्ता पचास वर्ष पुरानो विचार बोकेर भविष्यको नेपाल हाँक्न खोज्ने नेताहरूको हातमा मुलुकको भविष्य अझ कति अन्धकार र पश्चगमन उन्मुख छ भन्ने प्रस्ट्याएको छ  
	वास्तवमा तथाकथित साम्यवादीहरूले यस्तो राज्यनियन्त्रित उत्पादन र वितरण प्रणालीको वकालत गरे भने त्यसमा धेरै चिन्ता गर्नुपर्ने र आश्चर्य मान्नुपर्ने कारण छैन  अहिलेका प्रधानमन्त्री डा बाबुराम भट्टराईले केही वर्षअघि प्रकाशित उनको पुस्तक नेचर अफ अन्डरडेभलपमेन्ट मा नेपाल विकास नहुनुमा शोषणबाहेक अर्को कुनै कारण नभएको निष्कर्ष निकालेका छन्  उनको राजनीतिक दर्शनले त्यो शोषण अन्त्य गर्ने एउटै सूत्र शोषकहरूलाई भौतिक पमै नामेट पार्नु बाहेक अरु केही देखेको छैन भन्ने कुरा इतिहासले प्रमाणित गरिसकेको छ  र भट्टराईले अँगालेको सबैलाई समान बनाउन भएका सबै स्रोत राज्य सञ्चालकहरूले नियन्त्रण गर्ने र आम जनतालाई भने नेतृत्वको तजविजले पाषाण युगिन समानता बाँड्ने लक्ष्य बोकेको प्रतिगामी अर्थराजनीतिक दर्शनको महंँगो मूल्य नेपालले अहिले व्यहोरिरहेको छ  अझै धेरै वर्ष यसको प्रभावबाट मुलुक मुक्त हुन मुस्किल देखिंँदैछ  तर लोकतन्त्रवादी दलका नेता पौडेलले राज्यनियन्त्रित अर्थतन्त्रको यति खुलेर वकालत गर्नुचाहिं सर्वथा विसंगतिपूर्ण र मुलुकका लागि दुर्भाग्यपूर्ण दृष्टान्त हो  किनभने नेपाललाई एकदलीय सर्वहारा अधिनायकवादीहरूको चंगुलबाट मुक्त गर्न अर्को लोकतान्त्रिक आन्दोलन नगरी सम्भव नहुने परिस्थिति क्रमशः विकसित हुँदैछ  यस्तो परिस्थितिमा पौडेलजस्ता नेताहरू नै साम्यवादी आर्थिक दर्शनको पक्षपोषक भइदिएपछि देशले व्यहोर्नुपर्ने दुर्दिनहरूकोे संख्या स्वतः बढ्छ  उदार र स्वच्छ प्रतिस्पर्धामा आधारित खुल्ला बजारमुखी अर्थतन्त्र लोकतन्त्रसम्मत दर्शन हो भन्ने कुरा अहिले संसारभरि स्थापित भइसकेको छ  यसमा थप बहस गरिरहनुपर्ने आवश्यकता छैन  जसरी लोकतन्त्रको राजनीति मतको प्रतिस्पर्धामा आधारित छ त्यसरी नै खुल्ला बजार अर्थतन्त्र पनि उत्पादनहरूको गुणस्तर र मूल्यको प्रतिस्पर्धामा आधारित छ  जसरी मतले सधैं सबभन्दा योग्य इमानदार र क्षमतावानलाई सत्ताको बागडोरसम्म पुर्याउँदैन त्यसरी नै बजारमा सबै असल वस्तुका उत्पादक र बिक्रेताहरूले मात्र धेरै नाफा कमाउँदैनन्  पछाडि पर्नेलाई जत्ति नै मर्कापरेको भए पनि प्रतिस्पर्धामा अगाडि हुनेको नै हालिमुहाली गर्न पाउने नियमलाई हामीले मानेका छौं  किनभने यो प्रणाली कम्तीमा यो एउटा नियममा त आधारित छ पूर्णतः स्वछन्द र तजविजी छैन  अझै चीनका देङ सिङ्गापुरका लि क्वान यु र मलेसियाका महाथिरहरूको उदाहरणले त राजनीतिक लोकतन्त्र सापेक्षतः कमजोर भए पनि आर्थिक लोकतन्त्र अथवा खुल्ला बजारको अभ्यासलायई पूर्ण छुट दिने हो भने मुलुकको छिटो आर्थिक विकास हुने देखाएको छ  
	निश्चय नै बीसौं शताब्दीको मध्यतिर प्रजातान्त्रिक समाजवादको सम्भावित आर्थिक मोडलबारे राम्रै बहस भएको हो साम्यवाद र खुल्ला बजारको मध्यमार्गको रूपमा  तर निचोडमा राज्य आफैले उद्योग चलाउने र व्यापार गर्ने कुरा सर्वथा अस्वाभाविक अनुत्पादक र अनावश्यक सावित भएको पनि सन्  मा बि्रटेन उड्स कन्ट्रोल प्रणाली असफल भएयता चार दशक भइसकेको छ  तर हाम्रा नेताहरूले आफूलाई समयअनुसार परिवर्तन गर्नसकेका छैनन्  
	र त्यसबाट मुलुक र जनताले दुःख पाइरहेका छन्  लोकतान्त्रिक राजनीति र समाजवादी अर्थतन्त्र सँगसँगै जान सक्छन् भन्ने भ्रमबाट अब सबै मुक्त हुनुपर्छ  लोकतन्त्रसम्मत आर्थिक प्रणाली खुल्ला बजारमुखी अर्थतन्त्रमात्रै हो  किनभने कमजोरीहरूलाई स्वतः बाहिर घचेटेर गल्तीहरूलाई सच्याउँदै अघि बढ्न यी प्रणालीको साझा गुण पारदर्शिताले सुनिश्चित गर्छ  खुल्ला बजार प्रणालीलाई विनाआधार लोकतन्त्रसम्मत भनिएको होइन  हाम्रै सन्दर्भको एउटा ताजा उदाहरण लिउँ दसैंतिहारताक सरकारले केही उपभोग्य वस्तुको मूल्य तोक्यो  समाजवादी अल्पदृष्टिमा यो निकै राम्रो कामजस्तो देखिन्छ  सञ्चारमाध्यमहरूले पनि लेखे सरकारले मूल्य तोके पनि लागू भएन  मानौ कुनै अपराध भयो   
	वास्तवमा सरकारले तोकेको मूल्य कहिल्यै कायम हुनै सक्दैन  किन  यसमा सामान्य बजार अर्थतन्त्र छ यदि सरकारले तोकेको मूल्य बजार मूल्यभन्दा सस्तो भएमा बजारबाट सामान तुरुन्तै सकिन्छ र जति माग बढे पनि आपूर्ति गरिरहन सक्ने ठूलो मौजदात सरकारसँग नहुने बित्तिकै बजारमा विकृति आइहाल्छ  यदि यस्तो मूल्य कथंकदाचित् महँंगो तोकियो भने त्यो सामान बिक्री हुँदैन र उत्पादन भएको् सबै सामान किन्ने नैतिक दायित्व सरकारले व्यहोर्नुपर्छ  अर्को शब्दमा सरकारले बढी पैसा छाप्नुपर्छ जसले स्वतः मूल्यवृद्धि गराउँछ  अथवा मूल्य तोक्ने मनसाय राख्ने सरकारसँग सामान र पैसाको दोहोरो ठूलो बफर स्टक हुनु आवश्यक छ  के सरकराको काम त्यहीमात्रै गर्ने हो त  अथवा के यो सम्भव कुरा हो  यसको उत्तर त हाम्रा अनुभवहरूले दिइनै सकेका छन्  पौडेल नेपाली कांग्रेसका उपसभापति पनि हुन्  उनको पुस्तकमा अभिव्यक्त विचार कांग्रेस पार्टीको आधिकारिक धारणा हो कि होइन भन्नेबारे पनि बहस हुनु जरुरी छ  उनले एक ठाउँ लेखेका छन् हाम्रो पार्टीको लोकतान्त्रिक समाजवादी आदर्श उनकै पुस्तक विमोचनका वक्ता एवं कांग्रेसका अर्का नेता डा रामशरण महतले भनेको वाक्यलाई सञ्चारमाध्यमहरूले छापेका छन् उदार अर्थतन्त्र र खुला बजारले मात्र कृषिलाई उन्नत बनाउन सक्छ  उत्पादनले बजार पाउनका लागि विकासमुखी खुल्ला अर्थतन्त्र नै चाहिन्छ  त्यसैले नेपाली कांग्रेसको आधिकारिक आर्थिक नीति समाजवाद हो कि खुल्ला बजार अर्थतन्त्र भन्ने निक्र्यौल गर्ने जिम्मेवारी पनि रामचन्द्र र रामशरणहरूकै हो  यसका लागि पार्टीभित्र र बाहिर व्यापक र उदारमना बहस हुनु अपरिहार्य छ  रामचन्द्रहरूले भनिदिएर सिङ्गो पार्टीको आर्थिक अडान समाजवादी हुने र रामशरणहरूले भनेर बजारमुखी हुने नियतिबाट कांग्रेस मुक्त हुन सक्नुपर्छ  लोकतान्त्रिक तवरले नै पार्टीका तल्लो निकायदेखि नै छलफलको प्रक्रियाबाट आर्थिक नीतिहरूको अनुमोदन गराउने कुरामा रामचन्द्रहरू चरिचित्ते भएर बस्नु हुँदैन  बहस मन्थनका लागि तयार रहनुपर्छ अरुलाई उत्साहित गर्नुपर्छ   
	सबभन्दा महत्वपूर्ण कुरा नेपाललाई रामराज्य वा युटोपिया बनाउने इच्छा राख्ने रामचन्द्र बाबुराम रामशरण वा अन्य कुनै रामले पहिले आफ्नो सोच र चिन्तनलाई अद्यावधिक गर्ने हिम्मत गर्नुपर्छ र वास्तविकतालाई आत्मसात गर्न सक्नुपर्छ  भूतको बाटो हिँडेर भविष्यको गन्तव्यमा पुगिँदैन भन्ने कुरा स्वीकार्न कसैले लाज मान्नु पर्दैन  रामशरणजस्ता युगसम्मत विचार राख्ने कुरा बुझेका रामहरूले यो बहसमा बढी योगदान दिनुपर्छ र आम नागरिकहरूलाई सुल्टो सपना देख्न सिकाउनुपर्छ  
	
"
