प्रेस्क्रिप्सन बिनाको औषधिजनताले संविधान नभएकोले नयाँ संविधान माग गरेका थिएनन्  "
	जनताले संविधान नभएकोले नयाँ संविधान माग गरेका थिएनन्  भएको संविधानले सबैको भावनालाई सम्बोधन गर्न नसकेकाले तिनले नयाँ संविधानको माग गरेका थिए  विशेषतः तत्कालीन राज्यसत्ताको स्नेहबाट बञ्चितीकरणमा परेका दलित आदिवासीजनजाति महिला मधेसी अल्पसंख्यक सिमान्तकृत मुस्लिम विपन्न वर्ग लगायतले देशमा अपनत्वको अनुभूति गर्न सक्ने ठाउँ रहेन  जसले गर्दा नयाँ संविधानप्रतिको जनआकांक्षा उर्लियो  आज हामी जनताको त्यही आकांक्षालाई आकार दिने प्रक्रियामा छौं  संविधानसभाको निर्वाचनपछिको सरकारले  महिनामा पूरा गर्नुपर्ने जारी शान्ति प्रक्रियाको काम अझै बाँकी छ   
	अन्तरिम संविधानअनुसार दुई वर्षमा सक्नुपर्ने नयाँ संविधान निर्माणको काम पनि अझै टुंगोमा पुग्नसकेको छैन  यद्यपि यसको सबै दोष दलहरूलाई दिएर मात्र पुग्दैन  सबैभन्दा बढी जनादेश पाएको माओवादीका गतिविधिले यसलाई के कति प्रभावित पारे हेर्नुपर्छ  नजिकिँदै गएको जेठ  को समय सीमासँगै फेरि शान्ति प्रक्रिया र नयाँ संविधान निर्माणप्रतिको जनचासो र दलहरूको सक्रियता बढेको छ  संविधानसभामा राज्य पुनर्संरचना सुझाव उच्चस्तरीय आयोगले पेस गरेको सुझाव प्रतिवेदनउपर छलफल सकिएको छ  उक्त प्रतिवेदनलाई संविधानसभाले संवैधानिक समितिमा पठाएको छ   
	पुनर्संरचना आयोग 
	जुन महत्व र आवश्यकता बोध गरेर अन्तरिम संविधान  मा राज्य पुनर्संरचना आयोगको सवैधानिक प्रावधान राखियो  यथासमयमा आयोग गठन नगरेर संवैधानिक प्रावधानको उल्लंघनमात्र भएन व्यवहारतः त्यसको ठीक उल्टो काम गरियो  यसको उद्देश्य र प्रयोजनलाई नै दबाउने काम हुनगयो  पछिल्लो बेलामा आयोग कि प्राविधिक समिति भन्ने विवादमा समय व्यतित गर्दै अन्ततः आयोग गठन भयो  जुन अवस्थामा आएर जस्तो हिसाबले आयोग गठन गरियो त्यो हेर्दा सबै समस्याको समधान आयोगको प्रतिवेदनबाट अपेक्षा गरिनु सर्वथा गलत हो  आयोगले आफ्नो सुझाव प्रतिवेदन यथासमयमा पेस गरेको पक्ष सकारात्मक छ  तर सुझवलाई बहुमत र अल्पमतको आधारमा पेस गर्नु कतिपय सन्दर्भमा विना कुनै आधार र तर्कका विषयसमेत सारेर थप समस्या पनि खडा गर्ने काम गरिएको छ   
	त्यतिमात्र होइन संविधानसभाको विषयगत समितिको प्रारम्भिक मस्यौदा प्रतिवेदनलाई मात्र आधार बनाउने प्रयत्न गरियो  जबकि त्यसभित्र रहेका प्राविधिक कमजोरीलाई सच्याएर व्यावहारिक रूप दिनका निम्ति बृहत्तर दायरा अपनाउनु जरुरी थियो यस दिशामा आयोगले ध्यान पुर्याउन सकेन  तैपनि सुझाव प्रतिवेदन भएकालेे ग्रहणयोग्य सुझाव लिने र अयोग्य सुझाव ग्रहण गर्नैपर्ने बाध्यता भएन  तसर्थ यसलाई सामान्यकृत हिसाबले पनि यो बुझ्न सकिन्छ  यो सुझाव प्रतिवेदनलाई हेर्दा प्रदेश निर्माण र रेखांकनको काम अति अव्यावहारिक र अवैज्ञानिक तरिकाले गरिएको छ  प्रदेशको नामांकन र प्रस्तावित राजधानी पनि उस्तै छ  विषयगत समितिको प्रतिवेदनको तुलनामा राजनीतिक अग्राधिकारलाई केही घटाउन र क्षतिपूर्तिको पक्षलाई बढाउन खोजेको देखिन्छ  तर हेर्दा राम्रो र हिँड्दा सजिलो काम व्यवहारमा ओजिलो हुनुपर्ने जनचाहना विपरीत आएको नक्सांकन समाधान उन्मुख हुनसकेन   
	केही अन्तरवस्तु 
	संघीयतामा  तहको संरचना ठिकै भए पनि स्थानीय निकायलाई सरकारका रूपमा व्यवस्थापन गर्नुपर्ने देखिन्छ  हालको जिल्ला संरचनालाई नयाँ संरचनामा व्यावहारिक बनाउनेतर्फ ध्यान दिनुपर्छ  विशेष संरचनासम्बन्धी व्यवस्था अन्तर्गतका स्वायत्त क्षेत्र विशेष क्षेत्र र संरक्षित क्षेत्रको प्रावधान उपयुक्त छन्  तर तिनमा थप प्रष्टताको आवश्यकता छ  राज्यको पुनर्संरचना सम्बन्धी बहसमा सर्वाधिक चासो र महत्व पाएको विषय जातीय राज्य हुने कि नहुने भन्ने छ  यो विषयलाई अहिले फर्किएर हेर्दा सरोकारवाला समूह स्वयमले जातीय राज्य आफ्नो माग नरहेको प्रस्ट पारेको छ  बहुजातीय बहुधार्मिक बहुसांस्कृतिक र विविधताले युक्त भौगोलिक परिवेश भएको राष्ट्रमा जातीय पहिचानको विषयलाई जोड दिएको छ  तसर्थ यसमा अनेकौ आशंका गरेर विषयलाई घोटिरहनु उपयुक्तहुँदैन  अतिरञ्जित हिसाबले विषय उछालेर सहमति खोज्न सकिन्न  
	मूलतः जातीय पहिचानलाई सम्बोधन गर्नुपर्ने विषय हिजोदेखिकै स्वीकार्य पक्ष हो  स्वाभाविक रूपमा नेपाल राष्ट्र बहुजातीय बहुभाषिक बहुधार्मिक बहुसांस्कृतिक विविधताले युक्त छ  यस दृष्टिले हेर्दा प्रस्टै छ पहिचान पनि विविधतामा आधारित छन्  यसै पनि एकल पहिचानको कुरातर्फ संगतिपूर्ण हुने स्थिति रहेन  तसर्थ बहुपहिचानमा आधारित भएर सामथ्र्यलाई समेत दृष्टिगत गरी एकआपसको संयोजनमा पुनसरंचनाको माध्यमबाट संघीयताको आकार निर्धारण गर्नु आजको आवश्यकता हो  यस निम्ति सरोकारवालासँग विचारविमर्श गरेर बुझाइमा एकरूपता कायम गर्दै सहमतिमा पुग्न जरुरी छ  
	नेपाली समाजको बनोट र जनघनत्वको स्थिति हेर्दा प्रदेशमा राजनीतिक अग्राधिकारको व्यवस्था अनुल्लेखनीय रूपमा पनि यस भावनाको मूलपक्ष स्थापित हुनसक्ने सम्भावना देखिन्छ  यसैगरी प्राकृतिक स्रोतसाधनमाथि खास जातिविशेषको अग्राधिकार होइन स्थानीय जनताको अधिकार स्थापित हुने कुराको सुनिश्चिता गरिनुपर्छ  जहाँसम्म सीमांकन नामांकनको कुरा छ  यो कुनै भावना वा लहडमा होइन सुझबुझ र दूरदर्शितामा आधारित भएर निष्कर्षमा पुग्नुपर्छ  शान्तिका अग्रदूत गौतमबुद्धको जन्मस्थल लुम्बिनी सर्वोच्च शिखर सगरमाथाजस्ता विश्व परिचित स्थलहरू हामीसँग हुनु ठूलो गौरवको विषय हो  यिनैको आधारमा दुनियाँमा नेपालीको पहिचान हुने गरेको छ  यस्ता स्थलहरूको विश्वव्यापी महत्वको गहिराइ हामीले बुझ्न सक्नुपर्छ  तसर्थ प्रदेश नामकरणको सन्दर्भमा यी पक्षलाई समेत अवलम्बन गरेर जाँदा सबैको भवना समेटिने स्थिति बन्न सक्छ  देश र जनताको सर्वोपरि हित र विकासको सुनिश्चित आधारसमेत निर्माण हुनसक्छ   
	यसैगरी राज्य पुनर्संरचना आयोगको प्रतिवेदनमा दलित समुदायका निम्ति केन्द्रमा  प्रतिशत र प्रदेशमा  प्रतिशत समानुपातिकमाथि क्षतिपूर्तिको प्रावधान प्रस्तावित छ  यो सकारात्मक छ  यसैमा स्थानीय संरचनामा समेत  प्रतिशतको प्रावधान जरुरी हुन्छ  दलितोन्नतिको अवस्था मानव विकास सूचकांकको आधारमा पुनरावलोकन गरिने प्रावधान उचित छ  तथ्य तथ्यांकको आधारमा पुनः अद्यावधिक हुँदै अघि बढ्नुपर्छ  यसैको आधारमा वर्णवादी सामन्ती जातिप्रथालाई पूर्णरूपमा उन्मूलन गरेर समतामूलक तथा समृद्ध नेपाली समाज निर्माण गर्न सम्भव हुनेछ   
	गैरभौगोलिक दलित प्रदेश 
	आयोगले पेस गरेको बहुमतको सुझाव प्रतिवेदनमा गैरभौगोलिक दलित प्रदेशको प्रस्ताव गरिएको छ  यो प्रस्तावको बारेमा धेरैपटक पढियो र सोचियो पनि  यसका पछाडि कुनै तर्कसंगत आधार छन् कि भनेर अनेकौ विचारविमर्शसमेत गरियो  तर नेपाली समाजको विशिष्टता दलित समस्याको प्रकृति र आन्दोलनको मुद्दालाई हेर्दा कहीं कतै यसको तादात्म्यता पाउन सकिएन  यो देशका दलित समुदायभित्र झन्डै दुई दर्जन जाति उपजाति सूचीकृत छन्  पहाडे दलित नेवारी दलित मधेसी दलित तीन समूहमा विभक्त छन्  कुल जनसंख्याको  प्रतिशतभन्दा बढी छ दलितको संख्या  साबिक जिल्लाको जनसंख्या हेर्ने हो भने  प्रतिशतभन्दा बढी दलितको जनसंख्या भएका  भन्दा बढी जिल्ला छन् भने  प्रतिशतभन्दा बढी जनसंख्या भएका जिल्ला  भन्दा बढी छन्  तसर्थ दलित समुदायका जनता भूगोल विनाका कदापि हुनसक्दैनन्  घुमन्ते वा अस्थायी बसोबास गरेको सामाजिक जीवन पनि होइन उनीहरूको  नेपालको दलित मुक्ति आन्दोलनले प्रेस्क्राइब्ड नगरेको विषय हो गैरभौगोलिक दलित प्रदेश  जब सरोकारवालाले कुनै सिफारिस नै गरेका छैनन् भने कसरी आयो यो प्रस्ताव  बुझिनसक्नु छ  त्यसैले प्रेस्त्रिप्सन विनाको यो औषधीले दलित उत्पीडनरूपी रोगको उपचार सम्भव नहुने कुरा प्रस्टै छ   
	प्रस्तुत प्रतिवेदनमा गैरभौगोलिक दलित प्रदेश कानुनमा व्यवस्था भए बमोजिम हुने भनिएको छ  राज्य गठन गर्ने तर संवैधानिक बनाउन नसकेर कानुनी मात्रमा सीमित गर्ने कुरा संगतिपूर्ण भएन  यसबारे आयोगका सदस्यहरूले राम्रै गर्न खोजेको भन्ने जवाफ दिनु भएको छ तर यो भावनाको मात्र कुरा होइन बल्कि विज्ञान व्यवहार र जीवनमा आधारित विषय हो  ठोसमा भन्नुपर्दा यो गहकिलो राजनीतिक विषय हो   
	नयाँ संविधान निर्माण प्रक्रियामा दलित आन्दोलनकर्मीहरूकोतर्फबाट दलित सभासद मञ्च र राजनीतिक दलित जनसंगठनहरूले अघि सारेका मुख्य विषयहरू निम्न हुन् ः पूर्ण समानुपातिक समावेशिताका आधारमा राज्यका सबै क्षेत्रमा प्रतिनिधित्व त्यसमाथि अतिरिक्त  प्रतिशत क्षतिपूर्तिको प्रतिनिधित्व हुने संवैधानिक व्यवस्था  जातीय भेदभाव तथा छुवाछूतजन्य दलित उत्पीडनसम्बन्धी कडा ऐनकानुन  संवैधानिक दलित आयोग  सर्वोपरि विकासका निम्ति वैज्ञानिक नीति योजना र कार्यक्रम  त्यसको प्रभावकारी कार्यान्वयन एवं अनुगमनसम्वन्धी संरचनागत व्यवस्था छन्  त्यस्तै उपयु निर्वाचन प्रणालीको अवलम्वन समाजमा अन्तरघुलन र समिश्रणको उचित प्रवन्ध परम्परागत सीप पेसा र व्यवसायको आधुनिकीकरणको व्यवस्था  शिक्षा स्वास्थ्य र रोजगारीमा विशेष पहुँच  सबै प्रकारका कुप्रथाको अन्त्य र भूमिमाथिको अधिकारमा सुनिश्चिता मौलिक अधिकारमा नै दलित अधिकारका विषय सम्बोधान हुनुपर्ने कुरा पनि दलित आन्दोलनका साझा मुद्दा हुन्  दलित समुदाय अलगाव र पृथकतामा होइन अन्तरघुलन र समिश्रणबाट  
	समस्याको समाधान चाहन्छन्  राष्ट्रिय एकता अखण्डता र सामाजिक सद्भावयुक्त परिवेश कायम राखेर राज्यको पुनर्संरचनामार्फत संघीयतालाई आकार दिनुपर्ने कुरा सबैले बुझ्न आवश्यक छ   
	लेखक संवैधानिक समितिका सदस्य हुन्   
	 
	 
	
"
