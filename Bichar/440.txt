विवाद समाधानको उपायएकीकृत नेकपा माओवादी दोस्रोपटक फुटेको छ "
	एकीकृत नेकपा माओवादी दोस्रोपटक फुटेको छ  यसका उपाध्यक्ष मोहन वैद्यले नयाँ पार्टी बनाएका छन्  नयाँ पार्टी सँगसँगै उनले संसद्वादबाट मुलुकको भलो हुन नसक्ने उत्पीडित जनताका समस्या हल गर्न नसकिने निष्कर्ष पनि निकालेका छन्  यसरी माओवादीको यो समूह केही वर्षको संसदीय अभ्यासबाट फेरि एकतन्त्रीय जनवादी अभ्यासतर्फ फर्केको देखिन्छ  उनका आगामी दिनका कार्यदिशाको चर्चा गर्दा जनविद्रोह या जनयुद्ध जे पनि गर्न सकिने उद्घोष उनले गरे  तर तत्कालै विद्रोहमा जान नसकिने भन्न पनि उनी चुकेनन्  लक्ष्य प्राप्तिका लागि कानुनी गैरकानुनी दुवै बाटो उपयोग गर्ने उद्घोष पनि उनको थियो   बुँदे सहमतिपछिको लामो यात्रापछि फेरि त्यसभन्दा अगाडिकै अवस्थामा फर्किने कुरा त्यति तर्कसंगत देखिँदैन  उनको आक्रोश पुष्पकमल बाबुरामको नेतृत्व विरुद्ध छ  सैद्धान्तिक आवरण दिइए तापनि जनविद्रोह या सशस्त्र विद्रोह दुबै अहिलेका लागि होइन भन्नुले उनको कार्यदिशाको अन्योललाई पनि दर्शाउँछ  जनविद्रोह नगर्ने सशस्त्र विद्रोह पनि अहिलेलाई नगर्ने र निर्वाचनमा पनि नजाने  एउटा राजनीतिक दलले त्यसो हो भने के गर्छ आगामी दिनमा भन्ने कुरो प्रष्ट नै देखिन्छ   
	एकीकृत माओवादीका अध्यक्ष पुष्पकमल दाहालको पक्षले भने पार्टी फुटको दोष रिम र राजावादीलाई लगाएको छ  यो पनि नेतृत्वले आफ्नो कमजोरी लुकाउने एउटा बाटो खोजेको मात्रै हो  कुनै पनि राजनीतिक दल अर्काको कारणले सामान्यतः फुट्दैन आफ्नै कारणले फुट्छ  पार्टीभित्र आन्तरिक लोकतन्त्रको अभ्यास नहुनु बेलाबेलामा अधिवेशनद्वारा नेतृत्व चयन नहुनु नेताकार्यकर्ता कुण्ठामा बाँच्नु र पार्टीको एउटा कुनै पक्षभित्र विदेशीको चाहिँदोभन्दा बढी हस्तक्षेप हुनु र अर्को पक्ष यी सब सूचनाबाट बञ्चित हुनु अहिलेको माओवादीको समस्या त्यही नै जस्तो देखिन्छ  यदि त्यसो होइन भने बाबुराम र पुष्पकमलका बीचका केही अघिको एउटाले अर्कोलाई विदेशीको र राजाको एजेन्टका रुपमा लगाउने आरोपप्रत्यारोप अहिले मोहन वैद्यमा सरेको स्वीकार गर्नुपर्छ  अध्यक्षको भनाइमा अब मोहन वैद्य राजाका एजेन्ट हुनपुगे  कोही न कोही त्यस पार्टीभित्र राजाको एजेन्ट छन् र नै यस्ता आरोपहरू एकअर्कामाथि लगाउने गरिन्छ  र कोही न कोही विदेशी एजेन्ट पनि छन् र यस्ता आरोपहरू लाग्ने गर्छ  तर यी सबैका गुरु मोहनविक्रम सिंह भन्छन् फुटको मूल कारण कुण्ठा पद पैसा र प्रतिष्ठा नै हो  सरसर्ती हेर्दा त्यस्तै पनि देखिन्छ   
	खरिपाटी र पालुङटार प्लेनममा उठेका विषयहरू र तत्काल समाधानका प्रयत्नहरूप्रति नेतृत्वको उदासीनता पनि एउटा जबर्जस्त कारण हो माओवादी विभाजनको  सत्तामा गइसकेपछि आपस्तमा भागबन्डा राम्ररी मिलाउन नसक्नु पनि नेतृत्वको कमजोरी नै ठान्नुपर्छ  यी कुराहरू प्रकट रुपमा बेलाबखत सतहमा आएकै हुन्  पार्टी अध्यक्ष पुष्पकमल दाहालको एउटा कुरो बोल्ने र अर्कै कुरो गर्ने स्वभाव पनि एउटा कारकतत्व हुनसक्छ पार्टी फुटको  
	त्यस्तै एकल जातीय पहिचानको माग गर्दै आदिवासी जनजाति एवं मधेसीसमेत सम्मिलित एउटा समूह नेकपा एमालेको राष्ट्रिय भेलासमेत बहिष्कार गर्दै आफ्नो छुट्टै भेला गरेर वर्तमान नेतृत्वप्रति रोष प्रकट गर्दै झन्डैझन्डै पार्टीबाटै अलग्गिने रणनीतिमा पुगेको देखिन्छ  एमालेको राष्ट्रिय भेलाले एकल जातीय पहिचानसहितको संघीयतालाई स्वीकृति दिएन नदिनु पनि स्वाभाविकै थियो  यो एजेन्डा कुनै पनि लोकतान्त्रिक दलका लागि स्वीकार्य एजेन्डा थिएन पनि  राजनीतिक दल आफ्नै सैद्धान्तिक धरातलमा उभिएको हुन्छ  त्यसबाट एकपटक विचलित भइसकेपछि त्यसको असर कहाँकहाँ र कसरीकसरी हुन्छ जसले गर्दा दलको जगै भत्किने स्थिति बन्छ  त्यसकारण एमालेले आफ्नै जग भत्काउने कामचाहिं गरेन र यो स्वाभाविकै थियो   
	त्यसो त मधेसकेन्दि्रत दलहरू सबैजसो विभाजनबाट गुजि्रसकेका छन् र अब आएर विजय गच्छदारद्धारा नेतृत्व गरिएको मधेसी जनअधिकार फोरम लोकतान्त्रिकको एउटा ठूलै समूह उक्त पार्टीबाट अलग हुँदै शरत्सिंह भण्डारीको नेतृत्वमा गोलबन्द हुँदैछ  जातीय पहिचानको मुद्दा सैद्धान्तिक विचलनको आरोप हुँदै दलहरू टुट्ने फुट्ने प्रक्रियामा तीव्रतासाथ अगाडि बढेका छन्  यो क्रम कहिलेसम्म चल्ने हो भन्न कठिन छ  मधेस केन्दि्रत दलहरूको खासै बलियो सैद्धान्तिक जग छैन  मधेस उपेक्षित भयो शोषित भयोभन्दा बढी उनीहरूले केही सोचेका छैनन्  यो मुद्दामा पनि उनीहरू एकजुट छैनन्  नभए  वटा मधेसकेन्दि्रत दलबाट  दल हुने थिएन  त्यसकारणले मधेसकै मुद्दामा मधेसकेन्दि्रत दलहरू गम्भीर छन् भन्ने पनि देखिँदैन  सत्ता र द्रव्यको राजनीति नै यी दलहरूको निर्देशक सिद्धान्त हो  संघीयताको मामिलामा यिनीहरू मधेसको स्रोतप्रति बढी लालायित छन् अरु कुराभन्दा पनि  अहिलेसम्म भएगरेका सर्वेक्षणहरूलाई ध्यानमा राख्ने हो भने झन्डै  प्रतिशत मधेसवासीहरू संघीयताप्रति एक मधेस दुई मधेस वा पाँच मधेस आदि विषयमा अल्भिने पक्षमा देखिँदैनन्  एकल जातीय प्रदेशको विपक्षमा त  प्रतिशतभन्दा बढी मधेसवासीहरू भएको सर्वे रिपोर्टले देखाउँछ  नेतृत्व पंक्तिमा भएकाहरूको स्वार्थ र आमनागरिकको स्वार्थ यहाँनेर बाझिएकै देखिन्छ  त्यसकारणले यी फुटहरूको पनि कारण माथिका दलहरूको विभाजनजस्तै हो  तात्विक रुपमा फरक छैन  
	यसको पछाडिको कारणलाई गहिरिएर खोज्ने हो भने नेतृत्वको अक्षमता पदलोलुपता द्रव्य राजनीतिप्रतिको लिप्सा नै प्रमुख कारण हुन् भन्न हिचकिचाउनु पर्दैन  राष्ट्र राष्ट्रिय सम्मान राष्ट्रिय स्वाधीनता आदि विषयलाई केन्द्रमा राखेर राजनीति गरिएको भए यो अवस्था आउने थिएन  र इतिहासमा जब निरंकुश शासनका विरुद्धमा संघर्षको युग थियो त्यसबेला कम्युनिस्ट पार्टीमा यस्ता विखण्डनहरू देखिए तापनि अरु दलहरूमा आपसी प्रतिस्पर्धा हुन्थ्यो  तर पार्टी नै यसरी धुजाधुजा टुक्राटुक्रा हुने स्थिति भने आउँदैनथ्यो  गम्भीरतापूर्वक यसको कारण खोजी हुनैपर्छ  नेतृत्वको अक्षमताको कुरो त हामीले माथि गर्यौं तर आआफ्नै किसिमले सत्तामा पुग्ने वैधअवैध उपायहरू अवलम्बन गर्दा मुलुकले दुर्भाग्यपूर्ण अवस्था त बेहोर्नुपर्यो नै सँगसँगै दलहरूको पनि यो अवस्था हुनपुग्यो  सत्तासम्म पुग्ने र त्यसमाथि कब्जा जमाउने उत्कट चाहनाका कारण नेकपा एमाओवादीले अवलम्बन गरेको बाटोले मुलुकमा जातीय विषयहरू र त्यसका आकांक्षाहरूले निकै ठूलो उचाइ पायो  त्यसलाई प्रशस्त मलजल पनि दिइयो  यसको परिणाम समग्र राष्ट्रमा र राष्ट्रिय अखण्डतामै के हुन्छ भन्ने सोच पहिले त माओवादी नेतृत्वमा देखिँदै देखिएन  उपयोगवादी राजनीतिका कारणले विदेशी शक्तिले प्रशस्त मात्रामा चलखेल गरे र सम्पूर्ण राष्ट्र नै अत्यन्त कमजोर स्थितिमा पुग्यो  स्वाभाविक रुपमा जबजब राष्ट्र कमजोर हुन्छ तबतब विदेशीले आफ्नो स्वार्थसिद्धि गर्छन् नै र त्यो गरिराखेका प्रशस्त उदाहरणहरू छन्  त्यस्ता विभिन्न खाले सन्धिसम्झौताहरू पनि भएका छन्   
	आदिवासी जनजातिका हकहितको संरक्षणलाई लिएर मसिनो स्वर नेपाली कांग्रेसभित्र पनि नसुनिएको होइन र यसमा छलफल पनि चलिराखेकै छ  बहुजातीय पहिचानसहितको संघीयताका पक्षमा नेपाली कांग्रेसले आफ्नो प्रतिबद्धता व्यक्त गरेको छ  त्यसैगरी राष्ट्रिय प्रजातन्त्र पार्टी राष्ट्रिय जनशक्ति पार्टी आदिइत्यादिमा यो समस्याले धेरै विकराल रुप लिएको छैन  अथवा केही गुनासा भए पनि त्यसलाई व्यवस्थापन गर्न सकिनेसम्मको अहिलेसम्म देखिएको छ  यसले पार्टी नै फुटिहाल्ने हदसम्म भने यी दलहरूमा देखिँंदैन  यी दलहरू एकल जातीय पहिचानमा कुनै पनि स्थितिमा जान्छन् भन्ने लाग्दैन किनभने यो विषय राष्ट्रिय स्वाभिमानसित जोडिएको छ र यसले कसैको हित हुँदैन भन्ने कुरा यससित आवद्ध विभिन्न जातजाति भाषाभाषी धर्म सम्प्रदायका व्यक्तिहरूले सायद राम्ररी बुझ्छन्  यति हुँदाहुँदै पनि समस्याको समाधान नपाइएका अवस्थामा उत्तम उपाय भनेको नागरिकको राय संकलन गर्नु नै हो  
	जुनजुन विषयका कारणले संविधानसभाको अवसान गराइयो या भनिन्छ अवसान हुनपुग्यो ती विषयलाई यथावत् राखेर कुनै पनि किसिमको समाधान मुलुकले पाउन सक्दैन  एकल जातीय संघीयताको विषय होस् या मिश्रति शासन प्रणाली होस् न्यायपालिकाको स्वतन्त्रताको विषय होस् या अरु  फेरि निर्वाचन भएछ भने पनि यसमाथिको छलफल सुरुदेखि नै उठेर आउने नै छ र संविधान बन्ने कुरा फेरि पनि त्यसरी नै अल्झिनेछ जसरी विगत चार वर्षसम्म अल्झिराख्यो  राष्ट्रप्रति उत्तरदायित्वबोध नेतृत्वमा नभइदिँदा यी समस्याहरू उठेका हुन्  अब यिनै नेतृत्वबाट यी समस्याको समाधान निस्कन्छ भनेर सोच्न पनि गाह्रो छ  यस अवस्थामा विवादित विषयहरूमा जनताको राय या मत लिनु नै सबभन्दा उत्तम विकल्प हो  आउँदो निर्वाचनमा उम्मेदवारलाई मतदान गर्नुको साथै यी उल्झिका या नेतृत्वले समाधान गर्न नसकेका विवादित विषयहरूमाथि पनि मतदान गर्न सकिन्छ  यसले संविधान बनाउने कार्य पनि सहज हुन्छ र लामो समय पनि लिँदैन  एकल जातीय पहिचानका आधारमा प्रदेशको निर्माण गर्ने या नगर्ने  या बहुजातीय पहिचानको आधारमा गर्ने  त्यसैगरी शासकीय स्वरुपको विषयमा प्रधानमन्त्रीय व्यवस्था कायम गर्ने या राष्ट्रपतीय  न्यायपालिकाको स्वतन्त्रता कस्तो प्रकृतिको राख्ने  आदि विषयहरूमा जनताले आफ्नो मत प्रकट गर्नेछन् र त्यसको आधारमा संविधानका अक्षर लेखिनेछन्  नेतृत्वको सनकमा यसै हुनुपर्छ भन्ने कुरो अब जनतालाई स्वीकार्य छैन   
	संविधान शासक वर्गका लागिमात्र नभएर बढी त शाषितका लागि हो  आफ्नो संविधान आफैं बनाऊँ भन्ने नाराका साथ निर्वाचित संविधानसभाले मृत्युवरण गर्नुपरेपछि अर्को निर्वाचनमा यो हक अब जनतालाई नै दिनुपर्छ  विवादित विषय जनतासामु नै छोड्नुपर्छ   
	अब राजनीतिक दलको भूमिका हुन्छ उसले आफ्नो पक्षमा जनमत निर्माण गर्न सकोस्  र यसका लागि नेतृत्व तयार हुनुपर्छ  
	लेखक नेपाली कांग्रेसका नेता हुन्  
	 
"
