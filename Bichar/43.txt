नयाँ नेपाल तर कस्तो " सालमा जनआन्दोलनपछि जब बहुदलीय संसदीय व्यवस्था आयो अचानक प्रत्येक नेपाली जो पहिले पञ्च थिए वा त्यसका अनुयायी थिए सबै कि कांग्रेस भए कित कम्युनिष्ट अर्थात् एमाले  ""
	 सालमा जनआन्दोलनपछि जब बहुदलीय संसदीय व्यवस्था आयो अचानक प्रत्येक नेपाली जो पहिले पञ्च थिए वा त्यसका अनुयायी थिए सबै कि कांग्रेस भए कित कम्युनिष्ट अर्थात् एमाले  सहरको कुरै छाडौं गाउँगाउँका मानिस यी दुई धारमा बाँडिए पञ्चेहरूको कुनै स्थान रहेन ती हेलाका पात्र भए  यी नयाँ र पुराना कांग्रेस वा एमालेले स्कुल बाँडे सडक बाँडे अस्पताल बाँडे रहेभएका सबै थोक बाँडे अब यी कि एमालेका भए कित कांग्रेसका भए  सानासाना बस्तीहरूमा रहेका चियापसलको धुरीमा कि कांग्रेसको चारतारे कि एमालेको सूर्य अंकित झण्डा फहरिन थाल्यो  बटुवा पनि आफू के छ उसैको पसलमा खाने भयो चियाचमेना  पानी बाराबार भयो दुवैबीच  एकदोस्र्रोको मलामी वा जन्तीमा नजाने भए  एकदोस्रोसित बिहावारी लेनदेन पातपर्म खेताला वा अरू दैनिक व्यवहार केही नहुने भयो  बडो अप्ठेरो परिस्थिति केही समयसम्म रह्यो  संविधान बन्यो दोस्रो तेस्रो चुनावसम्म आउँदानआउँदा यो सबै सखाप भयो सबै साम्य भयो नेपाली नेपाली नै भए  खासै फरक परेन  एमालेको क्रान्तिकारिता भुत्ते हुँदै गयो कांग्रेसको प्रजातन्त्र र एमालेको सर्वहारातन्त्र दुवै खाउमोटाउ तन्त्र हुँदै आफै फुटे  अन्तिममा फुटेका मिले  फेरि बुझियो नेपाल र नेपाली त एउटै पो रहेछ  अहिले एमालेलाई भाइ कांग्रेस भन्छन् कांग्रेसलाई कम्युनिष्टलाई काँध थाप्ने भन्छन्  फेरि आखिर नेपाली नै रहेछन् नेपाली भएर बसेका छन्   
	जनआन्दोलन दोस्रो भयो नयाँ नेपाल बनाउन तर यसपटकको आन्दोलन पहिलेको जस्तो सैद्धान्तिक आधारका पछि लागेन  वर्गीय संघर्षको नाराबाट जगाउँदै लगी अहिले जातीय मुक्तिलाई बलियोसित समातेर बढेको यो आन्दोलनको लहरले झन् कसैलाई बाँकी नराख्ने भयो  त्यतिखेर दुइटामध्ये एउटा भएर त बाँच्न पाइएको थियो  एउटाले न एउटाले आश्रय दिन्थ्यो आडभरोसा दिन्थ्यो  अचेल जातीय मुक्तिको आन्दोलनले प्रत्येकले जात र थर खोज्नपर्यो  मानिस साँघुरियो र हुँदाहुँदा नेपालको एउटा सानो चोक्टामा गएर खुम्चिन कर लाग्ने भयो  कुनै ठाउँ जानुस् अचेल आफ्नो पहिचान स्थापित गर्न कर लागेको  
	छ  तपाईंको अनुहारले केही संकेत दिइहालेर तपाईंलाई कुन जात वा थरमा राख्ने भन्ने केही खुट्याइहालिए पनि त्यसलाई ठ्याक्कै फलानो जातथरमा राख्न गार्हैपर्ने भयो  तपाईंले भन्नैपर्ने भयो म त यो जात अझ जातले भन्दा पनि थरमा नपुगी अपनत्व नहुने भयो  यसको जग माओवादीले मात्र हालेका त होइनन् पनि सहरमा बस्ने पढेलेखेका सहरियाले अनेकौं गोत्र र थरका वंशावली निर्माण गर्ने भन्दै विभिन्न समूह बनाउँदै आफ्नो पहिचान बनाउन लागेका हुन् नै  यो अचम्मको अवस्था अहिले देखिएको छ  साँघुरिने यस प्रयासमा हाम्रा मित्र कहलाउँदा विदेशीको गतिलै सहयोग मिलेको छ  मानवशास्त्रको अध्ययन गर्ने विदेशीका लागि एक किसिमले विशिष्ट प्रयोगशाला नेपालमा प्रयोगशालालाई विस्तृत र परिस्कृत गर्नैका लागि पनि सायद उनीहरूले गतिलो मलजल हालेका छन्  अचेल तिनले सञ्चालित वा तिनीद्वारा सञ्चालित गोष्ठी सभा सम्मेलनमा जाँदा आफ्नो जातगोत्रथर लेखेरमात्र छिर्न पाइने भएको छ  उनले दिने प्रत्येक सहयोग जातभातथरगोत्रअनुसार नै छ उनको मीठोमसिनो पकाउने भान्सामा एकथरीलाई भात काढेर राखेका छन्  एकथरी जो थरले मात्र होइन धर्मले पनि उनका सगोत्री छन् तिनलाई सबै कुराको छुट छ  उनको भान्साकोठाचोटा सबैतिर  केही समयपछि मानिसले ढाँट्लान् कि भनी जनै वा टुपी वा कुनै खास समुदायमा प्रचलनमा रहेको मानव अङ्ग काटेको खत नै देखाउनपर्ने हो कि भन्ने लाग्न थालेको छ  हामी सबै पारदर्शितामा विश्वास गर्ने भएकोले यस्तो नहोला भन्न पनि सकिँदैन  यहाँ जसलाई जे गर्न पनि छुट छ अझ विदेशी त अतिथि देवो भव नहुने कुरै भएन   
	यहाँका दूतावासहरू आफ्ना देशमा उपलब्ध नहुने विशेष विधामा मात्र होइन यहाँकै विद्यालयहरूमा पनि पढ्न छात्रवृत्ति प्रदान गर्नमा छुट पाएका छन्  जातका भरमा थरका भरमा उनीहरूको गुलामी गरेको भरमा सरकारलाई कुनै खोजखबर नगरी यस्तो गर्न उनलाई छुट छ  कति खर्च गर्छन् ठेगान छैन  अब आउँदा दिनमा हुने निर्वाचनमा कुनै खास दललाई भोट दिनदिलाउन अहिले छात्रवृत्ति दिन्छन् पछि सोझै रकम नबाँड्लान् भन्न सकिँदैन  जातभातथरगोत्रको यो रूप त छँदैछ  यस्ता रूपहरूमा विदेशी त हाम्रो पहुँचभन्दा बाहिरै भए  हाम्रो आफ्नो पनि त्यही नीति नै भएको छ  वृद्धभत्ता जस्तो उमेरका हिसाबले बाँडिने भत्ता पनि अमूक जात वा थरको मानिसले  वर्ष पुगेपछि पाउँछ भने अर्कोले  वा साभन्दा माथि भएपछि पाउँछ  अर्थात् उमेरले होइन थर वा जातले मानिसलाई तन्नेरी वा बूढो बनाउने भयो संसारमा यो जस्तो प्रहसनको विषय अरू के नै हुनसक्छ र  
	विभिन्न जातजाति भेषभूषा खानपानका हामी एकदोस्रोसित मिलेर नै बस्नुपरेको छ  किनकि हामी नेपाली हुनचाहेका छौं  त्यो हाम्रो सामूहिक पहिचान हो र त्यसमा हामीलाई गर्व पनि छ भनी एकातिर भन्छौं अनि अर्कोतिर विभिन्न जातथरजातिका हामीलाई एउटै सूत्रमा बाँधेर नेपाली भनी चिनाउनेलाई हामी हेला गर्छौं र इतिहासबाट मिटाउन चाहन्छौं र पुरानै भुरेटाकुरे र छरिएका गेडा हुनतर्फ लागेका छौं  यो कस्तो नयाँ नेपाल हो  अमूक थर वा जात वा जातिकाले अर्कोसित बिहावारी गरी जन्मेकोले कस्तो थरगोत्रजातजाति पाउने हो  बाबुको वंश परम्पराको पछि लाग्ने हो भने पितृसत्तात्मकताको उछित्तो काढ्ने ककसले दोहोलो काढ्ने भयो  आमातिर लागुँ भने अनुहार र बाबुको संस्कारले दिँदैन एउटा भए सुविधा पाइने अर्को भए नपाइने भयो  त्यस्ताका लागि नयाँ नेपालमा ठाउँ नहुने भयो कि कसो  बुझ्न सकिएको छैन  
	संस्कृति परम्परा भाषा खानपान रहनसहन मानव सभ्यताको विकासको क्रममा कुनै ठाउँविशेषको भौगोलिक आर्थिक वातावरण र पारिस्थितिकी चरित्र एवं आनुवंशिक बनोट इत्यादिबाट बन्दै विकसित र परिस्कृत हुँदै जान्छ र त्यो गतिमान छ  कसै गरे पनि उस्तै रूपमा हरहमेशा रहँदैन र समाजले समातेर जड रूपमा राख्न सक्दैन  यस्तो गतिशीलताको आधारलाई हामी हाम्रो राज्य पुनर्निर्माणको स्थायी रूपको आधार बनाउने नयाँ नेपालको परिकल्पना गर्दा त्यस्तो चरित्रको थरगोत्रजातजाति सबैले के कतिसम्मको स्थायित्व देला  हाम्रो ध्यान गएको छैन  आजको भावनामा बगेर हामी टुँडिखेलमा वर्षको एकदिन हाम्रा बाबुबराजूले लगाएका गहनागुरिया र भेषभूषा लगाएर तथा खाना खाएर आजको जी फाइफ र फेसबुक अनि ट्विटरको पुस्ताले कम्मर मर्काएर गरेको नाच वा डन्डिबियो र खोपी वा तेलकासा र बाघचाल खेलेको भरमा आफ्नो जातजाति र थरलाई धानेर राख्ला भन्ने भ्रममा रहन खोज्छौं भने र त्यसलाई नै राज्य पुनर्संरचनामात्र होइन अग्राधिकार र सेवासुविधाको आधार बनाएर स्थायित्व दिन खोज्छौं भने त्यस्तो नयाँ नेपालले कतिसम्म नयाँ नेपाली बनाउला  यहाँ न कुनै नयाँ पुस्ताको बाहुनले टुपी राखेर बिहानबेलुका शंङ्ख फुकी पाञ्चायनको पूजा गर्छ न कुनै मगर केटो कछाड र फुर्के पटुका लगाएर कलेज जान्छ  त्यसैले एकदिनको रहर केही समयसम्म चल्ला तर त्यसले ल्याउने जातीय संघर्षले नेपालीलाई नेपाली हुनदिने छैन र अन्त्यमा नेपाली नयाँ पुस्ताले त्यस किसिमको आधारलाई फाल्नैपर्छ र फाल्ने पनि छन्  
	नयाँ नेपालले तीव्र परिवर्तन खोजेको हो भने त्यसको आधार अर्थसामाजिक परिवर्तन जो स्वयम् पनि सबैका लागि लागू हुनेगरी विकसित गर्ने कुरा एउटा हो  त्यस्तै जातीयतामा रूपान्तरण गरी राज्यसंरचनाको स्यायी आधार बनाउने अर्को कुरा हो  यी दुवैको भिन्नतालाई बुझ्नुको आवश्यकता नयाँ नेपालले खोजेको हो  त्यो खोजको जवाफ अर्थसामाजिक परिवर्तनबाट मात्र सम्भव छ र त्यसका लागि प्राथमिकता त्यस्तो आर्थिक ढाँचा र नीतिको छ जसको नजरमा नेपाली जातजातिको आधारमा होइन कि स्रोतउपर पहुँच र स्वामित्वको आधारमा वर्गीकृत हुन्छन् र अहिलेको पुस्ताको त्यही माग हो   
"
