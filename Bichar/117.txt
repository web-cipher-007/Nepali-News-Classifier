संघीयतामा राजनीतिक निर्णयको समयनेपालले संविधानसभामार्फत संघीय प्रणालीमा जाने भनेर निर्णय गरेको समयदेखि अहिलेसम्मका चार वर्षमा संघीयतासम्बन्धी भएका बहसहरू मात्रैले पनि समग्र नेपाली समाजको गहिरो रूपान्तरण गरिसकेका छन्  "
	नेपालले संविधानसभामार्फत संघीय प्रणालीमा जाने भनेर निर्णय गरेको समयदेखि अहिलेसम्मका चार वर्षमा संघीयतासम्बन्धी भएका बहसहरू मात्रैले पनि समग्र नेपाली समाजको गहिरो रूपान्तरण गरिसकेका छन्  संघीयताको ढाँचामा निर्णय हुन बाँकी नै छ र प्रदेशहरू कतिवटा र कस्ताकस्ता हुनुपर्छ भन्ने विषयमा पनि अन्तिम झगडा लेनदेन र सम्झौता हुन बाँकी नै छ  तर संघीयताका राम्रानराम्रा सबलदुर्बल सबै पक्ष खुलस्त बहसमा आइसकेका छन् र कोही एउटा औसत शिक्षित नेपालीले कुन आधारमा कतिवटा प्रदेशहरू बनाउन ठीक होला भनेर केही बेर गफ गर्नसक्ने भएको छ  यसबीच नेपालले संघीयताका धेरै विज्ञ जन्माएको मात्र छैन कस्तो मोडलको संघीयता आफूलाई मनपरेको हो त्यस्तै किसिमले तर्क गरिदिने विज्ञहरू पनि कोको हुन् भनेर समाजले छुट्याइसकेको छ  जनजातिविज्ञ र अभियन्ताहरूमध्ये कसले जातीय राज्यको वकालत गर्छ र कसले त्यसको विरोध गर्छ भन्ने कुरा पनि जगजाहेर भइसक्यो   
	कुनकुन विश्लेषक टिप्पणीकार कहिलेकहिलेबाट आआफ्नो जात समुदाय र भूगोलतिर मात्र बफादार हुनथाले भन्ने पनि सर्वाङ्ग उदाङ्गो भइसकेको छ  
	संविधानसभा राज्य पुनःसंरचना र राज्यशक्तिको बाँडफाँड समितिका चौध प्रदेशबाट सुरु भएको बहसमा  वटामात्रै प्रदेश बनाउनेदेखि  वटा  वटा  वटा गरी  देखि  भित्रका सबै संख्या प्रस्तावित भइसके लगभग  प्रदेशहरूको हरेक संख्याको लागि प्रदेश बनाउने आधारका लागि तिनीहरूको नामका लागि हरेक समितिका समूहका दलका दलभित्रका नेताहरूका र ती सबैभन्दा पनि जान्ने विज्ञहरूका आआफ्नै तर्क र व्याख्याहरू सबै बजारमा आइसके र यो सबै प्रक्रियासँगै के पनि स्थापित भइसक्यो भने यहाँ जतिवटा प्रदेश जुन आधारमा निर्णय बनाइए पनि त्यो सबै दल समूह र व्यक्तिलाई सर्वस्वीकार्य हुनेवाला छैन  तसर्थ अब संघीयताको विषय प्राज्ञिक र एक्टिभिष्टको तहबाट राजनीतिक तहमा उक्लने बेला भयो  प्राज्ञिक र एक्टिभिष्टले बीचैमा हाइज्याक गरेको संघीयताको बहस अब राजनीतिक तहले आफूसँग फिर्ता लगेर निर्णय गर्ने सही समय अहिले नै हो   
	नेपालमा राज्य पुनःसंरचना र संघीयताको बहसको सुरुवात राजनीतिक तहबाट भएको थियो  माओवादीको जनयुद्घ मधेसको आन्दोलन र अन्य प्रमुख राजनीतिक दलहरूको स्वीकार्यतामा संघीयताको विषय राष्ट्रिय मूलधारको एजेन्डा बन्न पुगेर अन्तरिम संविधान हुँदै संविधानसभामा पुगेको थियो  राज्य पुनःसंरचना समितिले चौध प्रदेशको प्रस्ताव सिफारिस गरेपछि संघीयताको एजेन्डा विस्तारै समाजको गैरराजनीतिक तह र तप्काको मूलधार बन्ने क्रम सुरु भयो  जनजाति अभियन्ता मधेसका नागरिक र शुभचिन्तक विश्लेषक र टिप्पणीकार अनि अनगिन्ती विज्ञहरूको कोर्टमा यो विषय पछारिँदै थचारिँदै बहसका र मतभेदका विभिन्न चरण पार गर्दै राज्य पुनःसंरचना आयोगसम्म आइपुग्यो  जनजाति अधिकारकर्मी र प्रकारान्तरले संघीयताका विज्ञहरूको दुईवटा सिफारिस राज्य पुनःसंरचना सुझाव आयोगमार्फत आएपछि संयोगवश यो विषय तिनीहरूकै थाप्लोमा आएको छ जहाँबाट यो खसेको थियो  राजनीतिक तहबाट लगभग हाइज्याक भएको यो राष्ट्रिय एजेन्डा अब दलहरूमै फिर्ता भएर यसले सिर्फ एउटा राजनीतिक निर्णयमात्र पर्खेर बसेको छ र त्यो राजनीतिक निर्णय यस्तो हुनुपर्नेछ जसले प्रस्टसँग भन्नेछ संघीयतासम्बन्धी यो नै अन्तिम निर्णय हो र यो नै सर्वोत्कृष्ट निर्णय हो  चारवटा प्रमुख राजनीतिक शक्तिहरूले यसरी अन्तिम राजनीतिक निर्णय लिएपछि कठोरतापूर्वक भन्नुपर्नेछ हे आदरणीय अनगिन्ती संघीयताका विज्ञहरू हो जनजाति मधेसकर्मीहरू हो र संघीयताका थरीथरी मोडल प्रस्ताव गर्ने व्यक्तिगत नेताहरू र नागरिकहरू हो  संघीयतासम्बन्धी प्रस्तावहरू सुझावहरू सयौं हुनसक्छन् तर त्यो सम्बन्धी निर्णय एउटामात्र हुनसक्छ र त्यो एउटा निर्णय हामीले लिएका छौं र त्यो निर्णय गर्ने शक्ति पनि हामी नै हौं  
	संघीयताका आधार प्रदेशहरूका मोडल र संख्याहरूका बारेमा यति धेरै थरी सुझाव र तर्कहरू बजारमा आइसकेका छन् कि यो लेखले फेरि संघीयता यसरीयसरी हुनुपर्छ भन्ने सुझाव दिने धृष्टता कुनै हालतमा गर्ने छैन  संघीयता सम्बन्धी निर्णय गर्न विलम्ब भएको विज्ञता ज्ञान र सूचनाको कमीले हुँदै होइन  संघीयता सम्बन्धी सुझाव दिन बनेको आयोग पनि राजनीतिक तहमा उक्त विषयमा विज्ञता कम भएर विज्ञको सुझाव लिन बनेको थिएन  निर्णय गर्न नसकिरहेको अलमलमा सबै दललाई लाग्यो लौ त हेरौं न त यसरी पनि आखिर आयोगले दिने पनि एउटा अथवा दुइटा सुझावमात्रै त हो  सौभाग्यवश संघीयताको एजेन्डा र बहसले आयोगको सुझावको चरण पनि पार गरिसकेको छ र प्रमुख राजनीतिक शक्तिहरूलाई यस विषयमा अन्तिम निर्णय लिने मौका मिलेको छ  पंक्तिकारको यस आलेखमा प्रमुख तर्क के रहेको छ भने संघीयताको विषयमा निर्णय गरिँदा कुनकुन आधारमा कतिवटा प्रदेशको अन्तिम निर्णय लिइन्छ भन्नेभन्दा पनि महत्त्वपूर्ण कुरा प्रमुख दलहरूले उक्त निर्णय कुन सुझबुझका साथ गर्छन् भन्ने विषय बढी गहन भएको छ  प्रदेशहरूको मोडल र संख्यामा गरिने अबको निर्णयमा सबैभन्दा जोखिमपूर्ण कुरा के हो भने दलहरूले निर्णय त सामूहिक रूपमा नै गर्ने तर निर्णय गर्नासाथ आआफ्ना मान्छेहरूलाई रिझाउनका लागि उक्त निर्णय बाध्यताले स्वीकार्नुपरेको भन्नथाल्ने सम्भावना  प्रमुख शक्तिहरूले एकस्वरमा भएको निर्णयप्रति सामूहिक स्वामित्व लिनसकेनन् र मानेनन् भने यति कुरा भन्न हिच्किचाउनु पर्दैन कि यो देशमा संघीयता लागू हुनसक्ने छैन   
	त्यसै पनि जनजाति अधिकारकर्मीराजनीतिकर्मीहरूले जातीय अग्राधिकारको अलोकतान्त्रिक मुद्दा उठाएर संघीय बहसलाई नै अलिकति कमजोर पारे  एक मधेस एक प्रदेशको सुरुको राजनीतिक नाराले पनि यो बहसलाई कमजोर बनाउन सहायक भूमिका खेल्यो र यो एजेन्डालाई नै निकम्मा बनाउने एउटा जोखिमपूर्ण अवस्था तब आउनेछ जब प्रमुख मध्येका कुनै दलले सामूहिक रूपमा भएको निर्णयप्रति पूर्ण अपनत्व देखाउने छैनन् आफ्नो क्षणिक दलगत स्वार्थका लागि  अग्राधिकार नहुने र सम्पूर्ण तराई पनि एक मधेस हुन नसक्ने कुरा त अब स्थापित र स्वीकृत नै भइसक्यो  कुनै आदिवासीजनजातिको नाममा कुनै प्रदेश सिर्जना गर्दैमा त्यसलाई जातीय राज्य भन्न मिल्दैन र नाम मात्रमा कसैलाई समस्या पनि हुनुहुँदैन  समस्या भए नाम फेर्न पनि सकिन्छ पछि  यो सबै कुरा हेर्दा संघीयताका बारेमा निर्णय लिन मुलुक सजिलो विन्दुमा पुगिरहेको जस्तो देखिन्छ अहिले  तसर्थ समस्या भनेको अब संघीयताको मोडल र प्रदेशको संख्या तोक्नेभन्दा पनि तोकिएपछिको स्थितिमा कस्तो राजनीति गरिन्छ भन्ने हो  संघीयता लागू हुनसक्छ कि सक्दैन भन्ने कुरा त्यसैमा निर्भर हुनेछ  
	सोझासिधा गरिबजनजाति गरिबमधेसीहरूले संघीयता लागू गरिएपछि आफ्नो आर्थिकसामाजिक जीवनस्तर सुध्रेला भनेर आशा गर्नु स्वाभाविक छ  किनभने तिनका नेताहरूले तिनीहरूलाई त्यही नै बताएर राजनीति गरिरहेका छन्  तर जान्नेबुझ्ने भनेकाहरूले त बुझ्नुपर्ने हो संघीयता एउटा माध्यममात्र हो एउटा प्रणालीमात्र हो र अहिलेकै जस्तै कुशासन र भ्रष्टाचार बेइमानी र निकम्मापन विद्यमान रहिरहने हो भने संघीयता नेपाललाई झन् गरिब बनाउने माध्यम पनि बन्न सक्छ  सबैले स्वीकारेको यथार्थ के हो भने राजनीतिक भ्रष्टाचार र कुशासन केन्द्रमा भन्दा स्थानीय तहमा कम छैन  अनि तिनै पात्रहरू संघीयतामा एकाएक सदाचारी होलान् भनेर कसरी पत्याइएको हो  तसर्थ संघीयता लागू हुन्छ ठीक छ तर त्यो लागू गर्ने कुरा फेरि सम्पूर्ण रूपमा सुशासन र राजनीति गर्ने तरिकासँग जोडिएको हुन्छ  संघीय प्रदेशका वासिन्दालाई राज्यप्रति बढी अपनत्वको भाव जाग्ला विकास निर्माणमा सहभागिता बढ्ला उनीहरूको र कतिपय समुदायलाई आफ्नो पहिचानले वैधानिक स्वीकार्यता पाएकोले मनोवैज्ञानिक रूपमा राम्रो असर पनि होला  तर संघीयता स्वयम्मा त्योभन्दा बढी केही पनि होइन यदि यो माध्यमलाई व्यवस्थापन गर्न सकिएन भने  अहिले राष्ट्रिय रूपमा देखिएको राजनीतिक कलह र विग्रह हरेक प्रदेशमा देखिने अनि आफ्नो निकम्मापन भ्रष्टाचार र कुशासनलाई छोप्न केन्द्र सरकार र छिमेकका प्रदेशहरूलाई दोष दिन खोजेर राजनीति गर्ने काम भयो भने संघीयता नहँुदा मुलुक ठीक थियो भन्नेहरूको तर्क बलियो हुनेछ   
	तसर्थ संघीयतालाई आवश्यकताभन्दा बढी महत्त्व दिनु यसको बढाइचढाइ गर्नु र यो एउटा माध्यममात्र होइन परिणाम नै हो भनेर चलेका बहस र तर्क जोखिम निम्त्याउने खालका हुन्  संघीयताका कमसल पक्षमा बोल्ने बित्तिकै त्यो कुरा संघीयता विरोधी हुने अथवा संघीयता विरोधी कुरा गर्ने बित्तिकै त्यस्तो व्यक्तिलाई राजनीतिक अछूतजस्तो व्यवहार गर्ने व्यक्तिहरूले संघीय बहसलाई सहयोगको सट्टा असहयोग गरिरहेका छन्  संघीयतामा जाने कुराबाट अब र्फकर्ने कुरा गर्नु प्रत्युत्पादक हुनेछ किनभने बहुमत जनताले संघीयताबाट आश गरेर बसेका छन् र यत्रो राष्ट्रिय आशाको मूलधारलाई जीवित राखेरै अघि बढ्नुपर्छ  तर त्यसो गर्दा संघीयताका कमीकमजोरीको चर्चालाई नै निषेध गर्न खोज्नेहरूको बुद्घपि्रति भने सहानुभूति र खेदमात्र व्यक्त गर्न सकिन्छ  त्यसैले अबको राष्ट्रिय बहस संघीयताको बारेमा गरिने अन्तिम राजनीतिक निर्णय त्यसको सर्वोपरी अपनत्व र त्यसपछिको स्थितिमा संघीय प्रणाली कसरी लागू गर्ने भन्नेतर्फ केन्दि्रत हुनु जरुरी छ  यो सबै कुरा दलका नेताले आफ्ना क्षणिक राजनीतिक स्वार्थप्रेरित चाहनाहरूबाट निर्देशित भएर संघीयताको बारेमा लिइने अन्तिम निर्णयमाथि नै राजनीति गर्न थाल्छन् कि त्यो निर्णयप्रति सामूहिक स्वामित्व प्रदर्शन गरेर राजनेताको भूमिका खेल्ने अन्तिम मौकाको सदुपयोग गर्छन् भन्नेमै निर्भर छ   
	 
	 
"
