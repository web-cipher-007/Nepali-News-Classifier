विस्तारित बैठकको दिशानिर्देशएकीकृत नेकपा माओवादीको हालै सम्पन्न केन्द्रीय समितिको "
	एकीकृत नेकपा माओवादीको हालै सम्पन्न केन्द्रीय समितिको विस्तारित बैठक उद्घाटनदेखि नै उद्वेलित आवेग र आक्रोशपूर्ण रह्यो  शान्ति प्रक्रियामा आएपछि पार्टीमा देखापरेका विकृति विसंगति र अन्य समस्याहरू भद्र तरिकाले हल हुनसक्दैन थिए  त्यसका लागि एक जबर्जस्त धक्का आवश्यक थियो  बैठकका क्रममा युवा क्रान्तिकारीहरूले त्यो शक्तिशाली धक्का सृष्टि गरे  हुन त वादविवाद अरु पार्टीका भेला बैठकहरूमा पनि हुने गर्छन् तर हाम्रो पार्टीको आवेग र आक्रोश तीभन्दा विलकुल भिन्न थिए  बैठकका क्रममा उत्पन्न आक्रोश र आवेग मूलतः विकृति र विसंगतिका विरुद्धमा केेन्दि्रत थियो  त्यहाँ अरु कुनै स्वार्थ थिएन  हामीले त्यो आवेग र आक्रोशलाई सही ढंगले सम्बोधन गर्यौं र गैरसर्वहारा प्रवृत्तिमाथि विजय प्राप्त गर्ने प्रण गर्यौं  
	यो बैठकले मालेमावादको रक्षा प्रयोग र विकासबारे आफ्नो मौलिक प्रतिबद्धता व्यक्त गरेको छ  बैठकको केन्द्रीय विषय मालेमावादको रक्षा प्रयोग र विकास भएकाले मूलभूत रूपमा बहस यसैमा केन्दि्रत भएको थियो  यस सन्दर्भमा देखापर्ने दक्षिण वाम र मध्य विचलनका विरुद्ध संघर्षमा जोड दिनु जरुरी थियो  वर्गसंघर्षमा जोड दिनु जरुरी थियो  किनकि माक्र्सवादलाई वर्गसंघर्षको नभएर वर्ग समन्वयको हतियार बनाउन खोज्ने दक्षिणपन्थी संशोधनवाद मुख्य खतराका रूपमा रहेको छ  त्यस विरुद्धको संघर्षलाई जोड दिनुपर्नेमा बैठकले दिशानिर्देश गरेको  
	छ  साथै अवसरवादको यान्त्रिक संकीर्ण र जडसूत्रवादी विचलनका विरुद्धको संघर्षलाई पनि घनिभूत तुल्याउन आवश्यक थियो  वाम लफ्फाजीभित्र लुकेको दक्षिणपन्थी विसर्जनवादी प्रवृत्तिलाई नङ्ग्याएर मात्र सही अर्थमा मालेमाको रक्षा प्रयोग र विकास गर्न सकिन्छ भन्ने बैठकले ठहर गरेको छ  बैठकमा शान्ति र संविधान निर्माण प्रक्रिया एवम् सेना समायोजन लगायतमा भएका कमजोरीको उल्लेख गर्दै आत्मालोचना गरियो  त्यसपछि नेपाली क्रान्तिको कार्यनीति र रणनीतिहरूको समीक्षा गर्दै नीति योजना र कार्यक्रम तर्जुमा गरिएको छ  
	विश्वमा साम्राज्यवाद एवं उत्पीडित राष्ट्र र जनताबीच साम्राज्यवादी देशहरूबीच र स्वयं साम्राज्यवादी देशहरूभित्र पुँजीपति र मजदुरहरूबीच अन्तरविरोध तीव्र बन्दै गएका छन्  यी अन्तरविरोधमध्ये साम्राज्यवाद एवम् उत्पीडित राष्ट्र र जनता बीचको अन्तरविरोध नै आज विश्वको प्रमुख अन्तरविरोधका रूपमा रहेको छ  शीतयुद्धको अन्त्यपछि साम्राज्यवादी शोषण उत्पीडनका रूपहरूमा आएको महत्वपूर्ण परिवर्तनबारे हामीले चर्चा गर्यौं  भूभागको विभाजन र पुनर्विभाजनको निम्ति चल्ने गरेका अन्तरसाम्राज्यवादी युद्ध र प्रतिद्वन्द्वीताको स्थितिमा आएको परिवर्तनबारे नेताकार्यकर्ताबीच मतैक्य रह्यो  निजीकरण उदारीकरण र वित्तीय पुँजीको भूमण्डलीकरणको प्रभावले परिवर्तन ल्याएको कुरामा बैठक एकमत भयो  विशेषतः सूचना प्रविधिमा आएको अभूतपूर्व विकाससँगै देखिएको सूचना साम्राज्यको प्रभावबारे पनि चर्चा भयो  विश्व परिस्थितिमा आएको यस्तो परिवर्तनलाई विश्लेषण गर्दे आफ्ना विचार रणनीति योजनाहरूलाई निरन्तर विकास गर्न बैठकले निर्देश गरेको छ   
	संविधानसभाको अवशानपछि देशको परिस्थिति निकै नै जटिल र चुनौतीपूर्ण रहेको छ  कांग्रेस र एमालेजस्ता यथास्थितिवादी दलहरू सरकार बदल्ने सर्त तेस्र्याएर सहमतिको ढोका बन्द गरिरहेका छन्  संविधानका विवादित विषयमा सहमति नभएसम्म सरकार छोड्ने कुरा सहमति र निकासका निम्ति अत्मघाती हुनेछ भन्ने एमाओवादीको ठहर छ  विवादित विषयमा सहमति भएमा राष्ट्रिय सहमतिको सरकार गठनका निम्ति पार्टी तयार रहनुपर्छ  घरेलु प्रतिक्रियावादी गुटहरू र वैदेशिक प्रतिक्रियावादी शक्तिहरू नेपालको राष्ट्रिय स्वाधीनता र जनमुक्ति आन्दोलनलाई टुटाउने फुटाउने कमजोर पार्ने र दमन गर्ने षड्यन्त्रलाई तीव्रता दिँदैछन्  उत्पीडित समुदाय आदिवासीजनजाति मधेसी महिला दलित मुस्लिम लगायत पिछडिएका क्षेत्रका जनताको पहिचान र अधिकारको मागलाई जातिवादी साम्प्रदायिक स्वरूप दिएर जनताका विरुद्ध जनतालाई भिडाइ आफ्नो स्वार्थसिद्ध गर्न सबै प्रतिक्रियावादी लागिरहेको अवस्था छ  त्यस विरुद्ध सम्पूर्ण देशभक्त गणतान्त्रिक शक्तिहरू समृद्ध नयाँ नेपालका पक्षधर जनता एवं दलहरूले बृहत्तर मोर्चा खडा गर्नु आजको आवश्यकता हो   
	आत्मनिर्णयको अधिकारको सैद्धान्तिक मान्यता र स्वायत्त प्रदेशसहितको संघीयताको घोषणाले उत्पीडित आदिवासी जनजाति मधेसी र उत्पीडित क्षेत्रका जनताको मुक्तिको लडाइँमा अर्को गुणात्मक विजयलाई व्यक्त गरेको छ  धर्मनिरपेक्षता महिला दलित र मुस्लिमका विशेषाधिकार र मजदुरकिसानको प्रतिनिधित्वको स्वीकार्यताले क्रान्तिकारी परिवर्तनलाई व्यक्त गर्छ  पार्टीले चार आधार निर्माणको योजनाभन्दा बाहिर गएर विशुद्ध आर्थिक विकासको कुरा गर्नु क्रान्तितिर होइन संशोधनवादीतिर जानु हुनेछ भन्ने बैठकको ठहर हो  जनवादी क्रान्तिको पूर्णता र समाजवादी क्रान्तिको आरम्भ जनताको विद्रोहात्मक बल प्रयोगविना सम्भव छैन  
	पार्टी वैचारिक राजनीतिक सांगठनिक र भौतिक तयारीबाट विमुख हुनुहुँदैन भन्ने कुरामा विस्तारित बैठक एक रह्यो  नयाँ र मौलिक रणनीतिको विकास गरेरमात्र क्रान्तिलाई निणर्ायक विजयमा पुर्याउन सकिन्छ भन्ने हामीले ठहर गरेका छौं  राष्ट्रियता जनतन्त्र एवम् जनजीविकासँग सम्बन्धित तत्कालीन नीति र योजनाबारे गम्भीर र व्यापक छलफल गरी बैठकले केही महत्वपूर्ण प्रस्तावहरू पारित गरेको छ  जनताको राजनीतिक आर्थिक सामाजिक अधिकारहरू पुनस्र्थापित गर्न संघीयता विशेषाधिकार र समावेशी समानुपातिक मान्यताका आधारमा जनताको सुदृढ एकता कायम गर्नुपर्छ  पार्टीले जनपरिचालनमार्फत आन्तरिक र बाह्य रूपमा राष्ट्रियतालाई सुदृढ गर्दै पूर्ण स्वाधीनता हासिल गर्ने ठोस योजना र कार्यक्रम बनाई लागू गर्नेछ  यसका लागि वैदेशिक नीति राष्ट्रिय आर्थिक नीति राष्ट्रिय सुरक्षा नीति राष्ट्रिय जलस्रोत नीतिको व्यवस्थित विकास गरिनेछ   
	नेपाली जनताको बलिदानबाट प्राप्त भएका आर्थिक राजनीतिक र सांस्कृतिक अधिकारहरूलाई संविधानसभामार्फत संघीय गणतन्त्रात्मक संविधानमा संस्थागत गर्न हस्तक्षेप बढाउँदै लैजानुपर्नेमा पनि हामी एकमत भएका छौं  पार्टीले पहिचानसहितको संघीयतामा लिएको अडान सही भएको ठहर गरे पनि स्पष्ट व्याख्यासहित जनतामा जाने कुरामा रहेको कमी यो बैठकले केलाएको छ  क्रान्तिकारी भूमिसुधार प्रत्यक्ष निर्वाचित राष्ट्रपति पूर्ण समानुपातिक निर्वाचन प्रणाली सहमतीय शासन प्रणाली शिक्षा स्वास्थ्य रोजगारीको ग्यारेन्टी खाद्य सम्प्रभुता र आवासको मौलिक अधिकारजस्ता विषयहरूमा आफ्ना अडानलाई स्पष्ट रूपमा राख्न पनि विस्तारित बैठकले दिशानिर्देश गरेको छ  
	दिनप्रतिदिन विकराल बन्दै गएको महङ्गी भ्रष्टाचारको बेलगाम वृद्धिले जनता आक्रान्त भएको अवस्था छ  रोजगारीको अभावले धेरै युवाशक्ति बाहिरिने क्रम बढेको मलखादको अभावले किसानहरू मर्माहत भएको दुःखद यथार्थ पहिचान गर्दै यसमा परिवर्तन नभएमा अहिलेसम्म प्राप्त उपलब्धिहरूसमेत गुम्ने खतरा बढेकोतर्फ बैठक गम्भीर रह्यो  त्यसैले जनताको जीवनमा सकारात्मक परिवर्तन ल्याउने आर्थिक अभियान सञ्चालन गर्न तत्काल योजना बनाई लागू गर्न बैठकले सरकारको नेतृत्वलाई निर्देशन दिएको छ   बुँदे समझदारीले संविधानसभाबाट राज्यको अग्रगामी पुनसंरचनासहितको संविधान निर्माण गर्ने तथा शान्ति प्रक्रियालाई सार्थक निष्कर्षमा पुर्याउने म्यान्डेट दिएको छ  आजसम्म प्राप्त उपलब्धिहरूको स्वामित्व लिंदै क्रान्तिका बाँकी कार्यभार पूरा गर्न कार्यदिशामा विकास गर्नुपर्नेमा हाम्रो एकमत छ  त्यसका लागि आन्तरिक एकता मजबुत पार्न गुटउपगुट र विभाजनबाट होइन गुणात्मक रूपान्तरण र सामूहिक नेतृत्वको केन्द्रीकृत अभिव्यक्तिका लागि जनवादी केन्द्रीयताको अधिकतम प्रयोगबाट मात्र सम्भव छ भन्ने बैठकको निर्देश हो   
	लेखक एमाओवादीका पोलिटव्युरो सदस्य हुन्  
"
