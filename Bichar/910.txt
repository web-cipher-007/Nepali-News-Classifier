अब त अति भोमतलब यसमा छ राष्ट्रपतिले थपेको सम्भवतः अन्तिम यो म्याद नगुज्रिँदै सहमति बनोस्  "
	महात्मा गान्धीले भनेका थिए कुनै काम झन्डै गर्नुको केही महत्त्व छैन महत्त्वपूर्ण त त्यतिबेला हुन्छ जब त्यो काम पूरा गरिन्छ  नेपाली राजनीतिक नेताहरूको गराइसँग यो भनाइ ठ्याक्कै मिल्छ  उनीहरूका बैठकका समाचार बन्छन् सहमति हुनै लाग्यो वार्ता सकारात्मक भयो इत्यादि  भोलिपल्टै एउटाले एउटा बखेडा झिक्छ अवस्था पुरानै ठाउँ पुग्छ  म्याद सकिन्छ झगडा सकिँदैन  अहिले त अवस्था गम्भीर छ  मानौं डुंगा डुबिसकेको छ  माझीहरू त्यहीमाथि झगडा गरिरहेका छन्  त्यसलाई नदी तार्न हतार छैन बरु आफैं डुब्न तयार छन्   
	भन्छन् अति भएपछि खति हुन्छ  हाम्रा नेताहरूको पनि मति बिगि्रएको देख्दा लाग्छ केही न केही पक्कै हुन्छ  राजनीतिक डुंगा यस्तो धराप अवस्थामा पुगेको छ सहमति नभए के हुन्छ भन्ने कसैलाई थाहा छैन  सहमतिको विकल्प सहमतिबाहेक केही छैन यति बेला  तर शीर्ष भनाउँदा नेताहरूले त्यसको मर्म अझै बुझेका छैनन्   
	सर एउटा पत्रकारले कुनै सफल व्यक्तिलाई सोधेछ तपाईंको सफलताको रहस्य के हो   
	दुई शब्द उसले भनेछ   
	के हुन् ती दुई शब्द  पत्रकारले जान्न चाहेछ  
	असल निर्णय उसले जवाफ दिएछ   
	तपाईं कसरी असल निर्णय गर्न सक्ने हुनुभयो त  पत्रकारले थप जिज्ञासा राखेछ   
	एक शब्द उसले भनेछ   
	भन्नाले  पत्रकारले के छाड्थ्यो  
	अनुभव उसले प्रस्ट्याएछ   
	तपाईंले अनुभवचाहिँ कसरी हासिल गर्नुभयो त  पत्रकारले फेरि सोधेछ   
	दुई शब्द उसले भनेछ   
	के हुन् ती दुई शब्द  पत्रकारको धितै मरेनछ  
	खराब निर्णय उसले भनेछ  
	वास्तवमा खराब निर्णय नगरी असल गर्ने खुबी सिर्जना हुँदैन  तर खराबीको सीमा हुन्छ  हाम्रा नेता किन सफल भएका छैनन् भने उनीहरू खराब निर्णयलाई असलका लागि अनुभवका रूपमा उपयोग गर्न जान्दैनन्  उनीहरू त कुलतीजस्तै खराबैखराब गरिरहन्छन्  त्यसरी नै उनीहरू अब त नाङ्गेझार भइसकेका छन्  देखाउनेलाई भन्दा देख्नेलाई लाज हुने अवस्थामा पुगिसेकेका छन्   
	उही व्यक्तिले सधैं शीर्ष नेता को पदवी दिएर पनि उनीहरू मात्तिएका हुन सक्छन्  जससँग देशको नेतृत्व गर्ने खुबी छैन जसले अप्ठ्यारो अवस्थाबाट मुलुकलाई पार लाउन सक्दैन जो राष्ट्र हितभन्दा आफ्नो स्वार्थलाई ठूलो ठान्छ ऊ कसरी शीर्ष नेता हुन्छ  साँच्चै शीर्ष नेता भइरहनुहुन्छ भने देखाउनुस् शीर्ष निर्णय गरेर  नत्र जनता त्यो शक्ति हो जसले जत्रा बहादुर हुँ भन्नेलाई पनि घोक्य्राउन सक्छन्  जनता राणाविरुद्ध उठेकै हुन्  राजाविरुद्ध उत्रिएकै हुन्  छविका हिसाबले राणा र राजाभन्दा तुच्छ भइसकेका तपाईंहरूलाई लघार्न नउर्लिएलान् भन्ने के ग्यारेन्टी  
	भ्रष्टाचार बढ्यो जनताले सहे  सत्तामा पुग्ने दलका नेताकार्यकर्ताले पालैपालो देशको रस चुसे  त्यो पनि हेरिरहे  सोचे धेरै आलोचना गर्यो भने फक्रँदो गणतन्त्र अप्ठ्यारामा पर्छ  प्रतिगामी शक्तिले काखी बजाउनेछ  घरको कुरा माइतीलाई छोरीचेलीले नबताएजस्तो पीडावेदना सहेर बसिरहे  अर्को पक्षले खुच्चिङ भन्छ भनेर मौन रहे  दल र तिनका नेताको विरोध गर्दा निर्दलीय रहेछ भन्छन् भन्ने संकोचले मनका कुरा गुम्स्याए  राजावादी र मण्डले रहेछ भन्लान् भन्ने डरले मुख थुनेर बसे  उनीहरू चुप लागेकैले दलका नेताहरू सुधि्रएनन्  मनपरी गर्न उनीहरूको मनोबल बढेको बढ्यै गर्यो  अहम् बढ्यो  आफूलाई हात्ती र जनतालाई भुसुना देख्न थाले   
	जनतालाई यो थाहा छ दल खराब होइनन्  दलीय व्यवस्था नराम्रो होइन  तर तिनलाई हाँक्ने नेताहरू नालायक परे  तिनलाई जरैबाट उखेलेर दलहरूलाई नयाँ संरचना दियो भने मात्र नयाँ नेपाल बन्नेछ भन्ने उनीहरूले बुझे  बूढा नेताहरू गल्दै गए  मेरो पालो आउँछ कि आउँदैन भनेर हिसाबकिताब गर्नमै व्यस्त रहे  त्यही भएर राजनीति कुर्सीको वरिपरि घुमिरह्यो  नेताहरू दङदङी गन्हाउने हुँदै गए  अग्रगमनका बाधक बनिरहेका त्यस्ता अस्थिपञ्चरलाई हटाउँदा राजावादी होइँदैन  बोल्न पाउने अधिकारकै लागि आएको व्यवस्थामा कसैको विरोधमा बोल्दा निरंकुशता पक्षधर ठहरिइँदैन  त्यसैले हामी जनता बोल्ने मात्र होइन कुर्लिनुपर्छ स्वार्थी नेताहरूविरुद्ध अब उर्लिनुपर्छ   
	शीर्ष नेता महोदयहरू  आफूलाई शासित र अर्कालाई शासक बनाएर मात्र एक पटक हेर  बढेको मूल्यको पेट्रोल दिनभर लाइनमा बस्दा पनि नपाएर हेर  सिस्नो र भ्याकुरले पेट भरेर हेर  रोगले प्याकप्याक हुँदा पनि  रुपैयाँको टिकट काट्ने पैसा नभएर रुँदै माग्नुपर्ने गरी खल्ती खलाँस बनाएर हेर  युद्धमा मारिएका विधवा बनेर हेर  अनि थाहा पाउनेछौं जनता कुन अवस्थामा रहेछन् भनेर  तर उनीहरू त्यसरी न हेर्नेछन् न त्यस्ता वर्गका जनताका पीरमर्का बुझ्ने नै छन्  त्यही भएर त यस्तो गम्भीर घडीमा पनि उनीहरू बेमतलब हिँडिरहेछन्   
	प्रधानमन्त्री जो होस् जनतालाई मतलब छैन  तर मतलब यसमा छ राष्ट्रपतिले थपेको सम्भवतः अन्तिम यो म्याद नगुजि्रँदै सहमति बनोस्  नेताहरूमा सद्बुद्धि फिरोस्  अहिलेसम्मका खराब निर्णय असलका अनुभव बन्न सकून्  नत्र उनीहरूको आस गरेर जनता कुर्नेछैनन्  भोट दिने जनता  कर तिर्ने जनता  व्यवस्था ल्याउने जनता  आफ्नो ढाडलाई भर्याङ बनाएर माथि चढाएका नाथे नेताबाट किन डराउने जनता 
"
