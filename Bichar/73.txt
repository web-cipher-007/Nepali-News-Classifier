प्रधानमन्त्रीको राजीनामा मागले उब्जाएका सवालसहमतिको राष्ट्रिय सरकार गठन गर्न प्रधानमन्त्री डा बाबुराम भट्टराईको राजीनामा माग गर्ने पहिलो पंक्तिमा एमाले अध्यक्ष एवं पूर्वप्रधानमन्त्री झलनाथ खनाल उभिएका थिए  "
	सहमतिको राष्ट्रिय सरकार गठन गर्न प्रधानमन्त्री डा बाबुराम भट्टराईको राजीनामा माग गर्ने पहिलो पंक्तिमा एमाले अध्यक्ष एवं पूर्वप्रधानमन्त्री झलनाथ खनाल उभिएका थिए  भट्टराई विकल्पमा नउभिएको भए म नै प्रधानमन्त्री पदमा आसिन रहिरन्थेँ भन्ने उनको मनमा उब्जनु एक हिसाबले अनौठो नलाग्ला  तर भट्टराईले त्यसबखत प्रधानमन्त्री बन्न इच्छा नदेखाएका भए पनि उनलाई प्रधानमन्त्रीमा राखिरहन उनकै पार्टी एमालेकै अर्को खेमा तयार थिएन भन्नेचाहिँ उनले यतिबेला सम्झेर पनि भन्दैनन्  किनकि उनी आफ्नै पार्टीका प्रधानमन्त्री माधवकुमार नेपाललाई राजीनामा दिन बाध्य पारेर लामो र घुमाउरो बाटो हिँड्दै माओवादीको सहयोगमा प्रधानमन्त्री हुनपुगेका थिए   
	संसदीय अभ्यासको एकमात्र प्रणेता ठान्ने कांग्रेस अरू पार्टीका नेतालाई प्रधानमन्त्री बन्न अयोग्य देख्छ  यद्यपि आफैंभित्रको किचलो चिर्न नसक्दा प्रधानमन्त्रीको दाबी गर्न सकिरहेको थिएन  शेरबहादुर देउवा र रामचन्द्र पौडेलमध्ये कुनै एकलाई प्रधानमन्त्री बनाउँदा पार्टीभित्र आइपर्ने रडाकोलाई लिएर ऊ अहिले पनि भयभीत नै देखिन्छ  यद्यपि विपक्षीको धर्म निर्वाह गर्दै उसले प्रधानमन्त्रीको राजीनामा मागको एमालेको धिमे स्वरमा स्वर मिलाइरहेको छ  डा भट्टराई प्रधानमन्त्री भएकै भोलिपल्टदेखि सरकारका केही निर्णयलाई लिएर आफ्ना असन्तुष्टिलाई सडकमै पोखिरहेको माओवादीभित्रकै मोहन वैद्य किरण को विचार समूह यतिबेला खुलेर डा भट्टराईको राजीनामा माग गरिरहेको छ  डा भट्टराई प्रधानमन्त्री बनेदेखि नै किरण समूहको असन्तुष्टि थियो भन्ने कुरा उनी सम्बन्धित विचार समूहको मन्त्रीमण्डलमा समावेश नहुनुले खुलेकै थियो  र समय आएपछि डा भट्टराईको राजीनामा माग्नेछन् भन्ने ठानिएको थियो र घरजग्गा कारोबारको मुद्दा फिर्ता लिएको निहुँ यतिबेला उक्त विचार समूहलाई मिलेको छ   
	 सालको पहिलो संसदीय निर्वाचनपछि सबैभन्दा ठूलो दलको रूपमा बहुमत पुर्याएर सरकार गठन गरेको कांग्रेसमा तत्कालीन प्रधानमन्त्री गिरिजाप्रसाद कोइरालाको सरकारलाई तीनवर्षे कार्यकाल व्यतीत गर्न नपाउँदै गिराउने काममा कांग्रेसकै अर्को खेमा लागेको थियो  गिरिजाप्रसादले त्यही भएर मध्यावधी चुनाव रोजेका थिए   सालमा संसदमा सबैभन्दा ठूलो दलको रूपमा एमाले उभिए पनि ऊसँग बहुमत थिएन   महिना बित्न नपाउँदै सरकारलाई दिएको समर्थन फिर्ता लिएकाले मनमोहन अधिकारीको एमाले नेतृत्वको सरकार थप तीन महिनापछि गिर्यो  त्यसपछि सरकार गिराउने खेलहरूको घिनलाग्दो सिलसिला सुरु भए   पछिको एक कार्यकालभित्र पाँचवटा सरकार बनेर ढल्न पुगे   को निर्वाचनमा एमाले विभाजित भएकाले कांग्रेसले फेरि संसदमा बहुमत प्राप्त गर्यो  त्यस अवधिमा पनि कांग्रेसका तीनजना प्रधानमन्त्री बन्नपुगे र अन्त्यमा कांग्रेस विभाजित हुनपुग्यो र तत्कालीन राजा ज्ञानेन्द्रले देउवालाई हटाएर आफ्नै हातमा शासनसत्ता लिन पुगेका थिए  सरकार निर्माण र विघटनका घिनलाग्दा क्रियाकलापलाई लिएर जनतामाझ असन्तुष्टि फैलँदै व्यापक बन्न पुग्यो  त्यस असन्तुष्टिलाई ज्ञानेन्द्रले सत्ता हातमा लिएर फाइदा लिनपुगे भने अर्कोतर्फ माओवादी जनयुद्धले राम्ररी भजाउने र संघर्षलाई देशव्यापी बनाउने सुगम अवसर प्राप्त गरेको थियो   
	दस वर्ष लामो जनयुद्ध हुँदै  को जनआन्दोलनको लक्ष्य संविधानसभा गणतन्त्र र संघीय राज्यलाई व्यवस्थित गर्नु नै थियो  तर संविधानसभामा कुनै एक दलले बहुमत हासिल गर्न सकेनन्  राजनीति पुनः सत्ताको अस्थिरतासँगै रुमलिन पुग्यो  सहमतीयबाट बहुमतीयमा अल्भिरहँदा साढे तीन वर्षको अवधिमा चौथो प्रधानमन्त्रीका रूपमा डा भट्टराई नेतृत्वको सरकार चलिरहेको छ र उनको पनि राजीनामाको माग आफ्नै पार्टीभित्रबाट गर्न थालिएको छ  लामो समयसम्म एकसाथ संघर्ष गर्दै आएका साथीले खुलेर राजीनामा मागेपछि डा भट्टराईलाई सरकार सञ्चालन गर्न गाह्रो पर्नु अस्वाभाविक हुँदैन  त्यसै पनि ट्रेजरी बेन्चमा बसेका माओवादी सभासदहरूले संसदमा प्रभावकारी र रचनात्मक भूमिका निर्वाह गर्न सकिरहेको देखिन्न  न्यून उपस्थिति उपस्थित भएर पनि अवधिभर हाउसमा नबस्दा कोरम नपुगेर सरकारी बिजिनेस प्रभावित भइरहेका छन्  विधायन समितिमा धेरैवटा विधायकहरू छलफल अवरुद्ध भइरहेका छन्  कतिपय आधुनिक कामकारबाहीका लागि नभई नहुने कानुन बन्न नसकेर थन्किएका छन्  पुराना राजनीतिक दलको बेथा केही समय यता माओवादीमा तीव्र वेगमा सल्किएको छ   
	दलहरू संस्थागत छन् भन्ने कुराले मुलुकको स्वास्थ्य कसरी बढ्छ भन्ने संकेत गर्छ  दलहरूको निर्माण निश्चित उद्देश्य प्राप्तिका लागि भएको हुन्छ  मुलुकलाई कसरी व्यवस्थित गर्ने सामाजिक न्याययुक्त र समृद्धितर्फ मुलुकलाई कसरी लैजाने दलका आआफ्ना सैद्धान्तिक वैचारिक तथा कार्यक्रमिक अवधारणा हुन्छन्  तिनै आधारमा टेक्ने विश्वास भएपछि मानिसहरू संगठित हुने गर्छन्  दलीय संगठन परिचालनका लागि आफ्ना छुट्टै नियमहरू बनाइन्छन् जसलाई निश्चित दल सञ्चालनका लागि स्थापित मूल्य र मान्यता भन्न रुचाइन्छ  नेतृत्व छान्ने नेतृत्व फेर्ने नेतृत्वका कामकर्तव्य र अधिकार तय गर्ने कामका पनि निश्चित विधि र प्रक्रिया तय गरिएका हुन्छन्  निश्चित अवधिका लागि तय गरिने विधिविधानलाई दलका सबै सदस्यले मान्नु र कार्यक्रममा विमति नै भए पनि निश्चित अवधिसम्म कार्यान्वयनमा लाग्नु हरेक सदस्यहरूको कर्तव्य हुन आउँछ  यदि धैर्यतापूर्वक पर्खन सकिन्न भन्ने कुनै नेता वा कार्यकर्तालाई लाग्छ भने उसले उक्त दलको राजनीतिबाट आफूलाई अलग्याउनुपर्छ  समय सन्दर्भ र कार्यक्रम फेरिएको अवस्थामा दलहरू आफूलाई अपडेट गर्न पुनः नयाँ शिराबाट बहस प्रारम्भ गरिनुपर्छ र फेरिएको सन्दर्भमा संगठनले अपनाएको सैद्धान्तिक तथा सांगठनिक ढाँचामा पुनरावलोकन गर्न आवश्यक हुन जान्छ  यसरी प्रक्रियालाई विधिसम्मत ढंगले बढाउने कुरालाई नै संस्थागत हुँदै गएको मानिन्छ  निश्चय पनि एउटा कालचक्र पूरा होस् भन्न नेता वा कार्यकर्तामा धैर्यता आवश्यक हुन्छ   सालपछि स्थापित दलका नेताहरूमा त्यस्तो धैर्यता देखिएको थिएन  नयाँ खाले संघर्ष गरेर नयाँ मूल्य र मान्यता बोकेर आएको भनिएको माओवादीभित्र पनि त्यस्तो धैर्यता नरहेको देखिनु भनेको ऊ पनि पुरानैले स्थापित गरेको अस्थिर राजनीतिको मार्ग अवलम्बन गरिरहेको भान हुन्छ   
	 पछि स्थापित पार्टीहरूको केन्द्रमा विस्तारै सैद्धान्तिक राजनीतिक र कार्यक्रमिक बहस हुन छाडेको थियो  सैद्धान्तिक राजनीतिक वा कार्यक्रमिक बहस हुन छाडेपछि नेतृत्व तहमा सत्ताकेन्दि्रत बहस प्रारम्भ हुनपुग्यो  यसो हुनु भनेको आफूलाई केन्द्रविन्दुमा राखेर सबै खालका समस्या समाधान खोज्ने परिपाटीको थालनी हुनपुग्यो  यस्ता क्रियाकलाप सरुवा रोगझैं केन्द्रबाट सल्किएर गाउँ तहसम्म पुगे  सोझो र निष्ठापूर्वक राजनीति गर्ने केन्द्रको दन्तबझानमा रुमल्लिन नरुचाएर पाखा लाग्न पुगे  निराशा र कुण्ठाग्रस्त मानसिकता बोकेर घर र्फकन पुगेका अधिकांश कार्यकर्ता निस्त्रिय भएपछि छाउन पुगेको राजनीतिक शून्यतामा नै माओवादीको जनयुद्धले फस्टाउने मौका पाएको थियो  आज पुनः गाउँघरमा राजनीतिक शून्यता छाएको छ  पुराना दलहरू आफूलाई बलियो बनाउन अनेकन चेष्टा गरिरहेका छन्  तर चेष्टा विश्वासमा बदल्न सकिरहेको छैन  त्यस बीचमा बढ्दो माओवादीमाथिको विश्वास यतिबेला क्रमिक रूपमा धराशायी हुँदै गइरहेको छ  गाउँघरमा राजनीतिक शून्यता बाक्लिँदै गएको छ   
	गाउँघरमा राजनीतिक शून्यता छाउनु कुनै पनि दलका लागि शुभसंकेत होइन   सालपछि भएका दुईवटा स्थानीय तहको निर्वाचनले तत्कालीन समयमा दलहरूका स्थानीय कार्यकर्तालाई थोरैतिनै भए पनि काम मिलेको थियो  माओवादी स्वयम्ले पनि स्थानीय तहमा जनसरकारहरू बनाएर आम जनतासँगका सरोकारका विषयमा बहसपैरवी चलाएको थियो  जसले गर्दा राजनीति जीवन्त बन्न पुगेको थियो  काम र आलोचना दुवै एकसाथ बढेका थिए  अहिले गाउँघरमा दुवैको अस्तित्व छैन  जिल्ला र स्थानीय निकायमा निर्वाचित संस्था नहुँदा कोही कतै कसैप्रति जिम्मेवार हुन नपर्ने थिति बस्दै गएको छ  राजनीति निस्त्रियताले मानिसमा निराशा र अस्वाभाविक रूपमा अराजकतालाई नै निम्त्याउँछ  यतिबेला अराजकहरूको राष्ट्रव्यापी सञ्जाल निर्माण हुँदै गइरहेको छ र उनीहरू नै राजनीतिमाथि हावी हुँदैछन्  नेताहरू तिनको बैसाखी टेक्न बाध्य हुँदै गएको देखिन थालेको छ  ठूला दलहरूमाथिको विश्वास हट्न जाँदा पुनः नयाँ शिराबाट नयाँ अन्तरद्वन्द्व बढ्न सक्ने संकेत देखिएका छन्  तर त्यो सैद्धान्तिक र राजनीतिकबाट अभिप्रेरित हुनुको सट्टा अन्योलग्रस्त अराजनीतिक बन्नसक्ने खतरा मौलाउँदैछ   
	बेलैमा संविधान निर्माण हुन नसक्दा शाख अन्य दलहरू सँगसँगै माओवादीको पनि गिरिरहेको छ  बेलैमा शान्ति प्रक्रिया अगाडि बढ्न नसक्दा घाटा सबैलाई भइरहेको छ  कुनै पनि दलको शाख गिर्नुको अर्थ ऊ बलियो हुँदै जाने भन्ने अर्थ किमार्थ लाग्दैन  एकपटक शाख गिरिसकेपछि कुनै पनि पार्टी निकट भविष्यमा कुनै पनि खालको नयाँ परिवर्तन पस्कन सक्ने लायक रहन्न  संविधानसभाको बनोट नेताको आत्मकेन्दि्रत राजनीति र संवैधानिक अंगको राजनीतिक चलखेललाई हेर्दा स्थिरता दिनेगरी सहमतिको सरकार बन्नसक्ने देखिन्न  सर्वोच्च अदालतले तोकिदिएको मिति आउन अब धेरै दिन छैन  दलहरू आफैं पनि अर्को व्यक्तिलाई सहज ढंगले एकअर्कोलाई प्रधानमन्त्रीको रूपमा स्वीकार गरिहाल्ने देखिन्न  यसको अर्थ सरकारको राजीनामा गराउनु अर्को अर्थमा अस्थिरता निम्त्यानु हो जो विगतमा राजीनामा दिएपछिको माधव नेपालको सरकारको अवस्था दोहोर्याउनु नै हो  जसमा कसैको जिम्मेवारी रहँदैन  बरु जतिसक्दो चाँडो संविधान निर्माण गरेर विधिपूर्वक सरकार बदल्नतिर लाग्नुको अर्को विकल्प छैन  अरू दलले बुझिसकेका कुरालाई माओवादीका नेताले पनि राम्ररी बुझ्न जरुरी छ  छोटो समयमा अधैर्यता देखाउँदा हुने क्षति बढ्तै व्यहोर्नुपर्ने हुन्छ  यो कुरा विगतको छोटो इतिहास हेरे पुग्छ   
	 
	 
	 
	 
	
"
