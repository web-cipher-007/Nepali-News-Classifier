कंगाल नबनून् कुवेरसम्झौतामात्रै गर्दै जाने हो भने आईजीपी भन्ने पद रबरस्टाम्प सिवाय केही बन्दैन   "
	स्नातक गरेपछि एउटा पेसामा छिरौं भन्ने स्वाभाविक युवा मनसुवाले उसलाई  वर्षअघि भैरहवाबाट काठमाडौं तानेको थियो  इन्स्पेक्टर को विज्ञापन खुलेको थियो त्यसमा दरखास्त हाल्दा उत्तीर्ण पनि भइहाल्यो  त्यतिबेलाको पञ्चायतकालीन समयमा एकदमै आकर्षक मानिने प्रहरी सेवाको अधिकृतमा नाम निकाल्नेहरू देशका विभिन्न भागबाट आएका जल्दाबल्दा युवाहरू थिए  तिनीहरूमध्ये एउटा मंगोल मुहारका अन्तरमुखी व्यक्तित्वका बाबजुद एकले अनौठो उपस्थिति राख्थ्यो  एकदमै सिनसियर अनि सम्हालिएको चरित्र र शैली  बहिर्मुखी फुर्तीफार्ती मनमौजी सोझा बाङ्गा यावत पात्र र प्रवृत्तिबीच उसले छिट्टै आफ्नो अलग परिचय बनायो  उमेरभन्दा बढी परिपक्व देखिने उसलाई सबैले उस्सै भन्न थाले दद्दु अर्थात् दाइ  तिनै थिए कुवेरसिंह राना जो अहिले नेपाल प्रहरीका सबैभन्दा जेठा दाजु बन्न पुगेका छन्  साँच्चैका दद्दु   
	नेपाल प्रहरीको प्रमुख बन्नु उनले जागिर खाएको झन्डै तीन दशकको इतिहासमा सामान्य घटना होइन  हाम्रो मुलुकमा खुरूखुरू काम गर्ने दायाँबायाँ नगर्ने तिकडम नगर्ने नरिझाउनेनरिझिनेहरू माथि जाँदैनन् भन्ने आम मनोविज्ञान छ  राष्ट्रिय जीवनलाई नै डोर्याउने यो मनोदशा विपरीतका घटनाहरू एकदमै न्यून छन्  यस्तो अवस्थामा पहिल्यै उनी एसएसपीबाटै फालिएका वा यतिखेर संगठन प्रमुख नबनाइएका भए पनि हाम्रो समाजले त्यसलाई कुनै दीर्घकालीन अभिलेखमा राख्ने थिएन होला  जति पनि विकृति विसंगति असमञ्जस्यता र विरोधाभास पचाउने क्षमताका लागि हामी संसारमै चिनिंदै आएका छौं  एउटा कर्मचारी यताउता तलमाथि हुनुलाई त यहाँ ठूलो बथानको पाठो मरेझैं मात्रै गरिन्छ   
	राना तालिम दौरान दाउरा खोज्नेदेखि सबै काम एक्लै गरेर तालिमे साथीहरूलाई दालभात खुवाउँथे रे  आखिर सबै कामको कानुन उही हो भिन्नतामात्रै त्यसको आवश्यकता र प्रभावको मात्रामा हुन्छ  साठी हजार जनशक्ति भएको नेपाल प्रहरी हाँकेर जनतालाई शान्ति सुरक्षा दिनुपर्ने आजको उत्तरदायित्व त्यही भात खुवाउने कामकै एउटा विस्तारित रूप हो   
	यति भनेर रानाको आईजीपी नियुक्तिसम्मको यात्रा यहीं टुङ्ग्याउने त  कुनै पनि वृत्तिको नम्बर एक स्थानमा पुग्नुमात्रै सबैथोक हो त  यथार्थमा उनको वास्तविक परीक्षा बल्ल सुरू भयो  एउटा आदर्श प्रहरी प्रमुख जो अहिलेसम्म हामीले सायद पाएकै छैनौं को मानकमा उनको अहिलेसम्मको यश कीर्ति र योग्यता प्रारम्भिक परीक्षामात्र हुन्  
	अस्तव्यस्त अविकसित मुलुकको परिचयमा बाँच्दै आएको नेपालमा प्रहरी यस्तो संगठन हो जसले इतिहासमा सबैभन्दा बढी बदनामी कमाएको छ  एउटा प्रहरी ठाडै चोरमात्र बन्नु हुन्न बाँकी मिलाएर सकेसम्म विवादमा नपर्ने गरी जे गर्दा पनि हुन्छ भन्ने मान्यताले यो संगठनको साङ्गोपाङ्ग चरित्र निर्माण भएको छ  यसकै आड वा दुरूपयोगमा राज्यका धेरै निकाय अनि समग्र राजनीतिले नाङ्गो नाचको मौका पाएका छन्  प्रहरीको अति बदनामी अरूभन्दा बढी बदमासी गरेर मात्र भएको होइन यसको खास कारण यो मुलुकमा अरूले नगरेको कामजति प्रहरीले गर्नुपर्ने लथालिङ्गपूर्ण अवस्था हो  सन्दुकभित्र लुकेर खानु र गौंडामै हजम गर्नु बीचको फरकमात्र छ यसमा   
	एउटा राम्रो छवि भएको मानिसले यस अवस्थाको प्रहरीलाई के गर्न सक्छ  जनतालाई के दिन सक्छ  पृष्ठभूमि त उनले आफ्नो नाम अनुसारकै बनाए  तर संगठन प्रमुखको घिसिपिटी धान्न नसक्दा  महिनापछि उनी कंगाल भएर निस्कन सक्छन्  उनले फूली लगाएलगत्तै राजीनामापत्रको खाका दिमागमा राखेर मात्र काम थाल्नुपर्ने विषम परिस्थिति छ  नेपाली समाजले सोद्देश्यका लागि कुनै सम्झौता नगर्ने पदको लोभ नगर्नेहरूलाई रोलमोडल मान्न थालिसकेको छ  कुवेरले अहिलेसम्म कहिल्यै गरिबी देखाएनन् उनलाई चिन्नेहरू प्रायः यही भन्छन्  घूस खानु दिमागको गरिबी हो  उनी तलबजति लगेर श्रीमतीको पोल्टामा हालिदिन्छन् पकेट खर्च अफिस हिंड्ने बेला माग्छन्  कहिले त्यही एकदुई सय पनि कैयौं दिन खल्तीमै रहन्छ  घरमा बाहेक खानपिनको सोख छैन  एआईजीसम्मको बढुवामा उनले कसैलाई पार्टी भनेर कहीं बोलाएनन्  दुईपटक मिसन गएको पैसा र ऋणपानले बनाएको एउटा घरलाई भाडामा लगाएर परिवारसहित एउटा फल्याटमा बसेका छन्  त्यो बन्दोबस्तीले बचेको पैसा नै उनी र उनको परिवारका लागि पर्याप्त लक्जरी हो   
	कामका सवालमा भन्ने हो भने उनले कसैलाई देखादेख बेइमानी गर्न नदिएको बताइन्छ  राम्रा काम गर्नेका लागि उनी सधैं भरपर्दो तालुक बने  अपराध अनुसन्धानमा चलेका नाम हुन्  प्रशासनमा उनको दख्खल प्रशंसनीय मानिन्छ   
	चलनचल्तीको एउटा मान्यता छ  जसअनुसार पहिलो भेटमै गफले पट्टयाउनु केही जानेजस्तो भान पार्नु हल्काफुल्का निर्णयका सवालमा चर्को स्वर गर्नु मिडियामा डङ्का पिटाउनु आदि एउटा स्मार्ट हाकिमका अनिवार्य गुणहरू हुन् तर ती सबै कुरामा कुवेर साह्रै गरिब छन्  बेलाबेला लिनुपर्ने ठाउँमा पनि अडान नलिएका गुनासा पनि उनीसँग जोडिएका छन्  त्यसैगरी आफ्नो सान्निध्यमा को कस्तो मान्छे आइरहेको छ भनेर छान्न हेर्न नसक्ने अवगुण पनि उनीसँगै जोड्ने गरिन्छ   
	रानाको पदोन्नतिसँग एउटा अस्वाभाविक राजनीति पनि चक्र्यो  गृहमन्त्रीले उनलाई चाहेका थिएनन्  प्रधानमन्त्रीले चाहे उनको अडानकै जित भयो  एक महिना लामो नियुक्ति विवादले गृहमन्त्रीमात्र गलेनन् नेपाली राजनीतिको साख झन् गल्यो  रानाले रानीपोखरीस्थित कार्यालयमा बसेर मात्रै निर्णय पर्खन सकेनन्  आफ्नो योग्यताको दुहाइ दिन शक्तिकेन्द्र धाउनैपर्यो  परिस्थिति यस्तो बनेको छ उनी एमाओवादीले बनाएका आईजीपीजस्ता भएका छन्  जनजातिको बिल्ला लागेको छ   
	नेपाली दलहरूले कुनै व्यावसायिक राष्ट्रसेवकलाई गुन लगाए जस्तोगरी त्यसको सोधभर्ना खोज्नु कुनै अनौठो होइन  त्यसलाई झेल्नु सजिलो नहोला  उनी जनजातिमात्र नभएर सबैभन्दा पहिला नेपाली भएको प्रमाण नक्साल मुख्यालयका कामकारबाहीबाट दिनुपर्ने चुनौती चाहीनचाही आइपरी नै सक्यो   
	सबैभन्दा मुख्य कुरा उनले नेपाल प्रहरीलाई कानुनले दिएका अधिकारमात्रै सुरक्षित गर्नसके पर्याप्त हुनेछ  हवल्दारको सरूवामा गृहमन्त्रीले हस्तक्षेप गर्ने परम्परामा हाम्रो सिस्टम चलेको छ  एउटा मालदार गन्तव्यमा पोष्टिङमा त यहाँ राष्ट्रिय राजनीति घुस्छ  हरेकमा सम्झौतामात्रै गर्दै जाने हो भने आईजीपी भन्ने पद रबरस्टाम्प सिवाय केही बन्दैन   
"
