समृद्धिको बाधक केही गैरआर्थिक पक्ष"विधिको शासन वृद्धि मैत्री मूल्यमान्यता र उत्प्रेरणा प्रणाली सामाजिक मनोविज्ञान नै आर्थिक वृद्धिको वास्तविक स्रोत हुन् ""
	नेपालमा  दशकको विकास प्रयासले कुनै उल्लेख्य सफलता पाउनसकेको छैन  पञ्चायतको समयमा होस् वा  पछि कांग्रेसएमालेको कथित आर्थिक उदारीकरणको समयमा होस् अथवा गणतन्त्रपछि माओवादीसहितको समावेशी वृद्धिको समयमा होस् आर्थिक विकास अपेक्षित भएको छैन  हामीभन्दा पनि पछि आर्थिक विकास प्रयास थालेका देशहरू विकसित देशमा दरिसकेका छन्  केही वर्षअघि हरेक सूचकाङ्कमा नेपालभन्दा पछि रहेका देशले समेत अहिले नेपालभन्दा धेरै राम्रो आर्थिकसामाजिक उन्नति हासिल गरिसकेका छन्  तर नेपाल विगत  दशकमा साढे दुई प्रतिशतको औसत वृद्धिमा स्थिर छ  किन नेपालभन्दा पछि विकास प्रक्रियामा अग्रसर भएका देश चाँडै आर्थिक रुपमा रूपान्तरित भए  के कारणले अरुको दाँजोमा आर्थिकसामाजिक उन्नति गर्न सकेनौं  हाम्रो विकास प्रयासको तगारो के हो  त्यसको समीक्षा गर्न आवश्यक छ   
	आर्थिक वृद्धिको निर्धारक के हो भन्ने विषयमा अर्थशास्त्री मतैक्य छैनन्  कथित विकसित देशले भिन्नभिन्न तवरले समृद्धि हासिल गरेकोले यही नै आर्थिक विकासको निर्धारक तत्व हो भन्न सकिंदैन  तर पनि कुल उपभोग बचत लगानी पुँजी प्रविधि र प्राकृतिक साधनस्रोत आर्थिक वृद्धिको निर्धारक पक्ष मानिन्छन्  बीसौं शताब्दीको अन्त्यतिरका अर्थशास्त्रीले आर्थिक वृद्धिको आधार मानव संसाधन प्रविधिको खोजअन्वेषण र नवपरिवर्तनलाई मान्छन्  समग्रमा पुँजी उपभोग बचत लगानी ब्याजदर प्रविधिको स्तर र जनसंख्या वृद्धिदर आर्थिक वृद्धिको निर्धारक पक्ष हुन्  यसले अर्थतन्त्रमा ब्याजदर तथा पुँजीको सीमान्त उत्पादकत्वलाई निर्धारण गर्ने हुनाले यसैमा आर्थिक वृद्धि निर्भर गर्छ   
	नेपालको सन्दर्भमा आर्थिक रूपान्तरणको तगारोको रूपमा न्युन बचत उच्च सिमान्त उपभोग पुँजी र प्रविधिको अभाव प्रविधि हस्तान्तरणको समस्या मानव संसाधनको अभाव जनसंख्या वृद्धि अपूर्ण बजार निर्वाहमुखी कृषि निर्वाहमुखी उद्यम र वैदेशिक विनिमयको समस्या रहेको भन्ने गरिन्छ  वृद्धिको निर्धारक यस्ता पक्ष आवश्यक अवस्था अर्थात नेसेसरी कन्डिसन मात्रै हो  तर योमात्र आर्थिक वृद्धिको पर्याप्त अवस्था भने होइन  पर्याप्त अवस्था अर्थात सफियिन्ट कन्डिसन भने गैरआर्थिक पक्ष नै हुन्  यी पक्षको विश्लेषण गर्न आवश्यक छ  
	पहिलो मुलुकको आर्थिक विकासको बाधक विधिको शासनको अभाव हो  कानुनको शासन आर्थिक विकासको पहिलो सर्त हो  विधिको शासन नहुँदा सबैभन्दा महत्त्वपूर्ण सर्त सम्पत्तिको निजी स्वामित्व स्थापित हुँदैन परिणाम लगानी हुँदैन  अहिले विधिको शासनको अभावमा पर्याप्त लगानी भएको छैन  वित्तीय उत्प्रेरणा आर्थिक गतिविधिको प्रमुख आधार हो र सम्पत्तिको निजी स्वामित्वले यसलाई बल दिन्छ  विधिको शासन नहुँदा राज्य र माफिया दुवैले निजी सम्पतिमाथि अतिक्रमण गर्न सक्छन्  त्यस्तैगरी उद्योगव्यापार गर्न प्रशासकलाई घुस खुवाउनपर्छ  राजनीतिक गर्नेलाई भाग दिनुपर्ने हुन्छ  शक्तिमा रहेकाका अयोग्य ल्वाँठ र उत्पादकत्वहीन छोराछोरी र नातेदारलाई रोजगारी दिनपर्ने हुन्छ  गुन्डा र डनलाई हप्ता र राजनीतिक पार्टीलाई चन्दा दिनुपर्छ  तर विधिको शासन हुँदा राज्यलाई कर तिरिसकेपछि उसको उद्योगव्यापारको सुरक्षाको ग्यारेन्टी हुन्छ   
	विधिको शासन नहुँदा श्रम समस्या धेरै हुन्छन्  नेपालमा भएका बहुराष्ट्रिय कम्पनीमा मात्र किन श्रम समस्या देखिन्छ  किन यहाँका नेपालीको स्वामित्वमा रहेका उद्योगमा यो समस्या हुँदैन  किनभने यहाँका उद्योगीले श्रमिक संगठनका नेतालाई निजी खाताबाट घुस खुवाउंँछन् र मजदुर नेता मोटाउँछन्  हडताल हँुदैन  बहुराष्ट्रिय कम्पनीमा साधारण सभामा सेयरहोल्डर लगानीकर्तालाई सीईओले जवाफ दिनपर्ने हुन्छ   
	नेपालमा नियम कानुन उपहास गर्ने नै बहादुर ठानिन्छ  उदाहरणका लागि टाइसुट लगाएको पछाडि ल्यापटप व्याग भिरेको महँगो मोटरसाइकलमा सवार भद्र लाग्ने व्यक्ति ट्राफिक जामको समयमा मोटरसाइकल फुटपाथबाट गुडाउने मात्र होइन पैदल यात्री बाटो अगाडि देखे ट्याँट्याँ हर्न बजाउँछ  सडकको नियम उसको लागि मजाक हो  
	त्यस्तैगरी एक उच्च प्रहरी अधिकृतको छोराले हस्पिटलमा नर्सलाई यौन दुव्र्यवहार गरेको केसमा प्रहरी पक्रेर कारबाही गर्न खोज्दा उमेरमा नगरे कहिले गर्छ त भन्ने जवाफ दिन्छन्  ज्ञात होला बेलायतमा गतवर्ष दंगाको बेला लन्डन ओलम्पिकको ब्रान्ड एम्बेसेडेरसमेत रहेकी एक किशोरीले चुइगम चोरेको अभियोगमा प्रहरीले गिरफ्तार गरेपछि उनका बावुआमाले देशको नाममा क्षमायाचना गरे उनीहरूले आफ्नो सन्तानलाई उपयुक्त लालनपालन गर्न नसकेकोमा  
	दोस्रो आर्थिक विकासको बाधक समाजको उत्प्रेरणा प्रणाली हो  समाज मानक उत्प्रेरणा अर्थात इन्सेन्टिभ सिस्टम स्थापित नभएको कारण ज्ञान सीप शिक्षा जाँगरका आधारमा सार्वजनिक भूमिका र प्रतिस्ठा अर्थात रोल एन्ड स्टेटसको आधारमा स्थापित हुने प्राप्ति अभिमुखीकरण अर्थात अचिभमन्ट ओरियन्टेसन स्थापना भएको छैन  सरकार वा सार्वजनिक नियुक्तिमा मात्र होइन तथाकथित निजी क्षेत्रमा पनि त्यो अवस्था छैन  देशमा खुलेका यत्रा बैङ्क तथा वित्त कम्पनीको एकदुई अपवादलाई छाडेर प्रमुख कार्यकारी अधिकृतको सार्वजनिक रुपमा दरखास्त आह्वान भएको पाइँदैन  
	चाकडी चाप्लुसी आफ्नो मान्छे वा आफ्नो पार्टीको मान्छे छान्ने गरिएकोले योग्य व्यक्ति चाकडी गर्नुपर्ने भएकोले प्रतिभा पलायन भएको छ  अर्थतन्त्रमा उत्पादकत्व वृद्धि गर्ने खोज अनुसन्धान तथा प्रतिस्पर्धात्मक क्षमता अभिवृद्धि गर्ने प्रतिस्पर्धामा आधारित श्रेष्ठता र वरिष्ठता स्थापित गर्ने मेरिटोक्रेसी छैन  इन्द्रा नुई सन् सत्तरीको दशकको अन्त्यमा भारतबाट अमेरिका पढ्न गएकी र आफ्ना क्षमताले अहिले पेप्सीको सीईओ भएकी छन्  नेपालमा यस्तो उदाहरण छ  विल गेट्स अहिले संसारकै धनी र दानीका रूपमा सम्मानित छन्  उनी सन्  अघि बेरोजगार भत्ता खान्थे राज्यबाट  स्टीभ जब्सको मृत्युमा अमेरिकी राष्ट्रपतिले शोक वक्तव्य दिएका थिए  उनको शोक वक्तव्यको अर्थ प्राप्ति अभिमुखीकरणलाई सम्मान हो  
	तेस्रो हाम्रो समाजमा मूल्यमान्यता नै यस्तो छ कि त्यसले समाजमा सामाजिक रुपमा अस्वीकार्य कृत्य पनि स्वीकार्य हुन्छ  विकसित देशमा कोही व्यक्ति चलाख छ भन्यो भने त्यसको अर्थ क्लेभर अर्थात जिनियस हुन्छ  यस्तो व्यक्तिलाई चलाख भनिन्छ जो आफ्नो ज्ञान र सीप अत्यन्त कुशल तरिकाले प्रयोग गर्छ  तर हामीकहाँ चलाख भनेको धूर्त ठग्न जान्ने बाठोलाई जनाउँछ  जो गैरकानुनी काम गर्छ त्यो चलाख ठहर्छ   
	चौथो आर्थिक विकासको अर्को महत्त्वपूर्ण पक्ष हो आर्थिक वृद्धि प्रवर्द्धन गर्ने सूक्ष्म अर्थशास्त्रीय संस्कार  अर्थात् उद्यमशीलता हो  उद्यमशीलता भनेको जोखिम उठाउने तत्परता हो  उद्यमशीलताले उत्पादकत्व वृद्धि र रोजगारी सिर्जना गर्छ  तर हामीकहाँ उद्योग गर्ने जोखिम उठाउने तत्परता होइन बैंक टाट पल्टाउने र भ्याट ठग्ने जोखिम उठाउने प्रयत्नमात्र गर्छन्  नेपालका सबै सानाठूला व्यवसायी उद्योगीहरू करठग र बैंक डिफल्टरको भएको कारण यही हो   
	पाँचौं श्रमप्रतिको मानसिकता पनि अर्को सवैभन्दा महत्वपूर्ण आर्थिक वृद्धिको कारक हो  श्रम नै अर्थतन्त्रमा मूल्य अभिवृद्धिको प्रमुख पक्ष हो  एकातर्फ हामी श्रम गर्न हिचकिचाउँछौं  अरब वा मलेसियामा जस्तोसुकै मजदुरी गर्न शरम लाग्दैन तर नेपालमै श्रम गर्न लजाउँछौं  अर्कोतर्फ यहाँका कथित उद्योगपति श्रमिकलाई न्यूनतम  रुपैयाँ मासिक तलब दिन हिचकिचाउँछन्  श्रमिकलाई पर्याप्त भोजन आराम भएन भने श्रमको उत्पादकत्व घट्छ भन्ने साहुलाई ख्याल भएजस्तो लाग्दैन   
	यसो भन्दा सबै पश्चिमा मूल्यमान्यताको वकालत गरेको मलाई आरोप लाग्न सक्छ  लोकतन्त्र कानुन संविधान शिक्षा स्वास्थ्य साहित्य कला ज्ञान विज्ञान प्रविधि पहिरनचाहिँ पश्चिमको नक्कल गर्ने तर मूल्यमान्यता नक्कल नगर्ने हो भने समाजमा वृद्धि हासिल हुँदैन  किनभने राज्यका अंग सरकार अदालत विधायिका सामाजिक संस्था नागरिक समाज पे्रस आदि हार्डवेयर हुन्  यस्ता हार्डवेयर चलाउने भनेको सफ्टवेयरले हो  सफ्टवेयर यस्ता मूल्यमान्यता हुन्  हार्डवेयर विदेशको र सफ्टवेयर स्वदेशको हुँदा यी दुईबीच तालमेल नहुँदा नै समाजमा अहिलेको अवस्था आएको हो  जबसम्म हार्डवेयरसँग मिल्दो सफ्टवेयर हुँदैन तबसम्म कम्प्युटरमा खराबी आएजस्तै हाम्रो अर्थतन्त्रमा खराबी आइनै रहन्छ  यस्ता पक्षलाई जतिसक्यो चाँडो अनुशरण गर्न सक्यो त्यति चाँडो आर्थिक समृद्धि हासिल हुने उदाहरण दक्षिणपूर्व एसियाली देशको आर्थिक रूपान्तरणले दिन्छ   
	निष्कर्षमा पुँजी प्रविधि ब्याजदर मानव संसाधन वृद्धिका लागि तगारा होइनन्  विधिको शासन वृद्धि मैत्री मूल्यमान्यता र उत्प्रेरणा प्रणाली सामाजिक मनोविज्ञान नै आर्थिक वृद्धिको वास्तविक स्रोत हुन्  यस्तो गैरआर्थिक तर वृद्धिकारकबिना यहाँ जतिसुकै पुँजी लगाए पनि जस्तोसुकै अत्याधुनिक प्रविधि भित्र्याए पनि ब्याजदर शून्यमा झारे पनि बचत उच्च भए पनि जति वैदेशिक सहायता र प्रत्यक्ष वैदेशिक लगानी आए पनि र भगवान पशुपतिनाथै प्रधानमन्त्री भए पनि यो देशमा आर्थिक वृद्धि सम्भव छैन   
	 
	
"
