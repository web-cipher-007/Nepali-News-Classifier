"बलिदान बङ्गालो र बहिर्गमनका पीडा""केही दिनअघि कामरेड पुष्पकमल दाहाल सुरक्षा र सुविधाको कारण देखाउँदै महिनाको एक लाखभन्दा बढी भाडा तिर्नेगरी अत्याधुनिक बङ्गालोमा सर्नुभयो  त्यो घर त्यसका घरबेटी त्यसको स्रोतको विश्वसनीयताबारे सोधीखोजी गर्ने सञ्चार माध्यमविरुद्ध उहाँको सचिवालयले क्रान्तिकारी पार्टीका विरुद्ध षड्यन्त्रको बिल्ला भिराइदिँदै गर्दा चेक खोसिएका लडाकुहरू भने क्षतविक्षत सपना र असुरक्षित भविष्यको कुटुरो बोकेर शिविर छाड्दै थिए ""
	गोली खाँदाएउटाको मुखबाट निस्क्यो 
	राम  
	अर्काको मुखबाट निस्क्यो 
	माओ  
	परन्तु तेस्रोको मुखबाट निस्क्यो 
	आलु  
	पोस्टमार्टम रिपोर्ट भन्छअघिल्ला दुईको पेट 
	टन्न भरिएको थियो  
	केही दिनअघि कामरेड पुष्पकमल दाहाल सुरक्षा र सुविधाको कारण देखाउँदै महिनाको एक लाखभन्दा बढी भाडा तिर्नेगरी अत्याधुनिक बङ्गालोमा सर्नुभयो  त्यो घर त्यसका घरबेटी त्यसको स्रोतको विश्वसनीयताबारे सोधीखोजी गर्ने सञ्चार माध्यमविरुद्ध उहाँको सचिवालयले क्रान्तिकारी पार्टीका विरुद्ध षड्यन्त्रको बिल्ला भिराइदिँदै गर्दा चेक खोसिएका लडाकुहरू भने क्षतविक्षत सपना र असुरक्षित भविष्यको कुटुरो बोकेर शिविर छाड्दै थिए  
	दुई साता यताका दुईवटा कन्ट्रस्यान्टिङ घटनाहरूमा घोत्लिरहँदा प्रख्यात भारतीय कवि सर्वेश्वरदयाल सक्सेनाका यी कविता पङ्क्ति प्रासङ्गकि बनेर आए  
	 सालको परिवर्तनको  वर्ष बित्दानबित्दै बहुदलीय प्रजातन्त्रको व्यावहारिक परीक्षण राम्रोसँग हुन पाउँदानपाउँदै र जनताको अभिमत लिन सकेमा शान्तिपूर्ण ढङ्गले पनि सरकार बनाउन सकिन्छ र जनताको हितमा अधिकतम काम गर्न सकिन्छ भन्ने कुरा व्यावहारिक रूपले स्थापित हुँदाहुँदै माओवादीले हिंसात्मक द्वन्द्व सुरु गर्यो   को ऐतिहासिक जनआन्दोलनले पुनःपुष्टि गर्यो समाजको शान्तिपूर्ण रूपान्तरण सम्भव छ हिंसा परिवर्तनको अनिवार्य र अपरिहार्य साधन होइन  त्यसैले माओवादीले गरेको हिंसात्मक आन्दोलनको सान्दर्भिकता अनि त्यसमा भएको सत्र हजार व्यक्तिहरूको मृत्युको औचित्यको मुद्दा आज पनि इतिहासको इजलासमा विचाराधीन छ  तैपनि समाजमा व्याप्त असन्तुष्टिलाई उपयोग गर्दै माओवादीले छोटो समयमा आन्दोलन विस्तार गरेको सत्य हो र यसमा तत्कालीन राज्यव्यवस्थाले उपेक्षा गरेका विभिन्न समुदायको सहभागिता रहेको पनि उत्तिकै सत्य हो  खासगरी बेरोजगार असन्तुष्ट र असुरक्षित भविष्य बोकेर बाँचिरहेका युवाहरूको एउटा पङ्क्ति माओवादी हिंसात्मक आन्दोलनमा आफ्नो भविष्य देखेर त्यसमा गाँसियो र माओवादीले त्यो युवा ऊर्जालाई हदैसम्म उपयोग पनि गर्यो  आखिर सपनाको व्यापार आकर्षक व्यापार नै हो  
	जे भए पनि माओवादीसमेतको सहभागितामा त्यति विशाल परिवर्तन भएपछि र लोकतान्त्रिक गणतन्त्र आएपछि मुलुक नयाँ युगमा प्रवेश गर्यो  साथी हो तपाईंहाम्रो बलिदानले समाजमा यत्ति विशाल परिवर्तन भएको छ  आजको सन्दर्भमा राजतन्त्रको अन्त्य र गणतन्त्रको स्थापना नै क्रान्ति हो र यसका संस्थागत सुदृढीकरण अबको कार्यदिशा हो  शान्ति प्रक्रियालाई पूर्णतामा पुर्याएर तथा नयाँ संविधान निर्माण गरेर हामी यो अभिभारा पूरा गछौर्ं  त्यसपछि हाम्रा अगाडि शान्तिपूर्ण बाटोबाटै जनवाद र समाजवादमा जाने मार्गप्रशस्त हुनेछ  त्यसैले अब हिंसा आवश्यक छैन तपाईंहरू शान्तिपूर्ण बाटोमा अग्रसर हुनुहोस्  र माओवादी नेतृत्वले त्यतिबेला आफ्नो पङ्क्तिलाई यसरी सम्झाउनसकेको भए र त्यो पानीको वेगलाई टर्बाइनमा जोड्नसकेको भए मुलुकले बेग्लै मोड लिने थियो  तर उसले लडाकु कन्टेनरका हतियार र क्यान्टोनमेन्टलाई सधैंभरि बार्गेनिङ र ब्ल्याकमेलिङका लागि प्रयोग गरिरह्यो  अब अर्को बाटो हिँड्न सम्भव छैन भन्ने भलिभाँती बुझेर पनि नेताहरू जनविद्रोह क्रान्ति र विस्फोटका सूत्र दोहोर्याउन छाडेनन्  अहिले पाएका उपलब्धि केही होइन योभन्दा महान र सुन्दर उपलब्धिका लागि कुनै सुन्दर बिहान नेतृत्वले सिठी फुक्छ रहामी विद्रोहमा फेरि कुद्छौं भन्ने स्कुलिङमा हुर्किएका लडाकुहरूका मनमा आज नेतृत्वले विश्वासघात गर्यो भन्ने प्रश्न उठेको छ भने त्यो स्वाभाविकै हो  
	कुनै दुःखान्त कथा पढेजस्तै छन् स्वैच्छिक विदाइमा जाने लडाकुहरूका पीडाका उच्छवासहरू  कुनै बेला कुनै ब्यारेक हमला गर्नुपूर्व कदाचित् युद्धमा मारिइयो भने साथीहरूलाई सजिलो हुन्छ भनेर आफ्नानिम्ति आफैं खाडल खन्थे रे लडाकुहरू  मिथकजस्तो लाग्ने यी सम्झनाहरू ताजै होलान्  तर आज ती युवाहरूलाई राज्यले दिएको पैसा कमाण्डरहरूले बलजफ्ती खोस्दैछन् र सुरक्षाका लागि उनीहरू प्रहरी चौकीको शरण लिन विवश छन्  
	 वर्षसम्म कालापहाड गएका थियौं अब अढाई लाख लिएर फर्किंदैछौं  ज्यामीलाई दिएको ज्याला पनि फेरि आफैंले खोसेर नेताहरूले सक्कली ठेकेदारको चरित्र प्रदर्शित गरे  एउटा दैनिकमा प्रकाशित एकजना लडाकुको यो अभिव्यक्ति निकै मर्मस्पर्शी छ  यस्तै मार्मिक छन् लडाकुका यी भनाइहरू जनताको मुक्तिको सपना सपनै भयो अहिले आफ्नै मुक्तिको खोजीमा छु अढाई लाखको त रहेछ नि हगी हाम्रो जिन्दगी र खोइ न साथमा पढाइ छ न सीप न घर छ नत सपना नै  
	माओवादी लडाकुहरूको व्यवस्थापनका सम्बन्धमा विगतमा निकै लामो सघन र गम्भीर छलफल गरिएको थियो  हामीले बारम्बार माओवादी नेतृत्वसँग समायोजनमा जाने बाहेकका लडाकुहरूलाई दिगो पुनःस्थापनाका निम्ति उत्प्रेरित गर्न आग्रह गर्यौं  यसमा माओवादी नेतृत्व संवेदनशील हुनसकेको भए एकदुई वर्षमै माओवादी पूर्वलडाकुमध्ये कोही हेल्थ असिस्टेन्ट त कोही स्टाफ नर्स कोही ओभरसियर त कोही कृषि प्राविधिक अनि कोही शिक्षक त कोही कनिष्ट व्यवस्थापक बनेर निस्कन सक्थे  उनीहरूको भविष्य सुरक्षित हुन्थ्यो र आत्मनिर्भर बनेका उनीहरूले आफ्नो आस्था अनुसारको आन्दोलनलाई सघाउन सक्थे  हामीले एकमुष्ठ पैसा दिएर विदा गर्नुका जोखिमबारे बारम्बार आग्रह गरेका थियौं  तर स्वेच्छिक विदाइमा जाने लडाकुहरूको पैसामा समेत आँखा लगाइरहेको नेतृत्वका निम्ति दिगो व्यवस्थापनका यी सुझावहरू सुरूचिपूर्ण नहुनु स्वाभाविकै थियो  फलतः आज गम्भीर चुनौती खडा भएको छ  
	हिजो अयोग्य लडाकुका हकमा पनि माओवादीले यस्तै गल्ती गरेको थियो  अनमिनले उमेर नपुगेको या पछि भर्ना भएको भनेर लडाकु प्रमाणीकरण गर्न नमान्नासाथ उनीहरूलाई हार्दिकतापूर्वक विदा गरेको भए उनीहरूले यतिबेलासम्म आफ्नो निजी पारिवारिक र राजनीतिक जिन्दगीको व्यवस्थापन गरिसक्ने थिए  तर जिन्दगीका मूल्यवान तीन वर्ष उनीहरूलाई अनमिनले जे भने पनि सेना या प्रहरीमा भर्ना गराइछाड्छौं भन्ने असम्भव आश्वासन दिएर शिविरमा राखिराख्नुको परिणाम आज उनीहरू माओवादी नेतृत्वविरुद्ध खनिन थालेका छन्  स्वेच्छिक विदाइमा जाने लडाकुहरूलाई पनि अहिलेको परिवर्तित सन्दर्भ राजनीतिक सीमा र उनीहरूको नयाँ यात्राबारे प्रशिक्षित गर्दै र शान्ति प्रक्रिया पूरा गर्न सघाएको धन्यवाद दिँदै हार्दिक विदाइ गरेको भए सायद उनीहरूले मन बुझाउने ठाउँ पाउने थिए  तर ज्यान हत्केलामा राखेर लड्दा पाएको रकममा समेत कमाण्डरहरूमार्फत धावा बोल्न थालिएपछि उनीहरूमा माओवादी नेतृत्वप्रति मोहभङ्ग तीव्र बन्दै गएको छ  
	बाह्र बुँदे समझदारी हुनुपूर्व त्यसको तयारीको सन्दर्भमा भएको एउटा महत्त्वपूर्ण वार्तामा डा बाबुराम भट्टराईले आफ्ना कतिपय कमाण्डरहरूमा युद्ध सरदार प्रवृत्ति देखापरेको भन्दै चिन्ता व्यक्त गरेका थिए  यो समस्या समाधानका लागि पनि पार्टी पङ्क्तिलाई शान्तिपूर्ण राजनीतिक प्रतिस्पर्धामा सामेल गर्न आवश्यक भएको उनको निष्कर्ष थियो  आज झन्डै साढे  वर्षपछि त्यस्तो प्रवृत्ति फेरि प्रकट भएको छ  
	सात बुँदे सहमतिले लडाकुहरूको दर्जा बि्रजिङ कोर्स र कार्यक्षेत्रबारे स्पष्ट पारिसकेको छ  तर आज माओवादी नेतृत्व त्यस सहमति विपरीत दर्जा र सङ्ख्याको बार्गेनिङ गर्दै समायोजनमा जाने लडाकुहरूलाई अलमल्याइरहेको छ  त्यहाँ पनि यस्तै असन्तुष्टि प्रकट हुने सम्भावना प्रबल देखिएको छ  लडाकुहरूको भविष्य र भावनामाथिको यस्तै खेलवाडले भोलि अकल्पनीय समस्या निम्त्याउन सक्छन्  गलत ढङ्गले देखाइएका सपना र असम्भव आश्वासन देखाएर जिन्दगीका मूल्यवान समय खेरा हालिदिँदा सपना पूरा हुन नसक्दाको असन्तुष्टि झनै विस्फोटक हुनसक्छ भन्ने तथ्यप्रति माओवादी किन गम्भीर नभएको होला  आफ्नो आन्दोलनको उपलब्धि राजनीतिक मूल्यमा नखोजेर र यति ठूलो उपलब्धिको श्रेय र स्वामित्व लिन छाडेर किन उनीहरू पैसा र दर्जामा यसलाई साट्न खोजिरहेका होलान्  
	स्वप्नभङ्ग भएर गाउँ फर्केका युवाहरू साँच्चै नै भल्नरेबल हुनेछन्  यदि जिन्दगीको विश्वासिलो आधार तयार भएन भने हिंसामा अभ्यस्त युवाहरू फेरि सङ्गठित या असङ्गठित रूपमा त्यही बाटोमा र्फकंदैनन् भनेर कसैले भन्न सक्दैन  त्यसैले उनीहरूको पीडामा खुच्चिङ गरेर होइन शान्तिपूर्ण जीवनयापनका लागि समाजमा फर्केकोमा स्वागत गर्दै द्वन्द्वकालीन घाउ मेटाउन सहयोग गर्दै र राजनीतिबाट वितृष्णा उत्पन्न हुन नदिइकन उनीहरूको ऊर्जालाई समाज रूपान्तरणमा लगाउन सबैले सहयोगी भूमिका खेल्नुपर्छ  अब यो समस्या माओवादीको मात्रै रहेन  माओवादीका गैरजिम्मेवार नीति र व्यवहारका कारण सिर्जित यस समस्यालाई समाधान गर्न समाज नै अगाडि सर्न जरुरी छ  माओवादीले अप्रमाणित लडाकु स्वैच्छिक बिदाइ रोजेका पूर्वलडाकु र वाईसीएल बनाइएका लडाकुहरूको समस्याबाट शिक्षा लिँदै समायोजनमा रत्ति ढिलाइ गर्नु हुँदैन  
	माओवादी आन्दोलनले केही गलत नजिर बसाएर गएको छ राजनीतिक या अन्य स्वार्थपूर्तिका लागि हिंसाको जथाभावी प्रयोग धम्की चन्दा असुली या कब्जाद्वारा रातारात धनी हुने संस्कृति र जातिवादअतिवादको बढावा  यी समस्याहरू समाजकोशान्तिपूर्ण र लोकतान्त्रिक रूपान्तरणका लागि निकै चुनौतीपूर्ण छन्  यिनीहरूका विरुद्धको वैचारिकराजनीतिकसांस्कृतिक अभियान अपरिहार्य भएको छ 
"
