 राजनीतिक निकासको मार्गचित्रराजनीतिक गतिरोधको अन्त्य भदौ मसान्तसम्ममा गर्ने भनेर वाचा "
	राजनीतिक गतिरोधको अन्त्य भदौ मसान्तसम्ममा गर्ने भनेर वाचा गरेका सत्तारुढ दलले असोज मसान्त हुँदै अहिले दशैंतिहारको बीचमा सहमति गर्ने भनेर नियतवश भाका सारेका छन्  राजनीतिक संकट गहिराएर सत्ता लम्याउने खेलमा उनीहरू लागेकै छन्  विपक्षी पार्टीले विविध विकल्प दिँदादिँदै पनि अल्पमतमा परिसकेको बाबुरामको सरकार सत्ता लम्याउन सकिन्छ भनेर नै सभामात्र हैन संसदको विघटन गराएका हुन्  भदौ मसान्तसम्ममा संविधानसभा पुनःस्थापना सहमति नभएपछि असोज  गते प्रमुख दलहरू ताजा जनादेशमा जाने निष्कर्षमा पुगेका  
	थिए  लगत्तै एमाओवादी अध्यक्ष पुष्पकमल दाहालले नयाँ कार्ड फालेका छन्  विपक्षी दलका नेताहरूका बीच खेल्न माहिर दाहालको प्रस्ताव सरकार लम्याउने दलहरूबीच द्वन्द्व बढाउने अभीष्ट हो भन्ने बुझ्न सकिन्छ  कांगे्रससंँग पुनःस्थापना प्रस्ताव राखेकै दिन वाईसीएलको गोप्य प्रशिक्षण भेलामा दाहालले प्रधानमन्त्री बाबुराम भट्टराईले कुनै पनि हालतमा राजीनामा नदिने बरु मन्त्रिपरिषद विस्तार गर्ने कुरा गरेका थिए  राष्ट्रपतिले चार महिना अगाडि कामचलाउ घोषणा गरिएको मन्त्रिपरिषद विस्तार गर्ने षडयन्त्र भित्रभित्रै भइरहेको छ   
	कहिले निर्वाचन घोषणा कहिले पुनःस्थापनाको बहस फेरि निर्वाचन अनि पुनःस्थापनाको माओवादी प्रस्तावमा एकातिर स्वेच्छाचारी सत्ता लम्याउने नियत झल्किन्छ भने अर्कोतर्फ माओवादी चुनावमा जाने हिम्मत गरेको छैन्  सरकारमा गएपछि मुलुकको कायापलट गर्ने र जनताका यावत समस्या चुट्कीका भरमा समाधान गर्ने भनेर जनतासामु बाँडिएका झूटा आश्वासन खोक्रा भएपछि माओवादी जनतामा जान हिच्किचाउनु स्वाभाविक नै हो  लडाकुका नाममा भएको नेपाली इतिहासकै सर्वाधिक ठूलो आर्थिक घोटाला र भ्रष्टाचार नेताहरूको नाटकीय ढंगले बदलिएको जीवनशैली तथा पार्टी विभाजनको झड्काले माओवादी चुनावमा जान समय किन्ने प्रयास गरिरहेको छ  माओवादी क संविधानसभाको सबभन्दा ठूलो दल ख दुईदुईपटक सरकारको नेतृत्व गरेको र एकपटक सरकारमा मनग्ये संख्यामा सहभागी भएको ग संविधानसभाको विघटन गराएको दल यी प्रश्नसँग जनतासमक्ष के जवाफ दिने हो  कांग्रेस एमाले लगायत दलहरूले संविधानसभालाई बचाउन दिएका विकल्पलाई कुल्चँदै माओवादी सरकारले महिषासुर प्रवृत्ति बोकेर सभा विघटन गराउनुको चित्तबुझ्दो जवाफ जनता खोजिरहेको छ   
	माओवादी नेतृत्वमा बनेका दुइटा सरकारले दिएका कुशासन महँगी र भ्रष्टाचारले माओवादीप्रति जनतामा रहेको भ्रम मेटिएको छ बरु लालआतंकको दुष्चक्रबाट जनता आजित भएका छन्  निश्चय पनि राजनीतिक सहमति गरेर संविधानसभामा सबैले सहमति गरेका संविधानका बुँदाहरूलाई उपलव्धिका रूपमा लिएर त्यसलाई संरक्षण गर्न सकिन्छ र विवादित विषयमा हाल छलफल नगर्ने वा छलफलमा लगेर सहमति कायम गर्न सकिन्छ  तर त्यसको पूर्वसर्त राष्ट्रका लागि बोझ सावित भएको सरकारको विस्थापन र संविधानका अन्तरवस्तुमा लिखित सहमति आवश्यक छ  संविधानसभाको हत्या गर्ने यही सरकार कायम रहेसम्म संविधानसभा पुनःस्थापना गर्ने कुरा विपक्षीका लागि कदापि मान्य हुने छैन्ा  जुन सरकारले संविधानसभाको हत्या गर्यो त्यही सरकारको प्रस्तावमा पुनःस्थापना गर्नु राजनीति र विधि शास्त्रीय हिसाबले अनैतिक र लोकतन्त्रको मानमर्दन हुनेछ   
	देश जटिल मोडमा पुगेको अवस्थामा कांगे्रसले यसबेला मुलुकलाई निकास दिने स्पष्ट मार्गचित्र बनाउन जरुरी छ नकि कुनै नेताका लहडमा आएको प्रस्तावलाई लिएर अल्मलिने बेला हो  नेपालको राजनीतिमा आजपर्यन्त कांग्रेसले नै दिशानिर्देश गरेको छ  कांगे्रसजस्तो जिम्मेवार र परिपक्व पार्टीले बारम्बार झूट कुरा गर्ने नेताको बतासे प्रस्तावमा अल्मलिएर देशलाई अनिर्णयको बन्दी बनाउनु सुहाउँदैन  कांगे्रसका शुभेक्षुकले हामी माओवादीबाट आएका प्रस्तावको प्रतिक्रियामै सीमित रहन थाल्यौं भनेर गुनासो गर्न थालेका छन्  नेतृत्वले गम्भीर रूपमा लिन जरुरी छ  देश जबजब कुहिरोमा काग हराएको स्थितिमा पुग्छ कांग्रेसले देशलाई प्रभावकारी नेतृत्व दिएर शक्ति दिने कार्य गरेको  
	छ  यो आफ्नो शक्ति र जनताको विश्वास पहिचान गर्न सक्नुपर्छ   माघ   र  को कांग्रेसको भेलाले जनआन्दोलनको निर्णय गरेपछि अरु पार्टीहरू त्यसमा सहभागी भएर सहकार्य गर्न आएका हुन्   को आन्दोलनमा माओवादीलाई शान्तिपूर्ण रूपमा आन्दोलनमा आउन प्रेरित गर्यो  समग्रमा कांग्रेसले सबै राजनीतिक दलहरूलाई चलिरहन प्रेरित गर्दै आएको छ   
	विशेषगरी कांग्रेसले दिशानिर्देश गर्न नसकेको कारणले नै यो बाबुराम सरकारको आयु बढ्यो भन्ने जमात पनि ठूलै छ  कांग्रेसभित्र यसबारे औपचारिक निर्णय नै नभए पनि अधिकांश निर्णायक विचारहरू प्रस्तुत भैसकेका छन्  महामन्त्रीको वक्तव्य प्रवक्ताले मिडियाले दिएको अभिव्यक्तिले कांग्रेसको रोडम्यापबारे निश्चित विचार दिएको छ  कांग्रेसभित्र केन्द्रीय सदस्यबीच पनि खासै विवाद छैन  कांग्रेसका नेताहरूबीच अभिव्यक्तीकरणमा देखिएको मतान्तर वास्तवमा रोडम्याप अगाडि राख्दा स्वतः समाप्त भएर जानेछ  निर्वाचनमा जाने र निर्वाचन सम्पन्न गराउने विषयमा कसैको मत बाझिँदैन  संविधानसभाभित्र हालसम्म छलफल भएका र सहमति भएका विषयहरूलाई राजनीतिक सहमतिमा कसरी संविधानको मस्यौदामा राख्न सकिन्छ सोबारे सहमतिबाट नै निर्णय गर्न सकिन्छ  तसर्थ सम्भवतः कांग्रेसको यो रोडम्यापले अहिलेको संकटको निकास दिनसक्छ   
	क कांग्रेसले धेरैले सम्भव छैन भनेको र माओवादीले नाराको लागिमात्रै उठाएको संविधानसभाको निर्वाचन शान्ति र लोकतन्त्रको लागि आफू झुकेर भए पनि निर्वाचन सम्पन्न गराएको छ र वैशाखभित्र चुनाव गर्ने वातावरण बनाइनुपर्छ  आवधिक निर्वाचन नै लोकतन्त्रको मूलतत्त्व पनि हो  ख संविधानको मस्यौदा लिएर आउने विकल्प हुँदाहुँदै पनि संविधानसभाको अवसान गराइनु र अधिनायकवादतर्फ उन्मुख सरकारको तत्काल विस्थापन संकटको निकासको पहिलो र अनिवार्य खुट्किलो हो   
	ग कांग्रेसको नेतृत्वमा राष्ट्रिय सरकार गठन ः कांग्रेसले सबै राजनीतिक पार्टीहरूलाई समेटेर विश्वसनीय वातावरण बनाउन सक्छ  केपी भट्टराईले निश्चित समयमा संविधान ल्याएर निर्वाचन गराएको र गिरिजाबाबुको क्रियाशीलताले निरंकुशतालाई दिएको चुनौती सबैले सम्झना गरौं   
	घ सहमतिका आधारमा संविधानसभामा छलफल भएका विषयहरूको निक्र्यौल निकाल्न पार्टीका नेताहरू र पेसागत बुद्धिजीवी सम्मिलित समिति गठन गर्न सकिन्छ  यही समितिले पुनःस्थापनाको निर्णय पनि गर्न सक्छ  विवादित विषयहरूका सन्दर्भमा छलफल गरेर टुङ्गयाउने अथवा जनमत संग्रहमा जाने अथवा आगामी निर्वाचनका लागि सबै पार्टीले आफ्नोआफ्नो घोषणापत्रमा यसबारे चर्चा गरी निर्वाचनमा जाने  
	ङ निर्वाचन सम्पन्न गर्न आधारभूत कुराको गृहकार्य गर्ने समितिले सर्वप्रथम त निर्वाचनको आयुक्तहरूको निर्णय गरी संविधानसभासंसदको वैशाखमा निर्वाचन गर्न आवश्यक पर्ने जस्तै संख्या संविधानमा गर्नुपर्ने संशोधन साथै अहिले संवैधानिक निकायमा खाली रहेका पदहरूमा सहमतिबाट नियुक्ति प्रक्रिया अगाडि बढाउनेछ   
	च जनता अहिलेको राजनीतिज्ञ र पार्टीहरूले निकास दिन नसकेकोबाट निराश भएका छन्  निकासको बाधक माओवादी र मधेसवादी हुन् अथवा यो सरकार नै हो  तर जनताको जिम्मेवारभन्दा पनि राजनीतिक पार्टी त्यसमा पनि कांग्रेसले माओवादीलाई मूलधारमा लेराएको मधेसवादीलाई चौथो पार्टीका रूपमा स्विकार गर्न वातावरण तयार पारेको संकट निवारण गर्नुपर्छ भन्ने धारणा राख्छन्  साथै जनताको जीवनयापन अत्यन्तै कठिन भएको छ र महँगी भ्रष्टाचार फोस्रो आश्वासनबाट निराश भएको छ  जनतालाई उत्साहित गराएर राष्ट्र निर्माणको कार्यमा अब राजनीतिक पार्टीहरू इमानदारीपूर्वक लागेको विश्वस्त बनाउनुपर्छ  वीपी गणेशमानले झैं राजनीतिलाई सम्मानित बनाउन सक्नुपर्छ   
	संविधानका विवादित विषयमा सहमति भए छोटो समय पुनःस्थापना गरी संविधान जारी गरेर आगामी वैशाखमा नयाँ निर्वाचन गर्ने विकल्पलाई कांगे्रसले खुल्ला राख्नुपर्छ  लोकतन्त्रमा राजनीतिक गतिरोधको निकास ताजा जनादेशले दिनसक्छ यसकारण निर्वाचनलाई केन्द्रबिन्दुमा राख्नुपर्छ  संविधानसभा वा संसदको निर्वाचनसँगै लोकतन्त्रको अवयव रहेको स्थानीय निकायको निर्वाचनलाई हामीले महत्व दिई वैशाखमै निर्वाचन सम्पन्न गर्न जरुरी छ   
	राजनीति आफैमा साध्य हैन  यो जनता र राष्ट्रको लक्ष्य पूरा गर्ने साधन हो  तसर्थ नेपालका राजनीतिक पार्टीहरूले नयाँ सूत्र र राजनीति सुरु गर्नुपर्छ  यही नै राजनीतिक पार्टीहरूको चिन्तन हुनसके मात्रै देश अगाडि बढ्न सक्छ  यो सबैको लागि स्विकार्य हुने मार्ग हो र यसको नेतृत्व कांग्रेसले गर्नुपर्छ  निश्चित समयावधिभित्र यसलाई सत्ता लम्याउन खोज्ने नियतबाट अलमल्याउन खोज्यो भने यसमा सहमति हुने सबै पार्टीलाई सँगै लिई सशक्त आन्दोलन गर्नुपर्छ  दिशानिर्देश गर्ने आन्दोलन कहिल्यै असफल हुनसक्दैन   
	लेखक नेपाली कांग्रेसका केन्द्रीय सदस्य हुन्  
	 
	 
"
