थबाङबारे भ्रमथबाङ ऊभन्दा बाहिर जान सक्दैन र जाने पनि छैन  "
	माओवादी जनयुद्ध ले थबाङलाई विशेष रूपले चिनायो  आज थबाङ नेपालको एउटा गाउँ मात्रै नभएर सिंगो आन्दोलनको बिम्ब क्रान्तिकारी जनताको आस्था र विश्वासको केन्द्र अनि परिवर्तनकारी आन्दोलनको नाम बनेको छ  नेपालको कम्युनिस्ट आन्दोलनले झेल्नुपरेको फुट र विभाजनको विरासतका बीचमा थबाङले जहिले पनि परिवर्तनकारी विचारको पक्षमा आफ्नो समर्थन जनाइराख्यो  र आज एमाओवादीमा आएको फुट र विभाजनको स्थितिमा थबाङले कुन विचार र सिद्धान्तलाई समर्थन गरेको छ  यो चासोको विषय बनेको छ  यसबारे बजारमा जुन हल्ला र भ्रम आएका छन् यसको वास्तविकताबारे केही लेख्नु एउटा थबाङवासी कम्युनिस्ट कार्यकर्ताका हिसाबले आफ्नो कर्तव्य ठान्छु   
	 साल असारमा नेपाल कम्युनिस्ट पार्टी सम्पर्क समितिका नाममा कम्युनिस्ट नेता मोहनविक्रक सिंह र खोबीलाल गुरुङद्वारा गठित संगठन नै थबाङको कम्युनिस्ट विचार र चेतनाको जग हुन पुग्यो  पछि किसान संघका नामबाट गठित संगठनलाई सेल कमिटी बनाइए पनि कम्युनिस्ट पार्टी सम्पर्क समिति नै थबाङको पहिलो कम्युनिस्ट पार्टी संगठन हो  योसँगै थबाङले वामपन्थी आन्दोलनमा आफ्नो पाइला अगाडि सार्यो  साम्यवाद प्राप्तिको एउटा महान् आदर्शसहित थबाङ कम्युनिस्ट राजनीतिमा प्रवेश गर्यो वा भनौं यहाँ कम्युनिस्ट आन्दोलनले प्रवेश गर्यो  एउटा सुन्दर समाज जहाँ धनीगरिब छैन जातिवर्ग छैन राजारैती छैन मानव समाजको यस्तो स्वणिर्म आदर्श हासिल गर्ने अभिलाशा बोकेर तत्कालीन युवा नेता बरमन बुढा मगरको नेतृत्वमा गठित उक्त समितिमा महासुर बुढा पूर्णबहादुर रोका उम्मेदबहादुर रोकाजस्ता युवा नेताहरूले यसको विस्तारलाई निरन्तरता दिइरहे  
	पञ्चायती व्यवस्था आएपछि थबाङका कम्युनिस्ट कार्यकताले सर्वाधिक दुःखपीडाको सामना गर्नुपर्यो  कडा भूमिगत कार्यशैलीका साथ उनीहरू पार्टीको नीतियोजना कार्यन्वायनमा तल्लीन रहे  यही क्रममा  सालमा थबाङमा कम्युनिस्टमाथिको दमनका रूपमा फौजी काण्ड भयो  जसमा दर्जनौं थबाङी युवाहरू ग्रिफ्तार गरिए र जेल हालिए  कयौं पूरै भूमिगत भए राजाविरोधी कम्युनिस्ट चोर जस्ता गालीगलौजको सामना गर्दै तानाशाही व्यवस्थाका पक्षपातीहरूबाट निरन्तर आक्रमण झेल्नुपर्यो  जसका कारण कयौंले घरबार छोडे बिदेसिन बाध्य पारिए गाउँबस्तीभरि लुटपाट यातना र बलात्कारका कयौं घटना गराइए  सैनिक अप्रेसनका नाममा थबाङमाथि जंगली बर्बरता लादियो  तर पनि थबाङ आफ्नो सिद्धान्तमा अडिग रह्यो कहिल्यै झुकेन कहिल्यै आत्मसमर्पण गरेन बरु यहाँका दर्जनौं कम्युनिस्ट नेता कार्यकर्ता वषौर्ं जेल र भूमिगत बस्न तयार भए  त्यसबेला मोहनविक्रम सिंहले थबाङका कार्यकर्तालाई भागेर लखनउतिर रिक्सा चलाई गुजारा गर्न सल्लाह दिएको सहिद तेजमान घर्तीबाट हामी धेरैले सुनेका छौं  यसै क्रममा गएका उम्मेदबहादुर घर्ती लखनउतिरै बसे   
	त्यति नै बेला प्रचण्ड किरण बादललगायतका नेताहरू मोहनविक्रमसँगको अन्तरसंघर्षमा थिए  त्यसबेला मोहनविक्रमको जडसूत्रीय संशोधनवादी प्रवृत्ति र वाम लफ्फाजीविरुद्ध संघर्षमा तत्कालीन युवा नेताहरू थिए  अन्तरसंघर्षका क्रममा सुरुमा थबाङका पुरानो पुस्ताका नेताहरूले मोहनविक्रमप्रति नै झुकाव राखे तर पछि अन्तरसंघर्षको मियो कुरा बुझ्दै गएपछि थबाङका सबै नेता कार्यकर्ता किरण प्रचण्ड र बादलगायतका विचारमा एकमतले समर्थन गर्न आइपुगे  थबाङका पुराना कार्यकर्ता विन झाँक्रीले भनेअनुसार त्यतिखेर पुरानो पुस्ताका नेताहरू नेता त मोहनविक्रम नै हो भन्नेमा थिए भने नयाँ पुस्ता नयाँ नेतृत्वको पक्षमा थियो  वास्तविक क्रान्तिका लागि त नयाँ विचार र नेतृत्व विकास जरुरी छ भनेर तेजमान घर्ती सूर्यलाल बुढालगायतले पुरानो पुस्ताका नेताहरूलाई सहमत गराएका थिए  यसैबेला किरण पनि आफ्नो प्रशिक्षण लिएर थबाङ पुगेपछि सिंगो थबाङ किरणप्रचण्डको विचारमा एकमत भएको थियो   
	तत्कालीन एकताकेन्द्रबाट माओवादी बन्ने बेलामा भने थबाङमा त्यति धेरै विचार संघर्ष भएन किनभने त्यतिखेर त्यहाँ प्रचण्डको नेतृत्वप्रति नै बलियो विश्वास थियो  त्यसैले जनयुद्धको पहलकदमीमा थबाङ एक भएर अगाडि बढ्यो  पूरै जनयुद्धभरि थबाङले माओवादी पार्टीको केन्द्रीय आधार इलाकाको रूपमा काम गर्यो  के युवा के वृद्ध के बालबालिका के पुरुष के महिला सबैले जनयुद्धका लागि क्रन्तिका लागि परिवर्तनका लागि काम गरे  यसैकारण जनयुद्धका बेलामा पनि थबाङले प्रतिक्रियावादीहरूका ठूल्ठूला फौजी कारबाहीको सामना गर्नुपर्यो  किलोसेरा टु कर्डन एन्ड सर्च पाथीभरा कम्बिङ एन्ड सर्चलगायत दर्जनौं अप्रेसनको निसानामा थबाङ नै पर्यो  हरेक थबाङवासीले महिनामा आधा आफ्नो काम आधा पार्टीको काम गरे भन्ने सुन्दा धेरैलाई अनौठो लाग्छ सक्छ  जनयुद्ध र नेतृत्वको रक्षाका लागि देशका कुनाकुनासम्म गएर थबाङवासीले बलिदानी गरे  पूर्वको ओखलढुंगा होस् चाहे पश्चिमको अछाममा थबाङको रगत रगत बगेको छ   दर्जनभन्दा बढी थबाङी युवायुवतीले यस क्रममा प्राणको आहुति दिए  सयांै घर एकसाथ जलाइएपछि हजारांै थबाङीेले जंगलमै कयौं रात बिताउनुपर्यो  धरपकड लुटपाट बलात्कारका कयौं शृङ्खला चलाइए घरवारविहीन थबाङीहरूले महिनौं जंगलमा रात कटाए र कयौं दिदीबहिनीहरू त जंगलमै सुत्केरीसमेत भए  तर पनि थबाङ क्रान्तिप्रतिको आस्था र विश्वासमा अविचलित रह्यो  थबाङले कहिल्यै शिर झुकाएन   
	जनयुद्धबाट माओवादी शान्ति प्रक्रियामा आएपछि यसले विभाजनको सामना गर्नुपरेको छ  एमाओवादीमा आएको विभाजनसँगै थबाङका बारेमा पनि चर्चापरिचर्चा हुन थालेको छ कि थबाङ अब कता  पूरै जनयुद्धभरि र शान्ति प्रक्रिया सुरु भएयता पनि थबाङले प्रचण्डको नेतृत्व र विचारप्रति नै एकमतले सहमत भएर काम गर्यो  प्रचण्डको नेतृत्वमा पार्टीले बनाएको कार्यनीतिक शृङ्खलाहरू थबाङले एकजुट भएर कार्यन्वायन गर्यो  जनयुद्ध थालनीको कार्यनीति जस्तो भूमिगत र खुला कामको तालमेल वैधानिक र अवैधानिक कामको तालमेल गाउँ र सहरको कामको तालमेल आदि  त्यसपछि दोस्रो राष्ट्रिय सम्मेलनले लिएको गोलमेच सम्मेलन अन्तरिम सरकार र संविधानसभा चुनावको कार्यनीति  औं शताब्दीको जनवादले लिएको सामन्तवाद साम्राज्यावादविरोधी शक्तिहरूबीच दलीय प्रतिस्पर्धासम्बन्धी कार्यनीति  बुँदे समझदारी सामन्ती राजतन्त्रलाई परास्त गर्न सात दलहरूसँगको सहकार्य विस्तृत शान्ति सम्झौता र संविधानसभा चुनाव सडक सदन सरकार वार्ता र कूटनीतिक तालमेलसम्बन्धी प्रचण्डले लिएको पछिल्लो कार्यनीतिसँग थबाङ सहमत छ  जस्तो थबाङ शान्ति र संविधानकै पक्षमा रहेका खबर छापामा आइरहनुले पनि नीतिगत रूपमा थबाङ एमाओवादीले लिएको कार्यनीतिकै वरिपरि गोलबन्द छ भन्ने स्पष्ट हुन्छ  यस अवस्थामा पार्टी कार्यदिशासँग नीतिगत रूपमा सहमत रहेको थबाङ एमाओवादीले लिएको नीतिप्रति असन्तुष्टि र असहमति जनाउँदै फुटेको वैद्य माओवादीका पक्षमा जान सक्दैन  नेतृत्वले अपनाएको कतिपय कमजोर कार्यशैलीप्रति आशंका र असन्तुष्टि हुन सक्छ तर सैद्धान्तिक रूपमा एमाओवादीले  
	लिएको कार्यदिशा र कार्यनीतिसँग सहमत रहेको थबाङ ऊभन्दा बाहिर जान सक्दैन र जाने पनि छैन   
	संक्रमणको संवेदनशील घडीमा पार्टी क्रान्ति र आन्दोलनलाई पूरा तागतका साथ एकता र विजयमा पुर्याउने जिम्मेवारीबाट चिप्लिँदै बेग्लै महत्त्वाकांक्षाका साथ फरक पार्टी घोषणा गर्नेहरूसँग थबाङ कसरी सहमत हुन सक्छ  के थबाङले एमाओवादी पार्टीमा फुट होस् भन्ने चाहेको थियो  के थबाङले क्रान्तिको बाँकी कार्यभार अलपत्र छोडेर नेताहरू आआफ्नो बाटो लागून् भन्ने चाहेको थियो  बिल्कुल थिएन र छैन   
	हाम्रो विचारमा किरणले पार्टीभित्र चलाउनुभएको अन्तरसंघर्ष रूपान्तरणका लागि थियो  शान्ति प्रक्रियामा प्रवेशसँगै एमाओवादी पार्टीमा देखिएको गलत आचरण व्यवहार र कार्यशैलीलाई सच्याउँदै पार्टीलाई रूपान्तरण गर्ने हदसम्म किरण पक्षले चलाएको अन्तरसंघर्ष पूरै जायज थियो र यसप्रति सम्पूर्ण थबाङको पनि समर्थन थियो तर हाम्रो समर्थनको उद्देश्य पार्टी फुटको स्तरमा जाओस् भन्ने थिएन  अझै पनि एमाओवादी र मुख्य नेतृत्व प्रचण्डसँग थबाङका गुनासा र असन्तुष्टि छैनन् भन्ने होइन  यिनै गुनासा र असन्तुष्टिहरू आजभोलि देशका प्रतिष्ठित पत्रिकाका मसला बन्ने गरेका छन्  तर पार्टी र नेतृत्वका कतिपय कमजोर कार्यशैलीप्रति गरिने गुनासो रचनात्मक आलोचनाभित्रकै कडी हुन्  सैद्धान्तिक वा नीतिगत रूपमा थबाङ अहिले पनि एमाओवादीले अख्तियार गरेको कार्यनीति र कार्यदिशाकै समर्थनमा छ  अहिले पनि देशको मुख्य कार्यभार राजनीतिक अस्थिरता अन्योल अकर्मण्य अराजकता र अनियमिततालाई तोडेर पहिचानसहितको संघीय संविधान निर्माण गर्नु हो जसबाट एकात्मक केन्द्रीकृत सामन्ती राज्यको अन्त्य गरी अग्रगामी राज्य पुनर्संरचनासहितको संघीय गणतान्त्रिक नेपालको निर्माण गर्न सकियोेस्  थबाङको वषौर्ंदेखिको सपना पनि यही हो  लेखक थबाङ निवासी र पूर्वमाओवादी लडाकुका बि्रगेड सहायक कमान्डर हुन्   
	 
	
"
