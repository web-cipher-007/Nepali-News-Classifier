असफल राज्यका लक्षण र नेपाल"मूलतः असफल राज्यका तीनवटा सामान्य लक्षण हुन्छन् सामाजिक आर्थिक र राजनीतिक  लक्षण विश्लेषण गर्नेले नेपाललाई त्यतातिरको बाटोमा लागेको मात्र नभई त्यहाँ पुगिसकेको राज्यका रूपमा लिनुलाई अत्युक्ति मान्न सकिँदैन  ""
	मूलतः असफल राज्यका तीनवटा सामान्य लक्षण हुन्छन् सामाजिक आर्थिक र राजनीतिक  लक्षण विश्लेषण गर्नेले नेपाललाई त्यतातिरको बाटोमा लागेको मात्र नभई त्यहाँ पुगिसकेको राज्यका रूपमा लिनुलाई अत्युक्ति मान्न सकिँदैन  यति हदसम्मको सामाजिक उथलपुथल यो मुलुकले एकीकरणको बेलामा पनि भोग्नुपरेको थिएन होला  इतिहास त्यसो भन्दैन  सहज रूपमा नेपालको एकीकरण भएको देखिन्छ  यो एउटा सहज स्वीकार्य विषय थियो  यसमा धेरै बाधाअवरोध आएको इतिहासले देखाउँदैन  त्यसपछिको सामाजिक सद्भाव आआफ्नो धर्म संस्कृति संस्कारको निर्वाह गर्दै नेपालले नेपालीको गौरव उठाउँदै दुई सय पचास वर्षको इतिहास बनेकै हो  विदेशी आक्रमण विरुद्धमा पनि प्रतिरक्षात्मक युद्ध सिंगो नेपालीको जोशजाँगरले भएकै हो  सामाजिक सद्भाव खलबलिन थालेको धेरै भएको छैन   
	जहाँसम्म राजनीतिको कुरा छ धेरै उतारचढावपछि  सालको क्रान्ति अभियान मुलुकको आधुनिकीकरणको सुरुवात र जनमुक्ति अभियानपश्चात् राजनीतिले नयाँ युगमा प्रवेश गरेको हो  त्यसपछि पनि राजनीतिक उतारचढाव यथावत् रही नै रह्यो  जनताको मुक्ति अभियान रोकिएन  राजनीतिक वादविवाद र यसभित्रबाट जन्मिने संघर्षहरू पनि त्यसैअनुरूप चली नै रहे  राजनीतिले ठोस आकार भने लिन सकेन  भित्रीबाहिरी शक्तिले यसलाई ठोस आकार लिन पनि दिएन  राजनीतिको विकास क्रमले विश्व समुदायले सभ्यताको उचाइलाई छुँदै गयो उक्लिँदै गयो तर हामी भने अझ पछाडि धकेलिँदै गयौं  कहिले यो अर्काको रुचिमा स्रोतमाथि कब्जा गर्नका लागि औजार हुनपुग्यो भने कहिले मात्र द्रव्यको राजनीतिमा खुम्चिएर बस्न पुग्यो  जुन अहिलेको अवस्था हो  दृष्टान्ततः भर्खरै घटेका केही घटनालाई लिन सकिन्छ  
	केही दिनअघि एमाले निकट युवा संघ घोराही नगर कमिटी सदस्य गणेश नेपालीले हेलमेट नलगाई चलाएको बिना नम्बर प्लेटको मोटरसाइकललाई ट्राफिक प्रहरीले रोकेर सोधपुछ गर्दा विवाद भएपछि फागुन  गते ट्राफिक प्रहरीलाई माफी मगाइयो  राजनीतिक दबाबमा यो अवस्था व्यहोर्नुपर्दा जिल्ला ट्राफिक प्रहरीमा कार्यरत इन्स्पेक्टर लगायत  ट्राफिक प्रहरीले सामूहिक राजीनामा दिए  नियम पालना गर्ने गराउने क्रममा भएको राजनीतिक हस्तक्षेपको यो एउटा नमुना हो  अर्को एउटा घटना छ अपहरण हत्या धम्की फिरौती लगायतका विभिन्न अपराधमा सक्रिय भगत सिंह समूहसँग सरकारले वार्ता गर्यो  वार्ताको नेतृत्व शान्तिमन्त्री सत्य पहाडीको टोलीले लुम्बिनीको होक्के होटलमा गरेको थियो  भगत सिंहको तर्फबाट तुफान भन्ने प्रह्लाद महराको नेतृत्वमा पाँच सदस्यीय टोली वार्तामा आयो  यी सबै आपराधिक गतिविधिमा सक्रिय छन्  धम्क्याउनु लुट्नु हत्या गर्नु फिरौती असुल गर्नु त्यसबाहेक यो समूहले अर्को कुनै काम गरेको छैन यो राजनीतिक समूह होइन  सत्य पहाडीको भनाइमा उनीहरूलाई शान्तिको बाटोमा ल्याउन वार्ताहरू चलिरहेका छन् र उनीहरूलाई अब सुरक्षासमेत उपलब्ध गराइनेछ  यो वार्तामा समूहका नाइके भने उपस्थित थिएनन्  सरकारी पक्षबाट भने स्वयम् मन्त्री वार्ताकारको नेतृत्व गर्दै थिइन्  तेस्रो विराटनगरमा एमाले निकट युथफोर्सका उमेश बस्नेतजस्ता व्यक्ति नेताको संरक्षणमा अहिले पनि सुरक्षित छन्  मान्छे घाइते हुने कसैले कसैलाई समाउने र फेरि छुट्ने घटनाहरू भएकै छन्  नेता भनिएकाहरू खुलामञ्चबाट कसको ताकत छ समात्ने भनेर गर्जन गर्न छाड्दैनन्  नेताको विलासिता यिनैको सहयोगबाट चल्छ   
	ककसको मात्रै नाम लिने  माओवादी र वाईसीएलका त कुरै छाडौं  शिविरबाट निस्क्यो अपराध गर्यो र शिविरभित्र पस्यो अपराध मुक्त  कुनै पत्रकारले केही लेख्यो त्यहीं गयो त्यसको त्यहीं नै सफाया गरिदियो सकियो  प्रहरी कमाण्ड भन्न बाध्य छ यो व्यक्तिको छेउमा नपर्नु यो हामीभन्दा पनि शक्तिशाली छ  जति ठूलै अपराध यसले गरे तापनि जत्रो ठूलै सजाय यसलाई भए तापनि यसलाई हामी छुन भने सक्दैनौं  त्यसकारण यसको छाया देख्यो कि भाग्नु  यसैमा हामी सुरक्षित छौं  बालकृष्ण ढुंगेल हुन् अग्नि सापकोटा हुन् प्रभु साह हुन् या यस्तै धेरै अरू नाम पनि आउँछन्  कथाहरूको मात्रै शृङखला जोड्दै जाने हो भने धेरै लामो हुनसक्छ  त्यता नजाऊँ  
	प्रहरीको मनोबलको स्थिति यो छ  सोमबारको मात्रै घटना हो सिंहदरबारदेखि  मिटर पर त्यो पनि सरकारी कार्यालयहरूकै माझ बम विस्फोट भयो र तीनजना मान्छे मारिए  यसलाई आततायीहरूको दुष्कर्मको संज्ञा दिए सञ्चारकर्मी लगायत सबैले  तर प्रधानमन्त्रीको भाषामा यो प्रतिक्रान्तिकारी घटना हो भने गृहमन्त्रीको भाषामा यो राजनीतिक प्रकृतिको घटना हो  घटनाको जिम्मेवारी लिने संयुक्त जातीय मोर्चाका विश्व क्रान्ति भनिने व्यक्ति तीन महिना अघिमात्रै विस्फोटक पदार्थसहित पक्राउ परे पनि कानुनी कारबाहीबिना नै छुटेका थिए  यो कसरी सम्भव भयो  यी सबै कुरालाई हेर्दाखेरि दण्डहीनताको यो पराकाष्ठा र प्रहरीको मनोबललाई यो हदसम्म गिराइएको अवस्थामा राज्य छ भनेर भन्नु कसरी  
	नेतृत्वलाई यी सबै हुँदा पनि एकरत्ति लज्जाबोध छैन  दाङकै घटनालाई लिने हो भने पनि नेतृत्वले लाज मान्नुपर्ने थियो  कार्यकर्ताले गरेको गल्तीप्रति आफैंले भए पनि गल्ती स्वीकार्ने आँट देखाउनुपर्ने  
	थियो  अलिकति भए पनि नैतिकता देखिन्थ्यो लाज ढाकिन्थ्यो  त्यो त वर्षौंदेखि पाइएनपाइएन  अब अपेक्षा पनि धेरै कम छ  नेपालीको चिन्ता त नेपाल बचाउने कसले भन्ने हो   
	राजनीतिक सामाजिक आर्थिक हरेक दृष्टिले मुलुक असफल राज्यतिर उन्मुख हुन लागिसकेको छ  सरकार राजनीतिक दल अपराधीको संरक्षणमै व्यस्त छन्  मुलुक यसै पनि असफल राज्यको सूचीको खतराको पनि पिँधमा पुगेको छ  हामीलाई त कसैले देख्दैन देखेकै छैन हाम्रो बारेमा विश्व बेखबर छ स्वयम् नेपाली जनता पनि हाम्राबारे केही जान्दैनन् भन्ने जस्तोगरी सुतुरमुर्गले बालुवामा टाउको लुकाए जसरी बसिरहेका छौं  यथार्थमा सानो टाउको लुकाउँदैमा जीउ हराउँदैन सबैले देखिरहेका हुन्छन् देखिरहेकै छन्  सोमालिया एउटा यस्तो देश छ जहाँ सरकार छैन  त्यस्ता धेरै देश छन् जसमा राष्ट्रसंघीय सेनाका रूपमा अरू देशका शासकहरूले शासन गरिरहेका छन्  तर स्वयम् शासक भने त्यसैमा रमाइरहेका छन् र उनको काम आपस्तमै लड्ने र अर्काको सम्पत्तिमाथि कब्जा गर्ने या लुट्नेमात्रै भएको छ   
	धार्मिक सामाजिक र परम्परागत संस्कारहरूलाई धागोले बुन्दै एक किसिमको नेपाल राष्ट्रमा बोलचालको भाषा एउटा मातृभाषा एउटा बनाएर बसेकै समाज थियो  यसमा जातीय पहिचान र तदनुरुपको प्रादेशिक संघीय व्यवस्थासहितको राज्य पहिचानको खोजीको नाराले जुन राजनीति भित्र्याउन खोजियो त्यसले सम्पूर्ण सामाजिक संरचनालाई खलबल्याइदियो  सम्पूर्ण राजनीतिमा एउटा तरंग यस्तो ल्यायो कि जसले हाम्रो सामाजिक व्यवहारलाई नै अपि्रय तुल्याइदियो  जसको प्रभाव हाम्रो सामाजिक जीवनमा पर्नथालेको छ  यसले हामीले सोच्दै नसोचेका कुराहरू समाजमा प्रकट हुनथाले  माथि लेखिएका कुराहरू पनि त्यसैका उपज हुन्   
	यो लेखको माथि नै उल्लेख भयो असफल राज्यका लागि आर्थिक रूपले पनि जीर्ण हुनुपर्छ  कुनै पनि राष्ट्र त्यति स्रोतविहीन हुनसक्दैन यदि त्योसित भएको स्रोतको सदुपयोग गर्ने चिन्तन त्यसभित्रका राजनीतिक नेताहरूसित छ भने  तर स्रोतको उपयोग भने कसरी गर्ने  अधिकांशतः असफल राज्य भनेर घोषित राष्ट्रहरू स्रोतको अभावका कारण असफल भएकै होइनन्  यी असफल भनिएकाहरू खासगरी अपि|का र मध्यअमेरिकाका राष्ट्रहरू स्रोतको हिसाबले अत्यन्तै धनी राष्ट्र हुन्  तर स्रोत भने केही मान्छेको पोल्टामा मात्रै जाने व्यवस्थाले गर्दा  प्रतिशत मानिस आपस्तमा यात गृहयुद्ध या त्यसैबाट जन्मेको भोकमरीबाट ग्रस्त छन्  होइन भने कसैसित हीराखानी कसैसित सुनखानी कसैसित पेट्रोलको भण्डार कोही कृषिका धनी कोही अमूल्य जवाहरातका धनी केही न केही अमूल्य चिजका धनी भएकै कारण त्यसैमाथिको लुटखसोटले त्यहाँ द्वन्द्व भएको हो  हामीकहाँको द्वन्द्व पनि त्यसभन्दा धेरै फरक प्रकृतिको होइन  हामीकहाँ पनि द्वन्द्वको सुरुवात स्रोतलाई कब्जामा लिन चाहने एउटा मानसिकता प्रबल रूपमा अगाडि बढेको हो  किन शान्तिपूर्ण बाटोबाट त्यसको वितरण गरौं र सम्पूर्ण देशलाई त्यसबाट प्राप्त हुने लाभांश बाँडौं भन्ने सोच आएन   
	अहिले अपराध र दण्डहीनताको कारण पनि हामीभित्रका स्रोत र त्यसबाट हुने कमाइ त्यसबाट पालिने नेता तिनीहरूबाट हुने संरक्षण अपराधकर्मीलाई यही चक्रमा मुलुकको राजनीति घुमिरहेको छ  त्यसकारण राजनीति उत्पादनहीन फलहीन बन्दैछ  जनता भने यसैबीचबाट शान्ति र संविधान खोज्दैछन्  राजनीतिको यो स्वरूप रहेसम्म शान्तिको त कल्पनै नगरौं संविधानको आवश्यकता किन महसुस गर्छ कुनै नेताले  ब्यारेक बन्दुक युद्ध आदि जो  वर्षे द्वन्द्वकालको अशान्ति थियो त्यसखालको शान्तिको कल्पना त गर्न सकिएला तर स्रोतमाथि कब्जा गर्ने त्यसबाट आफ्नो अभीष्ट पूरा गर्ने त्यसका लागि अशान्ति आफैंबाट सिर्जना गर्ने दण्डहीनतालाई प्रश्रय दिने सत्तामा जाने होडबाजीका लागि जेसुकै गर्न तयार हुने यस खालका र यस प्रवृत्तिका अशान्तिबाट मुक्ति पाउनु भनेको निकट भविष्यमा नेपालीलाई गाह्रो छ  यो नभएसम्म राजनीतिक स्थिरता र समग्र अर्थमा आर्थिक समृद्धिका कुरा पनि गाह्रा छन्  यी सबैको अभावमा हामीले पनि असफल राज्य हुनबाट बच्नु जो रातो घेरामै परिसकेको एउटा मुलुक छ त्यसबाट तल र्झन र असफल राज्य घोषित हुनमात्र बाँकी छ  अब जे बाँकी छ त्यसबाट उक्लिने सम्भावना नितान्त कम छ  
	लेखक कांग्रेस सभासद हुन्   
"
