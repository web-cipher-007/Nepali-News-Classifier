राजनीतिक पर्दाभित्रका खेलहरू"जसलाई संविधानसभासँग मायामोह वा कुनै साइनो छैन उसैको हातमा बिनासहमति सरकार सुम्पिएर राजनीतिक प्रक्रिया असफल पार्ने मूर्खता प्रधानमन्त्रीले गर्न सक्दैनन्   ""
	अहिले बजारभरि चर्चा छ माओवादी अध्यक्षले त सहमति गरिसकेका थिए तर प्रधानमन्त्री भट्टराईले आफ्नो सत्ता लम्ब्याउन भइसकेको सहमति भाँडे कुर्सीमोह देखाए इत्यादि  यही निराधार हल्लालाई आधार बनाएर कोही भन्छन् प्रधानमन्त्रीले एकदम ठीक गरे अर्काथरी भन्छन् एकदम बेठीक गरे  तर वास्तविकता के हो कोही बुझ्न चाहँदैन  सबैले आफ्नै राजनीतिक झुकाव र स्वार्थ अनुकूल विचार पोख्छन्  माओवादी अध्यक्ष प्रचण्ड माधव नेपाल र कृष्णप्रसाद सिटौलाबीच सहमति भइसक्यो भन्ने हल्ला त व्यापक गरिएको छ  तर त्यो सहमतिको प्यान्डोरा बक्सभित्र के थियो  आजका मितिसम्म कसैलाई त्यसको अत्तोपत्तो छैन  आखिर होस् पनि कसरी जब त्यहाँ कुनै सहमति नै भएको थिएन   
	एमाओवादीको सहमति प्रस्ताव 
	केही अघि प्रधानमन्त्रीले अध्यक्ष प्रचण्ड निवास लाजिम्पाटमा भएको एमाओवादी केन्द्रीय कार्यालयको बैठकमा एउटा सहमति प्रस्ताव पेस गर्नुभएको थियो  उक्त प्रस्ताव एकमतले पारित भएपछि त्यो समग्र पार्टीको प्रस्ताव बनेको थियो  पछि त्यो मधेसी मोर्चा हुँदै संयुक्त लोकतान्त्रिक गठबन्धनकै प्रस्ताव बन्नपुग्यो जुन यस्तो थियो बैसाखमा संविधानसभाको चुनाव गर्ने संविधानमा निर्वाचनको निम्ति आवश्यक पर्ने संविधान संशोधनको निम्ति बाधाअड्काउ फुकाउने निर्वाचन लगायतका संवैधानिक आयोगहरूमा नियुक्ति गर्ने शान्ति प्रक्रियाका बाँकी काम सेना समायोजनमा दर्जा निर्धारण गर्ने सत्यनिरुपण तथा मेलमिलाप आयोग गठन गर्ने लगायतका कुराहरूमा सहमति भइसकेपछि राष्ट्रिय सरकार दुई चरणमा गठन गर्ने  पहिलो चरणमा अहिलेकै सरकारमा कांग्रेसएमाले लगायत सबै दलहरू सम्मिलित भई त्यसलाई राष्ट्रिय सरकार बनाउने र दोस्रो चरणमा निश्चित सहमतिको अवधिपछि चुनावको बेलामा राष्ट्रिय सरकारको नेतृत्व कांग्रेसलाई दिने  
	वास्तवमा वर्तमान प्रधानमन्त्रीको निम्ति अर्को प्रधानमन्त्री यो सरकारको निम्ति अर्को सरकारको फगत मनोरञ्जनको खेलमात्र खेल्ने सहमति कतै भएको थिएन  एमाओवादी पार्टी मधेसी मोर्चा वर्तमान गठबन्धन र प्रधानमन्त्रीको एकमतको प्रस्ताव भनेको मुलुकलाई निकास दिनेगरी राजनीतिक एजेन्डामा पहिले सहमति गर्ने अनि दुई चरणमा राष्ट्रिय सरकार गठन गर्ने नै हो  अहिले भइरहेका वार्ताहरू यसै विषयमा केन्दि्रत छन्  तर कहाँ कताबाट बीचैमा सहमति भइसक्यो भन्ने निराधार हल्ला चलाइयो  चियापसलमा गफिनेदेखि मूलधारका मिडियासम्म त्यसैको पछाडि दगुरे तर यथार्थ के हो भनेर बुझ्ने फुर्सद कसैलाई भएन  यदि सहमति भइसकेको भए त्यसको बुँदा केके थियो त  अनि कुनकुन बुँदामा वर्तमान प्रधानमन्त्रीले मान्नुभएन  भन्ने कुरा सार्वजनिक हुन आवश्यक छ   
	यथार्थमा विपक्षी दलहरू कुनै पनि राजनीतिक एजेन्डामै प्रवेश गर्न नचाहने जसरी पनि सरकार हत्याउने र चुनाव नगर्नेतर्फै उन्मुख देखिएकाले वर्तमान संकट झन्झन् गहिरिँदै गइरहेको हो  जसरी विपक्षीहरूले वर्तमान सरकारमा सामेल हुनु नैतिक रूपले असम्भव भनिरहेका छन् त्यस्तै तर्क गर्ने हो भने बाबुराम भट्टराईलाई बहिष्कार गर्ने वर्तमान विपक्षी दलहरूको नेतृत्वमा बन्ने सरकारमा बाबुराम भट्टराई उपाध्यक्षसमेत रहेको एकीकृत माओवादी पार्टीचाहिं कुन नैतिकताले सामेल हुने  एमाओवादी सरकारमा समावेश भएन भने कसरी राष्ट्रिय सरकार बन्छ  अनि कसरी निर्वाचन सम्भव हुन्छ  अनि देश फेरि यही कथित् सहमतिको गोलचक्करमा फस्ने हो जसको नेतृत्वमा सरकार बने पनि  त्यसकारण दुवै पक्षको आत्मसम्मान हुने एमाओवादीद्वारा गरिएको प्रस्ताव नै निकासको उत्तम विधि हो  यदि यो प्रस्ताव कांग्रेसलाई मान्य हुँदैन भने एमाओवादी बाध्य भएर नेतृत्वको विकल्प सरकार समर्थित गठबन्धन भित्रैबाट मधेसी मोर्चा वा साना दलतिर खोज्न बाध्य हुन्छ   
	जेठ  तर्फ फर्कँदा 
	अहिलेको समस्याको पृष्ठभूमि बुझ्न संविधानसभा विघटन भएको अवस्था केलाउन जरुरी हुन्छ  सरकारले गत जेठ  गते संविधानसभाको म्याद थपको प्रस्ताव गर्दा कांग्रेसले त्यसको विरोध गर्दै  गते सरकारबाट बाहिरियो  जेठ  गते संविधानसभाको अन्तिम दिन दिउसोसम्म आइपुग्दा करिबकरिब सहमतिको नजिक दलहरू पुग्दै थिए  करिब  वटा प्रदेशमा सहमति गर्ने मोटामोटी समझदारी बन्दै थियो  त्यही बीच कांग्रेसबाट सुशील कोइराला र रामशरण महत तथा एमालेबाट केपी ओलीले पहिचानसहितको संघीयतामा कुनै हालतमा सहमति हुन नसक्ने अडान लिएपछि त्यो दिनको लगभग भइसकेको सहमतिको वातावरण बिगि्रयो  त्यति हुँदाहुँदै पनि अन्तिमसम्ममा सहमति जुट्ला भनेर आशावादी हुनु एमाओवादी नेताहरूको ठूलो कमजोरी बन्न पुग्यो  कम्तीमा त्यो दिन विविध षड्यन्त्रहरूलाई चिर्दै व्यवस्थापिकासंसद सुरुमात्र गराइदिनसकेको भए मुलुक दुर्घटनाबाट जोगिन सक्थ्यो  जेठ  गते संविधानसभा बचाउने सबै विकल्प सकिएपछि अन्तिम विकल्प संकटकाल लगाएर भए पनि संविधानसभाको म्याद  महिना थपौं भन्ने प्रधानमन्त्रीको प्रस्ताव थियो  प्रधानमन्त्रीले कलंकको टीका लगाउनुपरे पनि म एक्लै लगाउँछु कम्तीमा अघोषित नै सही संकटकाल लगाएर संविधानसभाको म्याद थप्ने सहमति त दिनुस् भनेर रोदनयुक्त स्वरमा संविधानसभाको आयुको भीख माग्दा विपक्षी दल सबैले सुनेर पनि नसुनेझैं गरिदिए   
	यो तथ्यलाई सहजै बिर्सन सकिँदैन  शान्ति र सहमतिको नाममा एमाओवादीले धेरै कुरा गुमाइसकेको छ अब गुमाउनुपर्ने केही छैन  एमाओवादीले गुमाउन बाँकी भनेको संविधानसभाबाट संविधान बनाउने एजेन्डामात्र हो  जसलाई संविधानसभासँग मायामोह वा कुनै साइनो छैन संविधानसभा जसको एजेन्डा नै होइन उसैको हातमा बिना कुनै राजनीतिक सहमति सरकार सुम्पिएर यो राजनीतिक प्रक्रियालाई असफल पार्ने मूर्खता एमाओवादी र प्रधानमन्त्रीले गर्न सक्दैनन्   
	कांग्रेसएमालेको छिर्के दाउ 
	संविधानसभा विघटन भइसकेको स्थितिमा नयाँ निर्वाचनमा जानुबाहेक अन्य लोकतान्त्रिक विकल्प सरकारसँग थिएन  त्यसैले सरकारले निर्वाचनको घोषणा गर्यो  निर्वाचनमा जानका निम्ति निर्वाचनसम्बन्धी कानुन र संविधानमा बाधाअड्काउ फुकाउन जरुरी थियो  त्यस सम्बन्धी अध्यादेश र आदेश सरकारले गत साउनमै राष्ट्रपतिकहाँ पठायो तर कांग्रेसएमालेका केही नेताहरूको जोडबलमा राष्ट्रपतिले ती अध्यादेश जारी गरेनन्  यसकारण पनि मंसिरमा चुनाव हुने वातावरण बन्न सकेन  यदि ती अध्यादेश जारी हुन्थे भने निर्वाचनका लागि आवश्यक कानुन नभएको भनेर उम्कने सुविधा कसैले प्राप्त गर्दैन थियो र त्यसले चुनावको वातावरण बनाउन मद्दत गथ्र्यो   
	सामान्यतः अन्तर्राष्ट्रिय परम्पराअनुसार पनि संसद विघटन भएको बेला जुन सरकार विद्यमान हुन्छ त्यसैले निर्वाचन गराउँछ  विश्वभरिको संवैधानिक एवं लोकतान्त्रिक विधि र मान्यता यही हो  बीचमै असंवैधानिक तरिकाले अर्को सरकार बनेर त्यसले निर्वाचन गराएको उदाहरण आजसम्म कतै छैन  लोकतन्त्रप्रजातन्त्रको दुहाइ दिएर नथाक्ने हाम्रा विपक्षी दलहरूले त निर्वाचन घोषणा गरेको सरकारलाई छिटोभन्दा छिटो निष्पक्ष निर्वाचन गर भन्दै सरकारलाई दबाब दिनुपथ्र्याे  त्यस सम्बन्धी कानुनी प्राविधिक तयारीको लागि सहयोग गर्नुपथ्र्याे  तर उनीहरू वर्तमान सरकारलाई असंवैधानिक भन्दै नयाँ सरकार चाहियो भन्ने माग गरिरहेका छन्  जननिर्वाचित संसदबाट गठित सरकार असंवैधानिक हुने तर अँध्यारो कोठामा केही मान्छेहरूको कथित सहमतिमा भएको सरकार संवैधानिक हुने तर्ककुतर्क र समय घर्काउने बहानामात्रै हो  
	संविधानसभाप्रतिको प्रतिबद्धता 
	इतिहास हेर्ने हो भने प्रधानमन्त्री बाबुराम भट्टराई जननिर्वाचित संविधानसभाबाट संविधान बनाइनुपर्छ भन्ने अगुवा मध्येका एक हुनुहुन्छ  कुनै बेला यही एजेन्डा उठाउँदा उहाँ पार्टीभित्र एक्लो वृहस्पतिमात्र हुनुभएन उहाँलाई विभिन्न आरोपहरू लगाइयो  तर पछि उहाँले उठाएको संविधानसभाको एजेन्डा पार्टीको हुँदै मुलुककै एजेन्डा बन्यो  वास्तवमा  बुँदे समझदारीको आधारशिला नै संविधानसभाको एजेन्डा थियो  माओवादीले संसदीय भासमा भासिन होइन संविधानसभामार्फत मुलुकको कायापलट र रूपान्तरण गर्न  बुँदे समझदारीमा ल्याप्चे ठोकेको थियो  विविध समस्याका बाबजुद सरकारले पहिले संविधानसभाबाटै संविधान जारी गर्ने पूरै प्रयत्न गर्यो त्यहाँ पनि सहयोग गरिएन  संविधानसभाको म्याद सरकारले थप्न खोज्दा त्यो पनि थप्न दिइएन  नयाँ चुनाव गराउन खोज्दा त्यसमा पनि सहयोग गरिएन  यो स्थितिमा सरकारले चुनाव गराउन चाहेन सकेन सर्वसत्तावाद लाद्यो भन्ने आरोप आफैंमा हास्यास्पद छ  
	संविधानसभाबाट संविधान बनेन भने सिंगो लोकतान्त्रिक प्रक्रिया त असफल हुन्छ नै उक्त एजेन्डाको अगुवा व्यक्तित्व भएकाले व्यक्तिगत रूपमा सबैभन्दा ठूलो हार प्रधानमन्त्री भट्टराईकै हुन्छ  त्यसकारण उहाँले चुनावको वातावरण भाँड्ने प्रयत्न गर्नु भनेको आफ्नै खुट्टामा बन्चरो हान्नुसरह हो  त्यसैले उक्त आरोपमा कुनै सत्यता छैन   
	अन्त्यमा आरोपप्रत्यारोपको खेल धेरै भइसकेको छ मुलुकले निकास पाउनकै लागि पनि एउटा बिन्दुमा सहमति जरुरी छ  सरकारले निर्वाचनसम्बन्धी कानुन संशोधन गर्न जारी गरेको अध्यादेश स्वीकृत गर्न नदिन राष्ट्रपतिलाई उक्साएर छिर्केदाउ थाप्ने कांग्रेसएमालेलाई वर्तमान सरकार निर्वाचन गर्न चाहँदैन भन्ने नैतिक अधिकार छैन  मंसिरमा तोकिएको निर्वाचन हुन नसक्नुमा वर्तमान सरकारमात्रै होइन सबै उत्तिकै दोषी छन्  पहिलो पटकको संविधानसभा निर्वाचन पटकपटक सर्दा गिरिजाबाबु असक्षम भएनन्  वर्तमान सरकारले त निर्वाचन गर्न कानुन संशोधन आवश्यक नियुक्ति र बजेट विनियोजन गर्ने तयारी गरिरहेकै छ  तर आफूलाई निर्वाचनमा जान चाहेको बताउने एमालेकांग्रेसले के गरेका छन् त   
"
