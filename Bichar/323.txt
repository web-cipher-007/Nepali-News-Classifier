संविधान बन्नु र नबन्नुको फरकबीसौं शताब्दीका महानतम्मध्येका लेखक एच जी वेल्सद्वारा लिखित एउटा सुप्रसिद्घ कथा छ पर्ल अफ् लभ् नामक "
	 
	बौद्घकि इतिहासमा एउटा सुप्रसिद्घ भनाइ छ प्रत्येक विज्ञान एउटा दर्शनका रूपमा सुरु हुन्छ र त्यसको अन्त्य एउटा कलाकाव्यका रूपमा हुन्छ  नेपालको अहिलेको राष्ट्रिय परिवेशमा राजनीतिशास्त्रविज्ञान यस्तो असमञ्जसको स्थितिमा पुगेको छ कि राजनीतिशास्त्रकै चर्चित प्राध्यापकले अब आफूले राजनीति नै बुझ्न छाडेको कुरा सार्वजनिक गरिरहेका छन्  तसर्थ अब नेपालको संविधान लेखन र भावी संक्रमणको सन्दर्भमा यो राजनीति भनिने विज्ञान को विषयमा कुरा थाल्दा पनि यसको अन्त्य हुने बिन्दु अर्थात कलाकाव्यको सहारा लिनुपर्ने भएको छ  संविधान बनिहालेको स्थिति र यो संविधानसभा नै नबन्दाको स्थितिको बीचको फरकको अन्तरका बारेमा विश्लेषण गर्ने अभिप्रायको यस आलेखको सुरुवात एउटा काव्यात्मक प्रसंगबाट गर्न लागिएको छ  
	बीसौं शताब्दीका महानतम्मध्येका लेखक एच जी वेल्सद्वारा लिखित एउटा सुप्रसिद्घ कथा छ पर्ल अफ् लभ् नामक  उत्तरभारतका एउटा सुकुमार राजकुमार अतुलनीय सौन्दर्यकी धनी एउटी जवान कन्यासँगको प्रेममा चुर्लुम्म डुब्छन्  राजकुमार र ती सुकुमारी सुन्दरी प्रणयसूत्रमा त बाँधिन्छन् तर एक वर्ष जतिमै नवराजकुमारीको देहावसन भएपछि राजकुमार विक्षिप्त हुन्छन्  केही दिनमा होस सम्हालिएपछि यी जवान राजकुमारले आफ्नी दिवंगत प्रेमिकाको मृत शरीरलाई अमरतुल्य गरी सजाएर राख्नका लागि एउटा अलौकिक स्मृतिभवन बनाउन लगाउँछन्  चाँदी र सिसाको बहुमूल्य कफिनमा राखिएको रानीको मृत शरीरलाई सजाएर राख्न संसारभरका राम्रा कालीगढहरू झिकाएर उक्त स्मृतिभवन अथवा डोम बन्ने क्रम सुरु हुन्छ  महिना बिते वर्ष बित्दै गए तर राजकुमारले भनेजस्तो त्यो अझै बन्न सकेन  उक्त डोम मा नयाँनयाँ बहुमूल्य कुराहरूका सजावट थपिँदै गए नयाँ आर्किटेक्ट हरू पनि थपिँदै गए संरचना झन्झन् राम्रो हुँदै गयो तर पनि राजकुमारको चित्त अझै बुझिरहेको छैन  वर्षहरू बित्दै गए पहिले मन परेका रङहरू अहिले मन नपर्ने जस्तो भयो  पहिले मन परेको संरचनाभन्दा अहिले अर्कैखाले संरचनाहरू म्ान पर्न थाले  रानीको मृत शरीर राख्न बनाइएको उक्त स्मृतिसंरचना वर्षौंसम्म बन्दै गएपछि एक दिन त्यो कलाकारिताको उत्कर्षमा पुग्यो  अनि जब राजकुमारले त्यहाँ आएर गहिरोसगँ नियाले उनलाई लाग्यो अब यो संरचना यति राम्रो भयो कि यसमा राख्न नसुहाउने भन्ने अब त्यही रानीको मृत शरीरको कफिन मात्र थियो  त्यो कफिनलाई त्यहाँबाट हटाउन उनले दिएको निर्देशनसँगै वेल्सको पर्ल अफ लभ् भन्ने कथा त यहीँ सकिन्छ तर नेपालको संविधानसभाको विगत चार वर्षको कालीगढी शिल्पलाई हेर्दा र यसका अभियन्ताहरूको कथाका राजकुमारको जस्तै परिवर्तित प्राथमिकताहरू हेर्दा संविधान बन्नु र नबन्नुका बीच फरक छ कि छैन भन्ने कथा चाहिँ यही बिन्दुबाट सुरु हुन्छ   
	संविधानसभाको चारवर्षे संघर्षका कथाहरूको अहिले अन्तिम पाना लेखिरहिएको छ  संविधानसभाबाट लेखिएको नयाँ संविधानको प्रारूपका बारेमा सोच्दा अधिकतम नेपालीहरूको मनमा अहिले एउटा प्रश्न रहेको हुन सक्छ के यस्तै संविधान लेख्नका लागि हामीले संविधानसभामा आफ्नो सम्पूर्ण आस्था अडाएका थियौं त  माथिको पर्ल अफ् लभ् कथामा रानीको मृत शरीरलाई अमरतुल्य गरी सजाउनका लागि सम्पूर्ण संरचना बनाउन सुरु गरियो  तर समयक्रममा राजकुमारको उमेर पाको हुँदै गएपछि जोस हराउँदै गएपछि प्राथमिकता बदलिँदै गएपछि त्यत्रो वर्षको मिहिनेतले बनाएको संरचनामा नसुहाउने चिज त्यही कफिन मात्र भयो जसका लागि त्यो संरचना सोचिएको थियो   को जनआन्दोलन बृहत् शान्ति सम्झौता र संविधानसभा निर्वाचनप्रतिको जनआकांक्षा सम्बन्धित सबै वर्ग र समुदायले एउटा सुन्दर संविधान पाउँला र त्यसैका आधारमा मुलुकको प्रगति र समृद्घ िहोला भनेर राखिएको थियो  चाहे त्यो प्रमुख राजनीतिक दलहरूको होस् अथवा प्रमुख समुदायको होस् सबैले संविधानको संरचना मात्रै पूर्ण गराउनुपर्ने बाध्यतामा आआफ्ना राजकुमारीहरूका मृत शरीरलाई त्यो संरचनाबाट अन्यत्र हटाएर अघि बढ्न तयार भएका छन्   देखिको भनिएको माओवादीका लागि शान्ति प्रक्रियाका लागि पूर्वसर्त भनिएको संविधानसभाको यो हालत इतिहासले नेपाली समाजमाथि गरेको एउटा कठोर ठट्टा हो   
	सबैभन्दा धेरै संविधानसभाको वकालत गरेको माओवादीभित्रको क्रान्तिकारी भनिएको मोहन वैद्य समूहले यो संविधानसभाकै औचित्य सकिएको बताइसकेका छन्  संविधानसभाले स्वायत्त मधेस प्रदेश दिन्छ भनेर बसेका मधेसी दलहरू सत्तामा बिटुलिएकै कारण तराईमा तीन वटाभन्दा बढी प्रदेश हुने भएको पनि हेरेर मात्रै बसेका छन्  संविधानसभाले पहिचानलाई प्राथमिकतामा राखेर सो कुरा झल्कने नाम भएका प्रदेशहरू पाइन्छ भनेर बसेका जनजाति आदिवासी समुदायहरू आफ्नो मागको अयथार्थता स्वीकार्न बाध्य भइसकेका छन्  नेपाली कांग्रेस र नेकपाएमाले आफूले भनेअनुसारका सबै राजनीतिक मूल्य र मान्यताहरू पूर्ण रूपमा यो संविधानमा नपर्ने भन्दै थकथक गर्दै छन्  झन् शासकीय स्वरूप त कसैले मन नपराउनेखालको व्यवस्था हुँदै छ किनकि अरूले मन पराएको भन्दा साझा नराम्रो नै ठीक भन्ने बाध्यकारी अवस्थामा सबै छन्  यी कुरा त छाडौं राजनीतिमा प्रत्यक्ष चासो नराख्ने व्यक्तिहरू पनि आफूले खोजेको न्यूनतम राजनीतिक स्थिरता यो संविधानबाट पाउनेवाला छैनन्  तसर्थ हरेक नेतृत्व दल र समुदायका आआफ्ना प्राण निकालिएको आत्मा झिकिएको अथवा आआफ्ना पि्रय राजकुमारीहरूको मृत शरीरको कफिन हटाइएको एउटा रित्तो संरचनाका रूपमा आउन लागेको संविधान जारी हुने कुरा आफैंमा एउटा राष्ट्रिय उत्सव हुन नसक्ने पक्का छ  
	सकारात्मक चिन्तन राखेर सोच्दा कम्तीमा यो संविधान समावेशी प्रतिनिधिमूलक जनताका छोराछोरीले लेखेका हुन् र यसको जारी गर्ने व्यक्ति कुनै राजामहाराजा नभएर एउटा साधारण जनताका छोरा राष्ट्रपति हुनेछन्  सानातिना नमिलेका कुरा त रूपान्तरित संसद्ले मिलाउने छ  अथवा कम्तीमा संघीयतामा त गइँदै छ  तर आधारभूत प्रश्न के हो भने यो संविधानसभाको संयन्त्रलाई वस्तुनिष्ठ तरिकाले इतिहासको कठघरामा मूल्यांकन गर्ने कि नगर्ने  संविधानसभाको अहिलेसम्मको प्रक्रिया एउटा त्यस्तो लामो यात्राजस्तो हुन पुगेको छ जसका यात्रुहरूका मुख्य गन्तव्यहरू यो बाटोबाट नै पुगिँदैन  तर सबै यात्रुहरू एउटै बाटोबाट हिंड्नुपर्ने बाध्यता वा सम्झौताका कारण 
	एउटा त्यस्तो ठाउँलाई गन्तव्य मानिने प्रयास हुँदै छ जसप्रति कसैको लगाव छैन आकर्षण छैन  तसर्थ दलीय हिसाबमा सोच्दा होस् वा समुदायको नयाँ संविधान बन्नु र नबन्नुमा तात्त्विक अन्तर अब धेरै देखिन छाडेको छ  सकारात्मक सोचको चस्माले हेर्दा संविधानसभाको उपकरणले माओवादी द्वन्द्वको समापन गर्यो भन्न सकिएला  तर यथार्थपरक सोचको चस्माले हेर्दा भने नयाँ संविधान जारी भएपछि अथवा हुँदै गर्दा देखिएका नयाँ द्वन्द्वहरू पनि दृश्यमा आउनेछन्  राजनीतिक संक्रमणका हिसाबले हेर्दा देश गणतन्त्र भइसकेको छ सिद्धान्तमा धर्मनिरपेक्ष र संघीय पनि भइसकेको छ  चार वर्ष पहिलेको समय र अबको समय त्यसै पनि निकै फरक छ किनकि त्यहाँमाथि भनिएका अन्तर छन्  तर संविधान लेखन प्रक्रिया र त्यसबाट प्राप्त हुने संविधानको अन्तरवस्तुका हिसाबले हेर्दा संविधानसभाबाट यसरी संविधान बन्नु र विज्ञहरूको आयोगबाट बनेर दलीय सहमतिमा सम्झौतामा जारी हुनुमा खासै अन्तर अब रहेन  
	समाजका नयाँनयाँ संघर्ष र आन्दोलनहरूमा राजनीतिक नेतृत्वको पकड र प्रभाव नहुनु एउटा गम्भीर रूपमा फरक पृष्ठभूमिको उदय भएको संकेत हो  क्षेत्रीब्राह्मणहरूको आन्दोलनमा नाम चिनिएको व्यक्ति कोही पनि छैन न त त्यसमा कुनै ठूलो दलको नेताको प्रत्यक्ष आशीर्वाद नै भएको सुनिएको छ  तैपनि उनीहरू आन्दोलनलाई प्रभावकारी बनाउने सञ्जाल गठन गरिसकेका छन्  अखण्ड सुदूरपश्चिमको बीसदिने आन्दोलनमा पनि केही ठूला नेताहरूको प्रत्यक्ष आशीर्वाद देखिए तापनि त्यो केवल राजनीतिक दलहरूको मात्रै नेतृत्व र नियन्त्रणमा थिएन  यस्ता कुराहरूको सम्भावित विकसित रूप भनेको हरेक प्रमुख दलका नेताकार्यकर्ताहरू जातीय र क्षेत्रीय रूपमा ध्रुवीकृत हुनु हो र त्यसको परिणामस्वरूप नयाँ राजनीतिक मोर्चाहरू बन्नु हो  संविधान जारी भएपछि पनि यो ध्रुवीकरण घट्नेवाला छैन  
	अन्त्यमा देशका सबै पहिचान समूहहरूको आकांक्षाहरू एक चरण सबै राम्रैसँग प्रस्फुटन भइसकेका छन्  पहिचान र जातीयताका मुद्दाहरूलाई सम्बोधन गर्ने प्रक्रियामा कस्ताकस्ता प्रतिक्रियाहरू जन्मँदारहेछन् भन्ने कुरा पनि हालैका अखण्डवादी आन्दोलन र ब्राह्मणक्षेत्रीहरूका बन्दहड्तालहरूले देखाइसकेका छन्  यो सबै क्रियाप्रतिक्रियाको जबरजस्त चरण एकपटक आउनैपर्ने थियो किनकि सबै यथार्थहरू आआफ्नो स्पेस का लागि प्रतिस्पर्धामा उत्रिनु अवश्यम्भावी नै थियो  यी सबै यथार्थहरूको बीच स्वीकार्नुपर्ने एउटा मूल यथार्थ के हो भने अहिले आउँदै गरेको संविधान संक्रमणकाललाई अर्को चरणमा पुर्याउन अनिवार्य एउटा संयन्त्र मात्रै हो  संविधान स्वयंबाट सबैले आआफ्ना आकांक्षा पूरा हुनेछन् भनेर सोच्नु यथार्थपरक हुँदैन  संविधान एउटा प्रस्थानबिन्दु मात्र हो गन्तव्य होइन  गन्तव्य त राजनीतिक दलहरू र सिंगो समाजले आफ्नो यात्रा सुरु गरेपछि मात्रै पुगिने ठाउँ हो  माथिको कथाका राजकुमारले आफ्नी मृत पि्रयसीको कफिन त्यो संरचनाबाट निकाल्न लगाउँछन् जो स्वयंका लागि त्यो संरचना बनेको थियो  तर राजकुमारको यात्रा त्यहाँ टुंगिँदैन केवल उनका धारणा र प्राथमिकताहरू बदलिएका हुन्छन्  संविधानसभाका सन्दर्भमा अहिले नेपालमा भएको पनि त्यति मात्र हो  संविधानसभाको अर्थ चार वर्ष पहिले जे थियो अहिले त्यो छैन  अहिले हामी सबैका अर्थहरू फेरिएका छन् 
"
