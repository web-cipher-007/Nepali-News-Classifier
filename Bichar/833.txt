एक महायात्राको सुरूवात मिडिया भन्ने शब्दको मूल जरा ल्याटिन भाषाको मिडियस हो  "
	मिडिया भन्ने शब्दको मूल जरा ल्याटिन भाषाको मिडियस हो  मिडियसबाट मिडियम उत्पन्न भएको हो  र मिडियमबाट मिडिया शब्द बनेको हो  मिडियमको अर्थ हुन्छ माध्यम  अत कुनै पनि माध्यम आफैंमा न सुरुवात हो न त अन्त्य नै  यो त फगत एक यस्तो पुल हो जसले दुई अलगअलग किनाराहरूलाई एकआपसमा जोड्ने काम गर्नुपर्छ  यो सैद्धान्तिक कुरा भयो  अब व्यवहारमा आइपुग्दा मिडियाले कति हदसम्म आफ्नो धर्म निर्वाह गर्न सक्यो वा सकेन  यो प्रश्न आजभोलि नेपालमा पनि विचारणीय बनेको छ   
	के नेपाली मिडियाले साँचो अर्थमा पुलको काम गरेको छ  के यसले साँचो अर्थमा शासक र शासितबीच मिडियमको काम गरेको छ  के यसले निर्धारित गरेका प्राथमिकताहरू समाजको यथार्थका नजिक छन्  के हाम्रा शब्दहरू साँचो अर्थमा जीवनसित जोडिएका छन्  समाजलाई अस्तिको भन्दा हिजो हिजोको भन्दा आज र आजको भन्दा भोलि बढी सार्थक बनाउन मिडियाले हस्तक्षेपकारी भूमिका खेलेको छ  हामी मिडियाकर्मीहरूले समाजमा चेतनाको अभिवृद्धि गरेका छौं वा कोरा उत्तेजनामात्र फैलाएका छौं  शब्दसँग उल्टो वा सुल्टो दुवैतिरबाट खेल्न माहिर मिडियाकर्मीहरूबीच माथि उठाइका केही प्रश्नहरू कुनै आरोपप्रत्यारोप वा बुद्धिविलासको होइन अपितु गम्भीर आत्मनिरीक्षणको विषय बन्नुपर्छ  तर आफूले आफंैलाई नियाल्ने काम अरू कसैका विषयमा सतही टिप्पणी गरेजस्तो सजिलो कर्म होइन  आफूले आफंैलाई इमान्दारीसाथ हेर्न निकै धेरै साहस चाहिन्छ  भौतिक रूपमा त मानिस सिसाको मद्दतबिना आफूले आफंैलाई हेर्नै सक्दैन भने यहाँ त अन्तरमनका आँखाले हेर्ने प्रसंगको चर्चा भइरहेको छ  सिसामा आफूलाई नांगो आँखाले हेरेर मात्र आत्मनिरीक्षण गर्न सकिने भए यो काम जोकोहीले पनि सहजै गर्ने थिए   
	पत्रकारितामा लागेको धेरै कालसम्म मलाई लाग्थ्यो कि नकारात्मक समाचार मात्र समाचार हुन्  मलाई के पनि भ्रम थियो भने राजनीतिक विषयवस्तुका समाचार मात्र प्राथमिक हुन् अरू विषयवस्तु सेकेन्डरी हुन्  मिसन पत्रकारिताको युगमा हुर्केका मेरा कतिपय आदरणीय अग्रजहरू पनि त्यही ठान्थे  फेरि मिडियामा सकारात्मक कुराहरूलाई जनतासमक्ष प्रभावकारी रूपले पस्कन जुन स्तरको स्वाभाविक क्षमता चाहिन्छ उत्तेजनात्मक पत्रकारिताका निम्ति त्यो नभए पनि काम चल्छ  निर्मला ज्ञवाली तृप्ता मगर चमेली बाइवा पुष्पा बस्नेत विजय श्रीवास्तव भगवान कोइराला धनन्जय शर्मा संगीता प्रधान वा दिलशोभा श्रेष्ठ आदिका प्रेरणादायी जीवनकथालाई उनीहरूले गरेको कामको उत्कृष्टताकै अनुपातमा मिडियामा पस्कन र जनस्तरबाट त्यसको स्वीकारोक्ति पाउन अलि बढी मेहनत अलि बडी निष्ठा र अलि बढी विश्वसनीयता आवश्यक पर्दो रहेछ  उदाहरणका लागि पछिल्ला दिनहरूमा चर्चामा रहेकी दिलशोभा दिदीलाई लिउँ  कसैले प्रचार गरिदेला समाजमा नाम होला भनेर उनले समाजसेवा थालेकी थिइनन्  तर सत्य के पनि हो भने पछिल्ला दिनहरूमा कान्तिपुर टेलिभिजनको दिशानिर्देश कार्यक्रममा उनको भावुक अन्तर्वार्ता प्रसारित भएपछि दिलशोभा श्रेष्ठको सेवा संकल्पमा सहयोगी हातहरू अपूर्व रूपले थपिएका छन्  यस वर्ष सीएनएन हिरो कि प्रत्यासी पुष्पा बस्नेत स्वयंलाई सोध्दा पाइने उत्तरबाट जोकोहीले पनि अनुभूत गर्न सक्छन् कि सकारात्मक कामलाई अगाडि बढाउन मिडियाले पनि एक हदसम्म होस्टेमा हैंसे गर्न सक्छ  दिलशोभा श्रेष्ठ वा पुष्पा बस्नेत मिडियाले बनाएर हिरो भएका होइनन्  हिरोजस्तो काम गरेकाले समाजका उज्यालाका रूपमा दरिएका हुन्  हो मिडियाले उनीहरूजस्ता प्रतिनिधिपात्रको होस्टेमा हैंसे गरेकै हो  हो मिडियाले उनीहरूको कामलाई बाँकी समाजसित जोड्ने मिडियम को काम गरेकै हो  हो यस्ता अनेक प्रसंगमा देशभरिका अनेक ज्ञात अज्ञात मिडियाकर्मीले आफू कार्यरत माध्यममा प्रशंसनीय भूमिका निर्वाह गर्दै आएका छन्  यही सन्दर्भमा उदाहरणका निम्ति लोककल्याणकारी समाजको निर्माणमा मिडियाको हस्तक्षेपकारी भूमिका हुनुपर्छ भन्ने आवाज लामो समयदेखि आपनो मन बचन र कर्मले अभिव्यक्त गर्दै आएका पत्रकार मित्र रवीन्द्र मिश्रको भूमिकालाई बिर्सन सकिँदैन  हुन त मेरा नजरमा पत्रकार र प्रस्तुतिका हिसाबले रवीन्द्र मिश्र कुनै ज्यादै प्रतिभाशाली पत्रकार होइनन्  तर पत्रकारितामा लोककल्याणकारी आयामको उपस्थिति अनिवार्य छ भन्ने दृढ संकल्पले गर्दा रवीन्द्र मिश्रको नेपाली समाजमा विशिष्ट पहिचान बनेको छ  मलाई लाग्छ अन्ततोगत्वा रवीन्द्र मिश्र समाजमा आपनो यही योगदानका निम्ति चिरस्मरणीय रहनेछन् न कि बीबीसी रेडियो पत्रकारका रूपमा वा भ्रष्टाचारीलाई किरा परोस् भन्ने अलि अमानवीय सुनिने उत्तेजक नाराको सृष्टिकर्ताका रूपमा   
	मैले आपनो लामो पत्रकारिता जीवनका दौरान अनेकअनेक क्षेत्रसँग जोडिएका स्टोरीहरू गर्ने सौभाग्य पाएँ  मैले जुन युगमा काम गरें त्यस युगमा भएका ठूल्ठूला राजनीतिक घटना र त्यसका बडेबडे पात्रहरू उपस्थित निकै चर्चित कार्यक्रम वा लेखहरूको रचना गर्ने मौका मिल्यो  तर ती सबले पनि मेरो अन्तरआत्मालाई शीतलता अनुभव गराउन सकेनन्  प्रदिप गिरिका शब्दमा भन्ने हो भने तिनले मलाई राप र ताप त दिए तर प्रकाश दिन सकेनन्  हो म ज्यादै चर्चित कुनै राजनीतिक कार्यक्रमको प्रसारण हँुदा एक प्रकारको थि्रल त महसुस गर्थें एकप्रकारको किक त महसुस हुन्थ्यो  तर नाम र प्रसिद्धिको त्यो थि्रल जतिसुकै ठूलो भए तापनि त्यसले मेरो मनको विराट खालीपन भर्न नसक्ने रहेछ  
	मेरो समस्या के थियो भने म संसार बदल्न चाहन्थें  मेरो अझै पनि समस्या के छ भने म आफू रत्तिभर नबदलिकन पूरा सारा संसार परिवर्तन भएको हेर्न चाहन्छु  यो छटपटाहटमा मेरो जीवनको धेरै समय बित्यो बर्बाद भयो भनौं  एकदिन मेरा बौद्ध गुरुले बडो करुणा राखेर एउटा पुरानो कथा सुनाउनु भयो जुन बखत म युवा थिएँ तब म संसार बदल्न चाहन्थें  जब मैले संसार बदल्न सकिनँ तब विचार गरें संसार त बदल्न नसकिने रहेछ मेरो देशमात्र बदल्ने कोसिस गर्दा बढी यथार्थवादी होला  त्यसपछि म देश बदल्ने अभियानमा लागें  त्यो पनि नसकिएपछि सोचें देश बदल्न पनि त नसकिने रहेछ आफू बसेको सहरलाई परिवर्तन गर्नेछु  बिस्तारै मलाई बोध भयो म त सहर पनि परिवर्तन गर्न नसक्ने रहेछु  त्यसपछि म आपनो परिवारलाई बदल्ने असफल अभियानमा लागें  यो क्रममा मेरो सारा जीवन व्यतित हुन थालिसक्यो म बूढो पनि भइसकें  अचानक मलाई ज्ञान भयो म त संसारमा आफूबाहेक कसैलाई पनि परिवर्तन गर्न नसक्ने रहेछु  धेरै वर्षअघि मैले आफूलाई बदलेको भए ममा आएको परिवर्तनको प्रभाव मेरो परिवारमा पर्ने थियो  मेरो परिवारमा आएको सकारात्मक बदलावले हाम्रो टोल र सहरलाई प्रभावित गर्ने थियो  एवंक्रमले मेरो सहरमा देखिएको परिवर्तनले देशलाई र देशमा आएको परिवर्तनले संसारमा बदलाव ल्याउन सहयोग पुर्याउने थियो  त्यो बाटोबाट हिँडेको भएचाहिँ म संसार बदल्न पनि सक्थे   
	यति कथा भनेर मेरा बौद्धगुरु चुप लागे  यो कथा सुनिसकेपछि मेरो जीवन जम्मा दुई भागमा बाँडियो  त्यो कथा सुन्नुअघिको र सुनिसकेपछिको मेरो जीवन  कुल जम्मा दुई भाग   
	आजदेखि कान्तिपुर मिडिया ग्रुपले जुन सामाजिक अभियान सुरु गरेको छ त्यसबाट सबैभन्दा बढी खुसी हुनेमध्येमा म पनि पर्छु होला  कुनै पनि काम व्यक्तिले एक्लै गर्नुभन्दा संस्थाले गर्दा बढी प्रभावकारी हुन्छ  त्यसमाथि एक अग्रणी सञ्चार संस्थाको संयोजकत्वमा यस्तो अभियान सुरु हुँदा समाजमा बढी प्रभाव पर्ने सम्भावना रहन्छ  हुन त राम्रो काम गर्न कसैलाई कुनै पेटेन्ट राइट चाहिँदैन जसले जहाँबाट जसरी गरे पनि हुन्छ  
	आज अपराह्न परिवर्तन अभियानको यो अत्यन्तै लामो यात्राको औपचारिक सुरुवात हुँदैछ  आज हुने यो औपचारिकताअघिका दिनहरूमा पनि कान्तिपुरलगायत अन्य सञ्चार माध्यमले पनि परिवर्तन र सकारात्मक सोचलाई केन्द्रबिन्दुमा राखेर कतिपय उल्लेख्य काम नगरेका होइनन्  तथापि आजको औपचारिकताको आपनै महत्त्व रहनेछ  तर सबैले बडा गहिरो तबरबाट बुझ्न जरुरी के छ भने कागजमा परिवर्तन लेख्नु गीतसंगीतमा परिवर्तन गाउनु बजाउनु र जीवनमा साँच्चै परिवर्तन ल्याउनुबीच धेरैधेरै लामो दूरी रहन्छ  संकल्प बोर्डमा आपनो संकल्प लेख्नुअघि आपनो हृदयमा पनि संकल्प गरौं  संकल्प गरौं कि आज लेखिने संकल्पलाई शब्दमा मात्र होइन जीवनमा पनि रूपान्तरित गर्नेछौं  परिवर्तनको यो यात्रा एक लामो महायात्रा हो  यो यात्रामा आत्तिने मात्तिने हस्कने वा फस्कने कामै छैन  यो कान्तिपुर मिडिया ग्रुपको मात्र अभियान होइन  कान्तिपुर त माध्यम बनेको मात्र हो  सुरुमै भनियो मिडिया शब्द मिडियम शब्दको आधारबाट उत्पन्न भएको हो  यात्रा जतिसुकै लामो किन नहोस् त्यसको सुरुवात पहिलो पाइलाबाट हुन्छ  त्यो पहिलो पाइला चाल्न आज टँुडिखेलमा भेला होऔं  सबैले सबैलाई स्वागत गरौं  सबैको कल्याण होस्   
	 
	 
	 
	 
	 
"
