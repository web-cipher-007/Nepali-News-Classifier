बिर्सन नसकिने किसुनजी"एबाबु के ल्यायौ गरमागरम जलेबी  भनेर फटाफट तीनवटा जलेबी खानुभएको एक महिना नबित्दै सन्तनेता पूर्वप्रधानमन्त्री कृष्णप्रसाद भट्टराई किसुनजी हामी बीचबाट विदा हुनुभएको एक वर्ष पुगेको छ  ""
	एबाबु के ल्यायौ गरमागरम जलेबी  भनेर फटाफट तीनवटा जलेबी खानुभएको एक महिना नबित्दै सन्तनेता पूर्वप्रधानमन्त्री कृष्णप्रसाद भट्टराई किसुनजी हामी बीचबाट विदा हुनुभएको एक वर्ष पुगेको छ  हामी जीवितमा अमूल्य मानिस कम चिन्छौं मरेपछि तत्काल त्यसमा मन दुःखाएर साँच्चै पछुतो गर्छौं ठूलो सम्मान दिन्छौं र विस्तारै त्यो सब बिर्संदै जान्छौं  किसुनजीका सम्बन्धमा पनि त्यसै गरिरहेका छौं  राजनीतिमा सत्य र सिद्धान्तप्रतिको अटल निष्ठा राष्ट्रप्रेम नैतिकता र इमानदारिताको खडेरी परेको बेला तिनै आदर्शको प्रतिमूर्ति किसुनजी एक वर्ष अघिसम्म हाम्रैबीच हुनुहुन्थ्यो   
	अघिल्लो वर्ष हप्तैभरिका पत्रपत्रिका हेर्दा उहाँप्रति राष्ट्रका सबै पक्षले देखाएको सम्मान अभूतपूर्व  
	देखिन्छ  फागुन  आइतबार सार्वजनिक विदा तीन दिनको राष्ट्रिय शोक राजकीय सम्मानका साथ अन्त्येष्टि दैनिक पत्रिकाका विशेषांकमात्र नभई झन्डै  दिनसम्म लेखरचना प्रकाशन अभूतपूर्व शवयात्रा दलका नेताहरूले उहाँबाट राष्ट्रियता प्रजातन्त्र र इमानदारिताको शिक्षा लिने प्रतिबद्धता आदि  तर दुर्भाग्य नेपालीमा आफ्नै इतिहासको व्यक्तिगत वा संस्थागत स्मरण गर्ने बानी र क्षमता दुवैको ठूलो अभाव छ  नेपाल र नेपाली निर्माणका अति गौरवपूर्ण ऐतिहासिक घटना पात्र र आधारसमेत बिर्सिरहने त्यही रोगको सिकार किसुनजी बन्नुभएको छ   
	अन्यथा उहाँको पहिलो स्मृति दिवस अमिता गिरी वा किसुनजीको आश्रम ललितपुर बाँडेगाउँ निवासीको पारिवारिक चिन्तामा सीमित रहने थिएन  यो राष्ट्रिय जिम्मेवारी हुनुपथ्र्याे  त्यो नभए उहाँसमेतले जन्माएको र  वर्ष सभापतिको हैसियतमा कहालिलाग्दा दिनमा नेतृत्व प्रदान गरेको नेपाली कांग्रेसले देशव्यापी कार्यक्रम गरेर सम्मान र सम्झना गर्नुपथ्र्यो  किसुनजीले कांग्रेसलाई जीवनभरि मात्र होइन मरेर जाँदासमेत चारतारे झण्डा फहराउने मानवसागर जुटाएर जानुभएको गुण कांग्रेसले बिर्सियो  त्यो मानवसागरको न भावना कांग्रेस नेतृत्वले बुझ्ने प्रयास गर्यो नत शोकलाई शक्तिमा बदल्ने सामथ्र्य देखायो  
	किसुनजीलाई अत्यन्तै नजिकबाट लामो समयसम्म चिनेका काम गरेका वा जेल बसेका धेरै मानिसहरू आज जीवित छन्  उनीहरूले चाहेमा किसुनजीका अझै उद्घाटित नभएका विविध पक्षमा प्रकाश पार्दै समाजले मात्र होइन विश्वले शिक्षा लिनसक्ने वातावरण बनाउन सक्छन्  शौभाग्यले पछिल्लो कालखण्डमा किसुनजीलाई नजिकबाट देख्ने र बुझ्ने केही अवसरहरू मलाई प्राप्त भए  ती समय सघन रूपमा किसुनजी शक्ति र सत्तामा नरहनुभएको बेलाका थिए  साल पहिले र मृत्यु हुनुभन्दा चार वर्ष अघिदेखि मृत्युपर्यन्तसम्म जुनबेला उहाँकोमा मानिसको भीडभाड कम हुने गर्थे   
	वीपी र किसुनजीलाई पहिलोपटक मैले एकैदिन भेटेको थिएँ   साल चैतमा म नौ कक्षामा पढ्दा एकदिन मेरो बुबा टीकादत्त रेग्मी र उहाँका मित्र काका धनवर्ण राईले वीपीलाई भेट्न हिँड भनेर मलाई पनि लिएर चावहिल जानुभयो   सालमा पञ्चायत विरुद्धको पूर्वको क्रान्तिमा उहाँहरू दुवै अन्य केही साथीहरू सँगै खोटाङ ऐँसेलुखर्कमा पक्राउ पर्नुभएको थियो  उहाँहरूमध्ये सबैभन्दा लामो समय  वर्ष जेल बस्नुभएका धनवर्ण राईलाई वीपीले समेत काका भनेर सम्बोधन गर्नुभएको मैले सुनेँ  नख्खुमा पटकपटक गरेर किसुनजीसँग काका पाँच वर्ष जेल बस्नुभएकोले पनि होला किसुनजीले उहाँलाई अत्यन्त माया गर्नुहुन्थ्यो  काका जीवनको अन्त्य  सालतिर खुट्टामा क्यान्सर भएर झन्डै वर्षदिन थलिएर कालोपुल नजिक बस्दा किसुनजीले पठाइदिनुहुने घरभाडा र महिनावारी खर्च धेरैपटक मैले पनि पुर्याएको छु   
	पार्टी प्रतिबन्धित रहेको अवस्थामा काकाजस्ता धेरै राजनीतिक पीडित नेताकार्यकर्तालाई तेरोमेरो नभनी परिवारको सदस्यलाई अभिभावकले दिएसरह मुठ्ठीमाना गरेर किसुनजीले आर्थिक सहयोग  
	गर्नुहुन्थ्यो  पार्टी चलाउन चन्दा सहयोग पाएको रकम र उहाँको व्यक्तिगत रकमलाई नमिसाई दुई गोजीमा राखेर किसुनजी चल्नुहुन्थ्यो भनी धेरैपटक बाहिर आएको घटनाको प्रत्यक्षदर्शी हुने अवसर  
	पाएको छु   
	चावहिलको घरमा वीपी पहिलो तलाको खुल्ला बैठक कोठामा बीचमा बेतको कुर्सीमा बस्नुभएको थियो र त्यहाँ हामी पुग्दा जनमत संग्रहमा कसरी हारियो भन्ने सम्बन्धमा विश्लेषण भइरहेको थियो  मेरो बुबा र धनवर्ण काकाले तत्कालीन राजनीतिबारे केही प्रश्न राख्नुभयो  मेरो माहिलो छोरा भनेर परिचय गराउँदा वीपीले मलाई तान्नुभयो र नाम सोधेर कतिमा पढ्छौ भनेर सोध्नुभयो  त्यो कलिलै उमेरमा वीपीको सम्मोहक व्यक्तित्व लामा हात र मसिनो बोली मैले प्रत्यक्ष देखेँ सुनेँ   
	चावहिलबाट हामी पुरानो वानेश्वर गयौं किसुनजीलाई भेट्न  उहाँको दाइ गोपालप्रसाद भट्टराईको घरमा जहाँ प्रत्येक शनिबार किसुनजी बिहानको खाना खान आउनुहुन्थ्यो  किसुनजीमा मैले अकर्ैै सम्मोहन देखेँ  पछाडि लामो सेतो कपाल टोपी बाहिर देखिएको  उज्यालो चौडा र सफा अनुहार  भेट्नासाथ भेट्न आउनेले भन्दा पहिले आफैंले हात जोडेर पानले काला बनाएका दाँत देखाएर मुसुक्क बालसुलभ हाँसो छोड्दै उहाँले स्वागत गर्नुभयो  करिब एक घन्टा बसाइमा बुबा र काकाले  सालमा पक्राउ परेपछिको चरम यातना र छातीमा ठूला अक्षरले राजद्रोही डाँकादल लेखेको कागज टाँसी हत्कडी र खुट्टामा नेल लगाएर सुरुमा ओखलढुंगा अड्डा सार गरेको र पछि हत्कडी र नेलसहित  दिन हिँडाएर काठमाडौं सेन्ट्रल जेलमा ल्याएर राखिएको घटनाबारे चर्चा भएपछि किसुनजीले तपाईंहरू जस्ताका कारण प्रजातन्त्रको संघर्ष र नेपाली कांग्रेस बाँचेको छ भन्दै मलाई ए बाबु तिम्रो बुबाको कुरा नर्बिसनु निमात्र भन्नुभयो  स्कुल पढ्ने विद्यार्थीले राजनीतिको कतिसम्म मात्र हेक्का राख्ने भन्ने गहिरो सन्देश यसमा लुकेको छ भन्ने पनि मलाई लाग्छ   
	पछि नेपाल ल क्याम्पसमा पढ्न थालेपछि जमलको पार्टी अफिस मजस्ता धेरैका लागि लगभग दैनिक पुग्ने तीर्थस्थल बन्न थाल्यो  किसुनजी ठीक  बजे पार्टी अफिसमा आइपुग्नु हुन्थ्यो  दुईदेखि तीन बजेसम्म कांग्रेसका नेतात्रय गणेशमानजी किसुनजी र गिरिजाबाबुका बीचमा मात्र छलफल हुन्थ्यो र तीन बजे उहाँहरू सँगै बस्ने कोठाको ढोका खुलेपछि उहाँहरूका कुरा सुन्न हामी भित्र पस्थ्यौं  एउटा अत्यन्त राम्रो परम्परा थियो नेतात्रय काठमाडौंमा रहँदा सधैं पार्टी अफिस जाने सँगै बसेर छलफल गर्ने र कार्यकर्ताका बीचमा सँगै प्रस्तुत हुनुहुन्थ्यो  आज यो सम्पूर्ण परम्परा कांग्रेसमा टुटेको छ  अहिलेका कांग्रेसका नेतात्रयले यसबाट ठूलो पाठ सिक्न सक्नुपर्छ  
	 सालअघि तत्कालीन सरकारले बाहिर कार्यक्रम गर्ने अनुमति नदिएका कारण प्रजातन्त्र दिवस मेलमिलाप दिवस र वीपीको जन्म र स्मृति दिवसका केही कार्यक्रम जमल पार्टी अफिसको छतमा मनाइँदा किसुनजीको वक्तव्यमा निकट भविष्यमा ठूलो राजनीतिक परिवर्तन भएरै छाड्ने एउटा भविष्यप्रतिको आशावादी सन्देश पाउने गथ्र्यांै  किसुनजीमा निराशा हतासा वा अधैर्यता भन्ने कहिल्यै देखिएन   सालमा  वर्षको नेपालको पहिलो जननिर्वाचित प्रतिनिधिसभाको जवान सभामुख हुँदा उहाँ जेल पर्नुभएपछिका झन्डै तीस वर्ष संघर्षमा बितेको व्यक्तिमा ती सबै घटनाको दोषीप्रति पनि घृणा वा बदलाको भावनाको अंश थिएन  ती सबैलाई उहाँ आफ्नो नियति भन्नुहुन्थ्यो   
	व्यक्तिगत स्वार्थलाई राष्ट्रिय र पार्टीगत स्वार्थभन्दा धेरै तुच्छ ठान्ने उहाँको अविचलित सिद्धान्तको परिचय संसारले त्यो बेला पुनः देख्न पायो जुनबेला  को आमनिर्वाचनमा उहाँलाई भावी प्रधानमन्त्री भनेर अगि्रम घोषणापछि एक भएको कांग्रेसले बुहमत ल्याएको  महिनापछि नै उहाँले पद छाड्नुपर्ने गणितीय अवस्था पार्टीभित्र सिर्जना भयो  उहाँकै नामबाट बहुमत आएको हुँदा उहाँ मध्यावधि निर्वाचनको घोषणा गरेर अघि बढ्न सक्नुहुन्थ्यो  तर त्यस्तै मध्यावधिका प्रयासहरूले पार्टी र प्रजातन्त्रमाथि पारिसकेको घातक असरबारे उहाँ जानकार हुनुभएकाले संसदभित्र अत्यन्तै मार्मिक सन्देश दिएर उहाँले प्रधानमन्त्रीबाट राजीनामा दिएर पार्टी र प्रजातन्त्रका खातिर सक्रिय राजनीतिबाटै विस्तारै पन्छिनुभयो  ए बाबु मैले राष्ट्रको एकपैसा हिनामिना गरिन  धेरैले किसुनजीले यो भनेको सुनेका छन्  यसभित्र व्यक्तिगत धन आर्जनमात्र नभएर राष्ट्र र जनताको सम्पत्ति हिनामिना आफूले कहिल्यै नगरेको भनाइ लुकेको छ  यो वाक्यबाट राजनीतिक तहमा भएका आर्थिक अपराधले मुलुक दुरावस्थामा पुगेको अवस्थाप्रति रोष व्यक्त गर्नुभएको पनि प्रस्ट हुन्थ्यो  राष्ट्रको ढिकुटी जथाभावी लुट्नुलाई पराक्रमी ठानिने आजको दिनमा नेताले यसो भन्ने किसुनजीको नाम सुन्दा तर्सिनु स्वाभाविकै मान्नुपर्ला  त्यसैले होला उहाँ जीवित छँदै पटकपटक उहाँको नाममा ट्रष्ट बनाउन प्रतिबद्ध बनेको सरकार यो विषयमा पनि प्रतिबद्धतामा सीमित छ   
	गान्धीजस्तै किसुनजी राजनीतिमा सत्यको खोजी गर्न आइपुग्नुभएको जस्तो लाग्छ  उहाँले नै भन्नुभएको छ मेरो लक्ष्य मुक्ति हो  त्यो मुक्ति राजनीतिक स्वतन्त्रतामात्र नभएर किसुनजीको दृष्टिमा दुःखसुखको जञ्जालमा बेरिएको जन्ममरणको चक्रबाट आत्मा वा चेतनाले सदाका लागि प्राप्त गर्ने मुक्ति हो  उपनिषदका ऋषिमुनीहरूले भनेको मुक्ति र गीतामा भगवान श्रीकृष्णले फलको आशा नगरी निष्काम कर्म गर्दै जाऊ फल र मुक्ति आफैं प्राप्त हुन्छ भन्ने सन्देशको प्राप्ति किसुनजीको मूल लक्ष्य थियो  त्यसैले सत्ता शक्ति र सम्पत्तिका लागिमात्र राजनीति गरेका विचरा क्षूद्रहरूले उहाँभित्रको जाजवल्यमान चेतनालाई देख्नै नसकेपछि चिन्ने भन्ने प्रश्नै रहेन  उहाँभित्र खुलिसकेको ईश्वरीय आत्मा देखेर नै होला पाइलट बाबा अमर ज्योति बाबा र स्वामी आनन्द अरुणजस्ता सिद्ध पुरुषहरूले उहाँलाई बारम्बार भेटिरहेको हामीले देख्ने शौभाग्य पायौं   
	राष्ट्रप्रेम अहिंसा शान्ति र राजनीतिमा स्वच्छताको पवित्र भूमि बनाउन खोजिएको बाँडेगाउँस्थित आश्रमलाई आफ्नै प्रतिबद्धता बमोजिम सरकारले जति छिटो पूर्णता दिन्छ उहाँको जीवन र कर्मबाट प्रेरणा लिने सबैले किसुनजीसँग जोडिएका अझ बढी अपत्यारिला खजानाबाट शिक्षा लिन सक्नेछन्  दुईपटक देशको प्रधानमन्त्री र देशको सबैभन्दा पुरानो पार्टीको  वर्ष सभापति भएका व्यक्ति वास्तवमा सर्वहारा भन्न मिल्ने सुकुम्वासीको जीवन बिताएर पूरै जीवन राष्ट्र र सत्यको खोजीमा समर्पण गरेको घटना नेपालीका लागिमात्र नभएर आजको विश्वका लागि पनि अनुकरणीय हुनेछन्   
"
