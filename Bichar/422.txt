 स्वतन्त्र विज्ञहरूको सरकार निर्वाचन आयोगले गराउँछ भनिए पनि वास्तवमा चुनाव त"
	निर्वाचन आयोगले गराउँछ भनिए पनि वास्तवमा चुनाव त सरकार र यसका अंगहरूले नै गर्नेगराउने हुन्  आयोगको नेतृत्व र समन्वयमा चुनाव हुने हो  निष्पक्ष चुनावका लागि वातावरण तयार गर्ने लगायत आचारसंहिताको कार्यान्वयनको अगुवाइ भने आयोगले नै गर्ने हो  त्यसैले आयोगको एकोहोरो प्रयासबाट मात्र शुद्ध निर्वाचनको आशा राख्नु कल्पनामात्र हुन जान्छ  चुनाव शुद्ध बनाउन आयोगको जति महत्वपूर्ण भूमिका छ मतदाता राजनीतिक दल उम्मेदवार र त्यसभन्दा पनि ठूलो भूमिका सरकारको हुन्छ  त्यसैले सरकार जतिबेसी असल र जिम्मेवार हुन्छ त्यति नै शुद्ध चुनावको आशा राख्न सकिन्छ  तर हाम्रो भोगाइ र घटनाक्रमले चुनावमा भाग लिने दल र नेता सम्मिलित सरकारले निष्पक्ष निर्वाचन गर्न सहयोग पुर्याउन नसकेको देखाउँछ  अहिलेको विषम राजनीतिक परिस्थितिमा त झन् दलहरूको सरकारबाट निष्पक्ष भूमिकाको खोजी गर्नु उल्टो दिशामा नदी बग्नुजस्तै हो   
	आफ्नो दल वा गुटको स्वार्थसिद्धिका लागि राज्यशक्ति दुरूपयोग गर्ने प्रवृत्ति कम गरी दलहरूलाई स्वतन्त्र हिसाबबाट समान रूपले प्रतिस्पर्धी भएर चुनावमा जाने माहौल बनाउन स्वतन्त्र विज्ञहरू रहेको कामचलाउ सरकारको अवधारणामा जानुपर्ने आवश्यकता छ  म चाहन्छु अन्य प्रौढ प्रजातान्त्रिक मुलुकहरूमा जस्तै यहाँ पनि दलहरूले नै सबैखाले चुनाव आफैले गर्नसक्ने दिन आओस्  उदाहरणका लागि संयुक्त राज्य अमेरिकामा दलहरूले पठाएका प्रतिनिधिहरूले नै चुनाव गराउँछन् चुनावको सबै प्राविधिक वा अन्य तयारी उनीहरूले नै गर्छन्  मतपत्र कर्मचारी खटनपटन निर्वाचन सामान व्यवस्थापन मतगणना आदि काम दलकै यिनै प्रतिनिधिले गर्छन्  मतदाता नामावली तयारी निर्वाचनसम्बन्धी तालिमजस्ता काम त निजी क्षेत्रले पनि गर्छ  त्यहाँको निर्वाचन आयोगले चुनावका विषयमा सरकारलाई सल्लाहसुझाव दिने र बिभिन्न अनुसन्धानका आधारमा प्रक्रिया र प्रणाली सुधारको सुझाव दिने भूमिकामा आफूलाई सीमित गरेको छ  मेरो कल्पना पनि यो मुलुकको भावी चुनावहरू दलहरूले नै व्यवस्थापन गरून् भन्ने हो   
	तर हाम्रा दलहरूको रवैया हेर्दा त्यो अवस्था आउन अझै निकै चुनाव कुर्नुपर्ला  नीति र कार्यक्रमको आधारमा आम मतदातालाई आकषिर्त गर्न सकिन्छ भन्नेमा दलहरू व्यावहारिक रूपमै तत्पर भएपछि मात्र उनीहरू आफै त्यस्तो निर्वाचन गराउन समर्थ हुनेछन्  अहिले चुनाव गराउने सरकारमा आफू हुनपाए राज्यशक्ति र साधन आफ्नो पक्षमा दुरूपयोग गरेर चुनाव जितौंला भन्ने दाउ दलहरूको देखिन्छ  चुनाव घोषणा हुनुपूर्व रातारात वा घोषणा भइसकेपछि ब्याक डेटमा अनुकूलका प्रहरी वा प्रशासकको सरूवा गर्ने प्रयास हुन्छ  सरकारी मिडियालाई आफूअनुकूल बनाउने वा सरकारी नम्बर प्लेटका गाडी निजी नम्बरमा परिणत गर्ने वा आर्थिक सहायता र योजना बाँडेर राज्यशक्ति दुरूपयोग गरिन्छ  जिल्ला वा गृह लगायत बिभिन्न मन्त्रालयको सचिवको रूपमा काम गर्दा चुनावी सरकारको यस्तो प्रवृत्तिसँग जुध्ने मौका मैले पाएको छु  मन्त्री र सत्तारूढ नेताहरू स्वच्छ निर्वाचनको मान्यता कुल्चेर आफ्नो दल वा गुटका उम्मेदवारका पक्षमा सार्वजनिक साधन दुरूपयोग गर्न कतिसम्म गिर्न सक्छन् भन्ने अनुभव प्रमुख निर्वाचन आयुक्त रहँदा झन् गर्न पाएँ  चुनाव घोषणाको दिनदेखि नै आयोग र सरकारको सम्बन्धमा आउने तनावको कारण यही हुने गरेको छ  चुनावका अन्य तयारीमा लाग्नुपर्ने आयोगको समय र स्रोत यस्तै दुरूपयोग रोक्न खर्चनुपर्छ  सरकारको अकर्मण्यता वा अटेरीले चुनावी वातावरण धमिलिनेमात्र होइन यस्तो कुरामा रमिते बनेको भनी आयोगले अपजस खेप्नुपर्छ   
	निर्वाचन अनुकूल बनाउन राज्यशक्तिको दुरूपयोग गरेको भनी सत्तारूढ दलले प्रत्येक चुनावमा बाँकी पार्टीको प्रहार खेप्नुपर्छ  तर अचम्म त त्यतिखेर हुन्छ जब तिनै विपक्षी दल आफू चुनावी सरकारमा पुगेका बेला अघिल्लो सरकारलाई उछिन्नेगरी सत्ताको दुरूपयोगको गतिलाई अझ तीव्रता दिन्छन्  मैले देखेको र भोगेको विडम्बना के हो भने चुनावी सरकारमा जानसक्ने ल्याकत भएका हाम्रा सबै दल शक्ति दुरूपयोगमा कोभन्दा को कमको अवस्थामा छन्  
	दलहरूको अर्काे भ्रम सरकारमा बसेर गराएको चुनाव सजिलै जित्न सकिन्छ भन्ने हो  सायद त्यही मनोविज्ञानले गिरिजाप्रसाद कोइराला मनमोहन अधिकारी लगायतका प्रधानमन्त्री मध्यावधि चुनाव घोषणा गर्न तम्सिए  हाम्रोजस्तो मुलुकमा असल वा खराब शासनको मुहान नै निर्वाचन हो  निर्वाचन पुरै स्वच्छ नभएसम्म असल भनौं वा विधिको शासन हासिल सहज देखिन्न  
	अनुभव बंगलादेशको  
	सन्  मा जनरल एर्सादलाई पदबाट हटाइएपछि दलहरूको अनुरोधमा गैरराजनीतिक व्यक्ति सम्मिलित कामचलाउ सरकारको अवधारणा ल्याइयो र त्यतिबेला प्रधानन्यायाधीशलाई सरकार प्रमुख बनाइयो  पछि यस प्रावधानलाई संविधानमै समावेश गरियो  संविधानले नै तत्काल अगाडि सेवानिवृत्त प्रधानन्यायाधीश यसको प्रमुख सल्लाहकार हुने र निज नभए वा नमिलेमा अरू न्यायाधीश वा स्वतन्त्र व्यक्तिलाई नियुक्त गर्न सकिने व्यवस्था  
	गर्यो    र  को यस्तो सरकारको नेतृत्व न्यायाधीशले गरेकामा  मा प्रसिद्ध अर्थशास्त्री तथा केन्द्रीय बैंकका पूर्वगभर्नर नियुक्त  
	भए  चुनावको लागि यस्तो सरकार गठन हुने र त्यसैले चुनाव गराई सत्ता हस्तान्तरण गर्ने व्यवस्था गरियो  यस्तो सरकार प्रमुखलाई प्रमुख सल्लाहकार  
	जसले प्रधानमन्त्रीको काम गर्छ र निजकै सिफारिसमा  जनासम्म अरू सल्लाहकारहरू  
	मन्त्रीको नियुक्ति राष्ट्रपतिबाट हुने व्यवस्था गरियो   
	यो मोडलमा चुस्त तर कुनै दलसँग आबद्ध नभएका स्वतन्त्र विज्ञलाई सल्लाहकार नियुक्त गरियो  विषयगत विज्ञले नै सम्बन्धित मन्त्रालयको सल्लाहकारको जिम्मेवारी पाए  यस्तो सरकारमा रहने कसैले पनि चुनावमा उम्मेदवार बन्न नपाउने र उनीहरू  वर्षभन्दा कमको हुनुपर्ने प्रावधान थियो  यस्तो सरकारको गठन राष्ट्रपतिले गर्ने र यिनीहरू उनीप्रति नै उत्तरदायी रहने व्यवस्था गरियो   
	यो प्रावधानले चुनावमा हुने धेरै धाँधली र विवाद निरूपण गरी निर्वाचन स्वच्छ बनाउन निकै मद्दत गरेको त्यहाँका नागरिक समाजमात्र होइन स्वयं राजनीतिक दलका प्रतिनिधिको पनि ठम्याइ रहेको मैले पाएको छु  हाम्रोभन्दा पनि धेरै समस्यामूलक बंगलादेशको चुनावलाई शुद्ध बनाउन पछिल्लो सरकारले व्यापक सुधार गर्यो   को चुनावपछि त्यहाँका निर्वाचन पदाधिकारीले मसँग व्यक्त गरेको धारणा अहिले पनि झलझली सम्झन्छु केयरटेकर सरकारको ठाउँमा दलहरूको सरकार भएको भए निर्वाचन सुधारका प्याकेज कुनै हालतमा कार्यान्वयन हुने थिएनन्  यस्तो सरकार नभएको भए दलगत स्वार्थका कारणले निर्वाचन प्रणालीका विकृति हटाउने सम्भावना ज्यादै न्युन थियो   
	सन्  मा बंगलादेशले संसारलाई एउटा नमुना चुनाव गरेर देखाउन सक्यो  हुन त सन्  मा त्यहाँको संविधानबाट यो व्यवस्था हटाइएको छ तापनि उनीहरूको विगतको अनुभवबाट हामीले पनि केही सिक्ने हो कि  
	सकस दलहरूभित्रै  
	व्यक्त गर्न नसकेको मात्र हो तर दलहरू नै कतिपय अवस्थामा स्वतन्त्र सरकार बनिदिए हुन्थ्यो भन्ने मनस्थितिमा पुगेका छन्  जतिजति चुनाव नजिकिंदै जान्छ प्रत्येक उमेदवारका लागि मुलुक दलभन्दा आफू गुट वा उपगुटको नतिजाप्रति चिन्ता बढ्दै गरेको पाइन्छ  यसैले आफू वा गुटबाहेक आफ्नै दलको भए पनि अरू मन्त्री नभए हुन्थ्यो भन्ने सोच मैले बेहोरेका धेरै नेतामा पाएको छु   
	हुन पनि हो आफ्नै दल तर अर्को गुटको सरकारले गराएको चुनावको सबैभन्दा ठूलो विरोध आफ्नै दलभित्रबाट हुने गरेको हामीले देखेकै छौं  संसदीय शासन प्रणाली अंगालेका अन्य मुलुकमा बिरलै सुन्ने गरिएका घटना अर्थात् आफ्नै दलकाले नै आफ्नै दलका उम्मेदवारलाई परास्त गर्न गरिने प्रयास वा अन्तरघातका खेलको सुरूवातपछि त यस्तो डर झनै बढेर गएको आम राजनीतिक कार्यकर्ताको मुखबाट सुनिन्छ  यसले दल सम्मिलित चुनावी सरकार धेरैलाई घाँडोजस्तै हुने गरेको पनि बुझिन्छ  
	यतिखेर सरकार कामचलाउमा झरिसक्दा पनि बाबुरामजी निकै बलियो देखापरेका छन्  सम्भवतः माओवादीसहित प्रमुख दलमा ब्याप्त गुटगत विभाजनले उनलाई बल मिलेको होला  अर्थात् बाबुराम हटाउ भनुन्जेल सबै विपक्षी एक हुन्छन् तर जब उनको विकल्पमा नाम दिन भनिन्छ अनि दलहरूभित्र वा बाहिर झगडा सुरू भइहाल्छ  इतिहास यसको साक्षी छ  कतिपय अवस्थामा दललाई एकीकृत राख्नका लागि पनि नजिकै आइसकेको सत्ताबाट पार्टीहरू तर्किएको भान हुन्छ अर्थात् सत्ता काउसोजस्तै भएको हुन्छ  त्यसैले अर्कै दलले सरकार बनाउँदा बाहिर जेजस्तो प्रतिक्रिया दिए पनि सत्ताको मुखमा पुगेका दलका नेतालाई भैंसीको पुच्छरमुनि कन्याइदिए जस्तै सन्तोष मिल्ने होला जस्तो पनि लाग्छ   
	अन्त्यमा 
	राजनीति जोगी हुन होइन सत्ताकै लागि गरिने हो भनिन्छ  यो कटु सत्य पनि हो  तर परिस्थितिले मागेको बखत दलहरूले सत्ताबाट बाहिर रहनसक्ने धैर्य र समर्पण देखाउनसके भने त्यसले सत्ता प्राप्तिबाट भन्दा बढी सुखानुभूति हुनसक्छ  मुलुक अहिले निर्वाचनमा गइसकेको अवस्था छ  मंसिर  गतेलाई निर्धारित निर्वाचन बंगलादेशको जस्तै सरकारलाई जिम्मा दिए विश्वासको वातावरण बनाउनसमेत मद्दत पुग्न सक्छ  त्यसैले स्वच्छ निर्वाचनका लागि अराजनीतिक सरकार यतिखेरको प्राथमिकता हो  मंसिरको चुनाव द्विविधाग्रस्त भए पनि हामीले अहिले नै त्यस्तो सरकारको पद्धति अपनायौ भने दलहरूलाई सत्ता गठजोडको झन्झटबाट मुक्त भई भावी संविधान लगायत अरू महत्वपूर्ण काममा पनि लाग्न समय मिल्छ   
	त्यसैले आशा गरौं मुलुकको वास्तविकतालाई हृदयंगम गरी हाम्रा दलहरूले नै त्यस्तो व्यवस्था गर्नका लागि उदारतापूर्व अग्रसरता लिई उदाहरण प्रस्तुत गर्नेछन्  दलहरूले सरकार बनाउने र चलाउने चक्करबाट मुक्ति लिई ठन्डा दिमागले मुलुकसामु विद्यमान विकराल समस्या समाधान गर्न साझा रणनीति बनाएर निकास दिए भने हिजोका दिनमा उनीहरुले गरेका जघन्य गल्ती नेपाली जनताले बिर्सिन्थे सायद   
	लेखक संविधानसभाको चुनाव गरिंदा प्रमुख निर्वाचन आयुक्त थिए  
	 
"
