सर्वोच्च आदेशप्रधानन्यायाधीशका सम्बन्धमा अमेरिकाका  औं राष्ट्रपति ह्यारी "
	प्रधानन्यायाधीशका सम्बन्धमा अमेरिकाका  औं राष्ट्रपति ह्यारी ट्रयुम्यानको एउटा घतलाग्दो टिप्पणी छ  उनी भन्ने गर्थे तपाई जब कुनै मान्छेलाई सर्वोच्च अदालतमा राख्नुहुन्छ तब ऊ तपाईको साथी रहँदैन   
	उनको यो अभिव्यक्तिमा व्यंग्य र विधिशास्त्रीय मान्यता दुवै समाहित छ  न्यायाधीशले कानुनअनुसार आफ्नोअर्को नभनी फैसला गर्नुपर्छ भन्ने सिद्धान्त सर्वमान्य नै हो  यसो हुँदा उसले आफैंलाई नियुक्त गर्ने अंग साथी  प्रति पनि कुनै भक्तिभाव राख्ने कुरा भएन   
	कार्यकारी राष्ट्रपतिका हैसियतले विश्वको सर्वशक्तिमान देशको शासनसत्ता सम्हाल्दाका बखत न्यायालयसँगको सम्बन्धबारे उनले दिएको यो अभिव्यक्तिका पछाडि उनको आफ्नै अनुभव पनि खामिएको हुँदो हो   
	न्यायालय सरकार र संसदलाई कानुनको घेराभित्रै राखिराख्ने एउटै वैधानिक थलो हो  जसबाट नियुक्त भयो उसैलाई अंकुश पनि लगाउने सामथ्र्य न्यायाधीशले राख्छ  त्यसैलाई इंगित गर्न ह्यारी ट्रयुम्यानले पाँच दशकअघि माथि उल्लेखित वक्तव्य दिएका थिए   
	ठीक उनले भनेजस्तै भयो हाम्रा प्रधानन्यायाधीश खिलराज रेग्मी र उनलाई नियुक्त गर्ने व्यवस्थापिका संसदका सम्बन्धमा पनि   
	संसदकै सुनुवाइले उनलाई सर्वोच्च अदालतको सर्वोच्च कुर्सीमा बस्ने वैधानिकता प्रदान गर्यो  अहिलेको सन्दर्भमा व्यवस्थापिका संसदको काम पनि संविधानसभाले नै गरिरहेकाले संसद भनेको संविधानसभा नै हो  त्यस हिसाबले उनलाई संविधानसभाले प्रधानन्यायाधीशका लागि योग्य ठहर्याएको थियो   
	त्यसको ठीक एक वर्ष दुई हप्तापछि उनै रेग्मीले भनिदिए संविधानसभाको म्याद थप्ने काम नगर्नु  
	गएको मंसिर  गते नै रेग्मीसहितको  सदस्यीय इजलाशले भनिसकेको थियो संविधान बने पनि नबने पनि जेठ  पछि संविधानसभाको म्याद थप्न पाइने छैन  म्यादै थप्नपरे जनमत संग्रह गर्न नभए अर्को संविधानसभाको निर्वाचन गर्न वा अरु कुनै उपयुक्त संवैधानिक व्यवस्था मिलाउने  र पनि सरकारले म्याद थप गर्ने प्रस्ताव दर्ता गर्यो   
	सरकारलाई लाग्यो होला आफैंले नियुक्त गरेको प्रधानन्यायाधीशले संसदलाई कसो नजोगाउलान्  तर रेग्मी निक्लिए उनै अमेरिकी राष्ट्रपतिले भनेको न्यायाधीशजस्तै जो अदालतमा पसिसकेपछि कसैको साथी रहँदैन   
	आफ्नो पूर्ववर्ती आदेशको वास्तै नगरी म्याद थप्न गरेको सुरसारले त उनको रिसको पारोसमेत बढाएको प्रष्टै देखिन्छ  तब न उनले भने यस अदालतबाट कुनै आदेश नै नभए जस्तो ठानी साविक बमोजिम संविधान संशोधनको प्रक्रियाबाट संविधानसभाको कार्यकाल पुनः  महिना थप गर्ने निर्णय गरी संविधान संशोधान विधेयक पेस गरेको कामकारबाही यस अदालतबाट भएको आदेश तथा संविधानको धारा  र धारा  समेतको अनुकूल देखिन आएन  
	रेग्मीको यो आदेशसँगै संविधानसभाको आयु अब एक दिनमात्रै बाँकी छ   
	यो आदेश धेरैका लागि अनपेक्षित थियो  उनकै इजलाशमा बहस गरेर बाहिरिँदै गरेका वकिलहरूलाई पनि एक घन्टाभित्रै संविधानसभाको आयु सकिएको पुर्जी लिएर रेग्मी निक्लेलान् भन्ने अनुमान थिएन   
	रेग्मीको ओदश कुरेर बसेका सञ्चारकर्मी र कानुन व्यवसायीहरूको हुलमा उनले के निर्णय गर्लान् भनेर अडकलबाजी भइरहँदा अधिवक्ता चन्द्रकान्त ज्ञवालीले अनुमान लगाएका थिए विपक्षीहरूलाई भोलि नै जवाफसहित अदालत झिकाउने आदेश होला  
	भर्खरै बहस सकेर बाहिरिएका ज्ञवाली लगायत अन्य अधिवक्ताको अनुमान पनि त्यही थियो  अझ धेरैले त रिटै खारेज होला कि भन्ने लख पनि काटे  तर भित्र  वर्षीय रेग्मीचाहिँ अर्कै व्यहोरा टाइप गर्दै थिए जो बत्ती गएकाले पि्रन्ट भएर सार्वजनिक हुन एक घन्टा ढिलो भयो  
	सर्वोच्चको पहिलेकै आदेशलाई कायम राख्दै रेग्मीले भनिदिए म्याद थप्ने प्रक्रिया जहाँ पुगेको छ त्यहीँ राख्नु  
	यसको सिधा अर्थ थियो अब संविधानसभालाई कुनै हालतमा पनि लम्याउन पाइने छैन  
	यही एउटा आदेशले रेग्मीको व्यक्तित्वमा ठूलो बदलाब आएको संकेत गरेको छ  प्रधानन्यायाधीशको कुर्सीमा बस्दा धेरैले उनलाई पत्याएका थिएनन्  विवादमा आउन नचाहने झटपट निर्णय गर्न अन्कनाउने र कसैको अपि्रय हुनबाट जोगिने उनको बानी थियोछ  यसैले होला रेग्मीलाई प्रधानन्यायाधीशको कुर्सीमा बसेदेखि नै उनले के गर्लान् भनी चासो राख्नेहरू निकै थिए   
	एक हिसाबले भन्दा न्यायाधीशको कुर्सी सधै विवादले भरिएको हुन्छ  किनभने दुई झगडियामध्ये एउटालाई उसले हराइदिनुपर्छ  जसले हार्छ उसले कुरो काट्ने नै भयो  न्यायाधीश पनि हुनु र कहिल्यै विवादमा पनि नआउनु अलिक दुर्लभ संयोग हुन आउँछ   
	झन्डै  दशकको लामो न्यायाधीशीय यात्रामा रेग्मीले यही दुर्लभ संयोग प्राप्त गरेका थिए  कारण थियो उनको विवादको बाह्रहाते टाँगोदेखि बाह्रैहात पर बस्ने बानी   
	प्रधानन्यायाधीश भएपछि पनि रेग्मीको यही शैली कायम नै थियो  यही शैलीका कारण एक वर्षदेखि उनले खाली भएका न्यायाधीशका दर्जनौं कुर्सीलाई भर्ने काम गर्नसकेका थिएनन्  विवादमा परेका न्यायाधीशहरूमाथि छानबिन गर्न र तिनलाई कारबाही अघि बढाउनसकेका थिएनन्  कतिसम्म भने मातहतका न्यायाधीशको सरुवा प्रक्रिया पनि तिनैलाई नसोधी अघि बढाउनसकेका थिएनन्   
	रेग्मीका यी जम्मै कदम विवादमा नपरियोस् भन्ने उद्देश्यबाटै प्रेरित थिए  तर अचानक उनले ठूलै विवादमा पर्ने एउटा आदेश गरिदिए संविधानसभा अब रहने छैन  आदेश लगत्तै देशको ठूलो दल माओवादीले सडकमा गरेको प्रदर्शन रेग्मीले निवासको टेलिभिजनमा आरामले हेरिरहे  उनको आदेश वा फैसलाको पक्ष र विपक्षमा तर्कवितर्क गर्न सानाठूला सबै दलका नेता कानुनविद् र विश्लेषकका अनुहारले टेलिभिजनका पर्दा भरिएका थिए  काम सकेर रेग्मी अदालतबाट जाँदाजाँदै देशका कुनाकुनामा उनको आदेशका पक्षविपक्षका बारेमा गफ हुन थालिसकेका थिए  उनको कुनै पनि आदेश वा फैसलाले यो उचाइको बहस खडा गरेको थिएन   
	रेग्मीले चाहेका भए यो रिट जुनै न्यायाधीशको इजलाशमा पनि पारिदिन सक्थे  विवादबाट बच्न सक्थे  उनी आफैंले यसको नेतृत्व किन गरे  किन आफैंले यो आफ्नै इजलाशमा पारे  किन दुई घन्टामै संविधानसभाको आयु जेठ  पछि सकिएको उद्घोष गरे   
	यसका पछाडि केही कारण छन्  सर्वोच्च अदालत यो मामिलामा आफ्नै आदेशबाट बाँधिइसकेको थियो  मंसिर  गते गरेको आदेशलाई कानुनतः ओभर रुल गर्नसक्ने कुनै ठाउँ थिएन  भलै मंसिर  को ओदशमा क्षेत्राधिकारको विवाद कायमै होला  सर्वाेच्चले राजनीतिक विषयमाथि बोलेको होला  तर बोलिसकेपछि त्यो बाध्यकारी थियो  उसमाथि पुनरावलोकन पनि गर्न अस्वीकार गरिसकेको अवस्था थियो  यस्तोमा फैसला स्थिरताको सिद्धान्तअनुसार जेठ  पछि संविधानसभाको आयु सकिएको अडानमा सर्वोच्च पछि हट्ने ठाउँ थिएन  मातहतका न्यायाधीशको इजलाशमा पार्दा परिणाम जे पनि आउन सक्ने रेग्मीले ठाने  र आफ्नै इजलाशमा त्यसको सुनुवाइ गरिदिए   
	नेपालको न्यायालयमा रेग्मी देशको चौथो ठूलो पदमा पुग्ने  औं भाग्यमानी हुन्  त्यसमा पनि प्रजातन्त्र आएयता सबभन्दा लामो समय सर्वोच्च कुर्सीमा बस्ने उनी विश्वनाथपछिका एक्लो व्यक्ति हुन्  आफ्नो जीवनकालमा देशको भविष्यमाथि ठूलो प्रभाव पार्ने मुद्दाको छिनोफानो गर्ने मौका थोरैमात्रै न्यायाधीशले पाउँछन्  गिरिजाप्रसाद कोइराला र मनमोहन अधिकारीले गरेको प्रतिनिधिसभा विघटनको मुद्दा छिनोफानो गरेर विश्वनाथ उपाध्याय नेपालको न्यायिक इतिहासमा नबिर्सनेगरी बसेका छन्  भलै उनको निर्णयका पक्षविपक्षमा अनेक तर्कवितर्क भएका होउन्  रेग्मीको मनमा पनि यस्तै लालसा पलाएको हुँदो हो जो त्यस कुर्सीमा पुग्ने जोकसैको मनमा पनि पलाउनु स्वाभाविक छ  त्यसमाथि आम जनमत संविधानसभाको म्यादका सम्बन्धमा सर्वोच्चले मंसिरमा गरेको अन्तिम आदेश नै ठीक भन्नेमा थियो  रेग्मीले यो राम्रै बुझेका पनि थिए  आफ्नो जीवनकालभरि  हजारजति मुद्दा छिनोफानो गरेका रेग्मीका लागि यो मुद्दा नै सबभन्दा पेचिलो र बढी माइलेज दिने खालको थियो जसलाई यो पक्तिकारसँग शुक्रबार भएको भेटमा उनले स्वीकारे पनि  यति ठूलो मौका रेग्मी चुकाउन चाहँदैनथे  त्यसकारण पनि उनले आफ्नै इजलाशमा त्यसको सुनुवाइ गरिदिए   
	यति ठूलो निर्णय गर्न लागेका बेला रेग्मीको मनमा के कुरा आए  उनलाई कसैले दबाब पनि दिए कि  अहँ त्यस्तो केही भएन रेग्मी भन्छन् परिस्थितिले दिएको जिम्मेवारी हो यो जसबाट पन्छिन म सक्दिनथेँ  तर यसमा डराउने वा दबाबमा पर्नेचाहिँ अवस्थै थिएन  
	एउटा निर्णय गर्न तीनपटक सोच्ने रेग्मीको बानी पुरानै हो  संविधानसभाको म्याद थप्न नदिनु भन्ने आदेश जारी गर्न पनि उनले त्यही गरे  यो मैले झ्वाट्ट गरेको निर्णय होइन भन्छन् सोचेर सम्झेर कानुनले गर्नु भनेकै कुरा गरेको हुँ  
	रेग्मीको आदेशपछि सिंगो देश हठात दोसाँधमा उभिएको छ  जेठ  पछिको राजनीति कस्तो हुने टुंगो छैन  नयाँ संविधान जारी हुनेनहुने टुंगो छैन   
	धेरै नेपालीलाई जस्तै जेठ  को पर्खाइ रेग्मीलाई पनि छ  यही दिनका कारण रेग्मीले न्यायालयका धेरै काम थाती राखेका छन्  न्यायालय कस्तो बन्ला कस्तो संविधान आउला भनेर उनी पर्खेका छन्   
	त्यसै अनुसार न्यायालयलाई हाँक्ने उनको योजना छ  रेग्मीका अघिल्तिर कामका चाङ छन्  सबभन्दा पहिले त उनलाई न्यायाधीशहरूको नियुक्ति गर्नुपरेको छ  त्यसका लागि नेपाल बार र कानुन संकायका प्राध्यापकका मनोनीत  नाम उनका टेबलमा छन्   
	तीमध्ये कसलाई सर्वोच्चमा छिराउने  यो छिनोफानो गर्दा पनि उनलाई निकैपटक सोच्नुपरेको छ   
	न्यायालयको भ्रष्टाचार र विसंगति हटाउनु पनि उनको अर्को प्राथमिकता हो  राज्यका अन्य निकायमा जस्तै न्यायालयमा पनि भ्रष्टाचार छ्यासछ्यास्ती छ भन्नेमा कसैको दुईमत छैन  त्यसमाथि पनि मुद्दामामिलाको टुंगो लाग्न वर्षौं लाग्ने गरेको छ  फेरि फैसला भइसकेपछि पनि त्यसको कार्यान्वयनको स्तर असाध्यै कम छ   
	रेग्मीसँग काम गरेर देखाउनका लागि अझै  वर्ष एक महिना बाँकी नै छ  न्यायपालिकामा मुद्दामामिला हेरेर  वर्ष बिताइसकेका रेग्मीलाई अरुले सम्पादन गरेको न्यायको पनि जसअपसजले पछ्याउने नै छ   
	किनभने उनकै नेतृत्वमा न्यायालय छ  एक वर्षअघि पदभार सम्हाले लगत्तै रेग्मीले आफ्ना दर्जनभन्दा बढी योजना सार्वजनिक गरेका थिए  न्यायपालिकालाई विकृतिविहीन बनाउनु दण्डहीनताको अन्त्य गर्नु र छिटोछरितो मुद्दाको किनारा लगाउनु नै आफ्नो मुख्य चुनौती भएको उनले बताए पनि त्यसले उति गति लिन भने पाएको छैन   
	कति कुरा आफ्नै वसमा हुँदैनन् रेग्मी भन्छन् परिस्थितिअनुसार चल्ने न हो  
	रेग्मी नेपालको कानुन प्रणालीको सुधारमा पनि लामो समयदेखि संलग्न छन्  उनले दर्जनभन्दा बढी ऐननियम र नियमावलीहरू बनाउने र संशोधन गर्ने काम गरिसकेका छन्   
	संसदमा पारित हुने अवस्थामा पुगेको देवानी आचारसंहिता उनकै अध्यक्षतामा गठित कार्यदलले सुधार गरेको थियो  न्यायिक सुधारका दर्जनभन्दा बढी समिति कार्यदल र संस्थामा प्रधान हैसियतले संलग्न उनी न्यायाधीश समाजका पनि अध्यक्ष हुन्   
	रेग्मी पाल्पा पोखराथोकमा  साल जेठ  गते सामान्य किसान परिवारमा जन्मिएका थिए  उनका बा ढुण्डिराज खेती किसानी गर्थे र उनी मालपोतका कर्मचारी पनि थिए  आमा चित्रकुमारी उनलाई पढ्न जहिल्यै उक्साउँथिन्  लालटिनको उज्यालोमा पढेका यिनका आँखाले बिजुली धेरैपछि देखेको थियो  यिनका खुट्टाले मोटरबाटो धेरैपछि टेकेको थियो  हजुरबा अम्बरराजको सल्लाहमा रेग्मीले बीएड गरेपछि बीएल गरे   चैत  गते उनी सर्वोच्च अदालतमा शाखा अधिकृत भए   सालमा जिल्ला न्यायाधीश भएर बागलुङ गए  उनको यो न्यायाधीशीय यात्रा  जेठ  गतेसम्म जारी नै रहनेछ  तर जीवनभर समन्वयकारी र विवादमा पर्न नचाहने छवि बनाएका रेग्मीले जीवनको उत्तरार्धतिर त्यसलाई बदलेर निडर हुन खोजेजस्तो देखिन्छ  जसको प्रष्ट संकेत जेठ  गतेको आदेश नै हो   
	 
"
