रक्षकको भेषमा भक्षकआफ्नै छोरीलाई बाबु भनाउँदोले बलात्कार गर्दा आमाहरू मौन भएर बस्छन्  "
	समाजसेवाको नाममा संघसंस्थाको स्थापनाको बढ्दो क्रमसँगै बालबालिका र महिलामाथि यौनशोषण र दुव्र्यवहार भइरहेका कैयौं समाचार बेलाबेलामा छापामा प्रकाशित भइरहेका छन्  कति यस्ता यौनशोषणका समाचार प्रकाशनमा आउँदै आउँदैनन्  बालिकामाथि हुने कैयौ यौनशोषणको कहालीलाग्दो कथाहरू सुन्दा पत्यार लाग्न पनि गाह्रो हुन्छ  हालै वीरगन्जको सीमाक्षेत्र रक्सौलमा रहेको दलित महिला जनकल्याण संस्थाका महासचिव सुमन पासवानले एकजना  वर्षीया किशोरीको बलात्कार गरेको समाचार प्रकाशित भएपछि स्थानीय संस्था प्रशासनको ध्यानाकषिर्त भएको छ  सुमन पासवान चेलीबेटी बेचबिखन विरुद्धको अभियानमा केही वर्षदेखि सक्रिय रहेको कुरा स्थानीय संस्थाका कार्यकर्ताहरू बताउँछन्  बेलाबेला नेपाली चेलीबेटीहरूको उद्धारसमेत गरेर स्थानीय नेपाली संस्थालाई बुझाउने गरेको साथै दलाललाई पनि पक्राउन प्रहरीलाई सहयोग गर्ने गरेका उनले वास्तविक अनुहार अहिले उदाङ्गो भएको छ  पहाडी मूलकी पीडित रामकुमारी नाम परिवर्तन भएकी चेलीलाई सुमन पासवानले गएको अपि्रल  मा उद्धार गरेका थिए  विदेशमा जागिर लगाइदिन्छु भनी फकाई दिल्लीको बाटो हुँदै कुवेत पुर्याउने प्रपञ्च मिलाएका प्रकाश चौधरी र जीवन सापाङलाई रक्सौलमा प्रहरीले पक्राउ गर्यो  उद्धार गरिएकी चेलीलाई पासवानले तीन महिना आफ्नै संरक्षणमा राखेका थिए  पीडितका अनुसार उनी बलात्कारको सिकारमात्रै भइनन् पासवानको निर्देशनमा ठाउँठाउँमा यौनशोषणका लागि पनि पठाइयो  पासवान चेलीबेटी बेचबिखनको अपराधमा जेलको सजाय भोगिरहेका छन्  उनीमात्र होइन पीडितको बयानअनुसार  जना अन्य विभिन्न तहका भारतीय अधिकारीहरू चेलीबेटी बेचबिखनको अपराधमा जेलको सजाय भोगिरहेका छन्  नेपालमा महिला र बालबालिकामाथि यौनशोषणका समाचार बेलाबेला प्रकाशित हुने गरेका छन्  बालबालिकाको संरक्षणको नाममा स्थापना भएका संस्थाहरूबाट बालबालिकाहरूको यौनशोषण हुने गरेको कुराहरू कुनै नौलो पनि होइन  यद्यपि यसलाई गम्भीर रूपमा लिइएको पाइँदैन  बालबालिकामा हुने यौनशोषण अहिले विश्वव्यापी समस्याकै रूपमा देखिएको छ  एसियामात्र अहिले  लाख बालबालिकाहरू यौनशोषणको सिकार भएका छन्  एसियाली देशहरूमध्ये भारतमा मात्र यौनशोषणको सिकार हुनेको संख्या  लाख रहेको छ  सबै कुराहरूले सम्पन्न अमेरिकाजस्तो देशमा पनि यौनशोषणको सिकार हुने बालबालिकाहरूको संख्या  लाख रहेको छ  दक्षिण अफ्रिकामा पनि यौनशोषणको सिकार हुने बालबालिकाको संख्या  लाखको हाराहारी छ  यसरी संसारैभरिका बालबालिकाहरू यौनशोषणको सिकार छन्  विश्वव्यापी रूपमा भएको बालबालिकाहरूको शोषणको विरुद्ध दुईवटा अन्तर्राष्ट्रि्रय सम्मेलन पनि भइसकेको छ जसले विश्वमा बढ्दै गइरहेको यौनशोषणका विरुद्ध व्यापक चिन्ता व्यक्त गर्नुका साथै हरेक राष्ट्र्रहरूलाई यो समस्याको निराकरणका लागि व्यापक कार्ययोजना बनाउन अनुरोध गरेको थियो  कार्ययोजनाको निर्माण भएको यति धेरै वर्ष भइसक्दा पनि बालबालिकाहरूमा हुने यौनशोषणका घटनाहरूमा कुनै कमी आउनसकेको छैन  संसारैभरि शङ्का गर्न नसकिने विभिन्न पदका मानिसले बालबालिका र महिलामाथि यौन दुराचार गरेको समाचार विभिन्न समाचारहरूको माध्यमबाट प्रकाशमा आईरहन्छन्  हालै बीबीसीका पूर्वनिर्देशक जिमी सेविलले कैयौं बालिका र युवतीहरूको यौनशोषण गरेको समाचार उनको निधन भएको एक वर्षपछि समाचारहरूमा आएपछि सबैलाई यो समाचारले चकित पारेको छ   
	सबैभन्दा सुरक्षित मानिएको घरमा समेत बालिकाहरूको बलात्कार भएका छन्  आफ्नै नजिकैका नातेदारहरूले बालिकालाई बलात्कार गरेका कैयौ समाचारहरू बेलाबेला आइनै रहन्छन्  तीन वर्षकी छोरी बलात्कार हुँदा पनि बाबुआमाहरू समाजले के भन्ला भन्ने डरले चुपचाप मुख बन्द गरेर बस्छन्  आफ्नै छोरीलाई बाबु भनाउँदाले बलात्कार गर्दा आमाहरू मौन भएर बस्छन्  यो मौनताको संस्कृतिको अन्तका लागि अहिले महिलाहरू पनि सक्रिय हुनु आवश्यक छ  परिवर्तनको सुरुआत हामी आफैबाट हुनुपर्छ  हिंसामुक्त समाज बनाउन हामी आफै अगाडि आउनुपर्छ  
	
"
