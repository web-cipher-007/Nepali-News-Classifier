पोखरीको विकल्प पोखरी"एउटा पुरानो हिन्दी चलचित्र छ शोले त्यसको एउटा संवाद बडो चर्चित थियो  ""
	एउटा पुरानो हिन्दी चलचित्र छ शोले त्यसको एउटा संवाद बडो चर्चित थियो  खलनायक गब्बर सिंहले भन्छ गब्बर के ताप से तुम्हे कौन बचा सकता हैं  खुद गब्बर  ठीक त्यसैगरी हाम्रो समाजमा पुर्खाहरूले बनाइदिएको पोखरीहरूको विकल्प केवल पोखरी नै हुनसक्छ  समयक्रम सँगै नयाँनयाँ माग र आपूर्तिहरू हुँदै गरेका छन्  तर पनि अनेकौ यस्ता पक्ष छन् जो पुस्तान्तरको अन्तरलाई मिच्दै सधै प्रयोजनसिद्ध भइराखेका हुन्छन्  पोखरी पनि त्यस्तै हो  पोखरीको आवश्यकता हिजो थियो भोलि पनि छ  कृषि पद्धतिमा जतिसुकै बदलाव आए पनि पोखरीको सान्दर्भिकता सकिने छैन   
	कुनै एउटा पोखरीलाई कुन जमिनदारले खनायो कुन रानीले बनाइन् कुन महन्थले बनायो वा कुनै सामान्य मानिसले यसरी जोकोहीले पनि पोखरी खनायो ती समाजमा आदर्श नै  
	कहलिए  एउटा कृतज्ञ समाज पोखरी खनाउनेहरूलाई अमर बनाउँछ र निर्माता पनि पोखरी बनाएर समाजप्रति आफ्नो कृतज्ञता ज्ञापित गर्छन्  प्रायः पोखरीहरूको कुनै न कुनै नाम हुन्छ कसैको कीर्ति जोडिएको हुन्छ कुनै कथाको उठान हुन्छ  पोखरीहरूलाई नचिनेसम्म यहाँको समाजलाई बुझ्न सकिँदैन  डा दिनेश भुजुका अनुसार धेरैजसो सांस्कृतिक परम्पराहरू विज्ञानसित र विज्ञानको चेतनासँग जोडिएको छ र त्यसलाई एउटा समुदायबाट अर्को समुदायले सिकेको पनि छ  पोखरीका बारेमा पनि पारम्परिक ज्ञान अर्काे भूगोलसम्म स्थानान्तरित हुँदै गएको छ  हाम्रा पुर्खाहरू आफ्ना परिवेशसँग जोडिएर अनुभवका आधारमा स्थायी परम्पराहरू सुरु गरेका थिए जसको पछाडि वैज्ञानिकता छ   
	गान्धी शान्ति प्रतिष्ठान नयाँदिल्ली भारतबाट अनुपम मिश्रको एउटा बहुपठित पुस्तक प्रकाशित छ आज भी खरे हैं तालाब  अनुपमले भारतीय पोखरीहरूमाथि निकै अध्ययन गरेका छन्  पुस्तकमा उनी भन्छन् सयकडौ हजारौ पोखरी अचानक शून्यबाट प्रकट भएका होइनन्  त्यसको पछाडि एउटा इकाइ थियो बनाउनेहरूको त दहाइ थियो बनाउनेहरूको यो इकाइ र दहाइ मिलेर सयकडा हजार बन्थ्यो  पछिल्ला दुई सय वर्षमा अलिकति नयाँ किसिमका पढाइ पढेको समाजले यस इकाइ दहाइ सयकडा हजारलाई शून्य नै बनाइदियो  उनको अभिमतमा प्रत्येक भूगोलमा आफ्नै किसिमले पोखरी निर्माणसम्बन्धी ज्ञानहरू छन्  तालाब कैसे बनाए के बदले चारांेतरफ तालाब ऐसे बनाए का चलन था  पोखरी निर्माणका लागि जग्गाको छनोट आकार डिलको निर्माण पानीको सञ्चय बीचमा जगको निर्माण र सरसफाइबारे पारम्परिक अनुभवहरू एउटा प्रक्रियाको स्वरूप ग्रहण गरिसकेको छ  पोखरीको बीचमा एउटा स्तम्भ राखिन्छ जो प्रायः काठको हुन्छ  काठको जाति यसरी छनोट गरिन्छ जो मजबुत होस् र लामो समयसम्म पानीमा नसडोस् नगलोस्  ती काठहरू प्रायः जामुन सखुवा वा साल हुन्छन्  सालको मजबुतीको बारेमा एउटा कहावत नै रहेको छ हजार साल खडा हजार साल पडा और हजार साल सडा  स्तम्भको रूपमा राखिएको काठ लामो समयसम्म पानीमा रहन्छ र त्यो वर्षौसम्म खराब हुँदैन   
	गाउँसहर वरिपरि छरिएर रहेका पुराना पोखरीहरू गाईवस्तुको खुरले बन्नगएको यस्तो कुनै खाल्डो होइन कि जसमा वर्षराति पानी आफै भरियोस्  एउटाएउटा पोखरी निर्माणको पछाडि बडो सोचविचारले काम भएको छ  ठूलठूला पोखरीहरू त्यसै बनेका होइनन् निकै समय लगाएर खनिएका हुन्  जुन संख्यामा पोखरीहरू अहिले पनि उपलब्ध छन् त्यसले गर्दा के लाग्छ भने ती पोखरीहरू कसरी त्यत्रो व्यवस्थित तरिकाले खनिएका होलान्  कतैकतै त एकै गाउँ ठाउँ वरिपरि दर्जनौ पोखरी छन् र पोखरीहरू यति ठूलठूला छन् कि मानिसहरूले नै खनेका हुन् भनी पत्याउनसमेत गाह्रो पर्छ  पोखरी र समाज जोडिएको थियो  पोखरीको निर्माण त्यसको सरसफाइ र संरक्षणप्रति समाज जवाफदेही थियो  यस्ता पारम्परिक रीतिथितिहरू बनाइएका थिए ती पोखरीहरूको आवधिक सरसफाइ हुनसकोस्  पोखरी र समाज बीचको सम्बन्ध परिभाषित थियो  पोखरीसँग जोडिएर आएका पारम्परिक ज्ञानहरू हस्तान्तरित हुँदै थियो  पोखरीहरू फगत कीर्तिका लागिमात्र खनिएका थिएनन् त्यसको सामाजिक आर्थिक महत्त्व थियो  पर्यावरणीय आवश्यकता थियो  पोखरीहरू खुसहाली र समृद्धिको प्रतीक पनि थियो  पोखरीहरू आफ्ना क्षेत्रका लागि जीवनरेखा थिए  तर अब ती जीवनरेखाहरू यात मासिँदैछन् या गम्भीर संकटबाट गुजि्रँदैछन्   
	पोखरीहरूसँग जोडिएका लोकगीत लोककथा र लोकोक्तिहरू प्रशस्त पाइन्छन् अहिले पनि  यसले समाज र व्यक्तिसँग कसरी दैनिकीमा पोखरी जोडिएको थियो भन्ने दर्शाउँछन्  मधेसको गाउँको परिकल्पना गर्ने बित्तिकै गाउँ छेउमा पोखरी र त्यसको किनारमा मन्दिर वा पाठशालाको तस्विर उदाउँछ  पोखरीहरू क्षेत्र विशेषको ऐतिहासिकता र समृद्धिको सूचक पनि थियो  जनकपुर सिमरौनगढ लुम्बिनी क्षेत्रका पोखरीहरू आफैमा इतिहासका साक्षी हुन्  एक पोखरीसँग सुन्दर अतीतको साइनो छ  तर समाज र पोखरी बीचको सम्बन्धको परिभाषालाई आधुनिकताले अतिक्रमित गर्न थालेको छ  त्यसैले पोखरीसँग जोडिएर आउने शब्दकोश पनि हराउन थालेका छन्  पोखरी र त्योसंग जोडिएको परिवेशसंँग अनेकौ शब्द प्रचलनमा थिए  तर बदलिँदो दैनिकीले यी शब्दहरूको प्रयोगमा ह्रास आउँदै गयो र अनेकौ शब्द लुप्त नै भए  
	पहाड होस् या मधेस नेपालमा दुवैतिर पोखरी संस्कृतिको साझा परम्परा रहेको छ  पहाडतिर पनि निकै यस्ता गाउँहरू छन् जसको नाम पोखरीसँग जोडिएर बनेको छ भने मधेसतिर पनि त्यस्तै स्थिति छ  राजधानी सहर काठमाडौंका बस्तीहरू पनि पहिलापहिला पोखरी प्रणालीमा बसोबास भएको देखिन्छ  पोखरीहरूसँग पुर्खाहरूले ज्ञान लुकाएर राखेका थिए  नेपालजस्तो भौगोलिक बनावट र हावापानी भएको मुलुकमा जीवन निर्वाहका निम्ति लिनुपर्ने रणनीति र अपनाउनुपर्ने कार्यविधिको गहिरो जानकारी त्यहाँ सन्निहित थियो  डा तीर्थबहादुर श्रेष्ठले तराईका पोखरीहरूलाई दुई प्रकारमा विभाजित गर्नसक्ने बताउँदै एउटा चुरेको निर्माणसँगै बन्न पुगेको प्राकृतिक पोखरी सिमसार क्षेत्र दोस्रो मानव निर्मित पोखरीहरू तर यी दुइटै तराईको जीवनका लागि आवश्यक रहेको छ  
	पोखरीहरूको संरक्षण किन पछाडि पारिंदैछ  पुर्खाहरूले किन पोखरी खनाए होलान्  पोखरीहरू सबै पुरिएर गयो भने त्यसले हाम्रो जीवनमा के असर पार्छ  यसको जवाफप्रति जबसम्म इमानदारीसाथ हामी घोत्लिँदैनौ तबसम्म यसको संरक्षणप्रति गम्भीरता पनि देखिँदैन  पुराना पोखरीहरूले ओगटेको जग्गामाथि हाम्रो नजर बढी लोभियो र त्यसबाट प्राप्त हुने जीवनप्रति हामीले उपेक्षा राख्यों  पोखरीले ओगटेको भूभागलाई हामीले प्रयोजनहीन खाली जग्गा बुझ्यौं  त्यसैले त्यहाँ अतिक्रमण गरी घर ठड्यायौं डम्पिङ साइटको रूपमा प्रयोग गर्यौं  डा भुजुका अनुसार चुरे साह्रै सुख्खा भूमि हो तर यसले पानी थामेको हुन्छ तराईका लागि चुरेभित्रै केही तलाबहरू छ चुरे क्रमशः उजाड हुँदै गएपछि उसले पानी थाम्ने क्षमतामा असर पुर्याउँछ  यस्तो बेलामा पोखरीहरू रह्यो भने तराईको इको सिस्टम पारिस्थितिकी तन्त्र थाम्न सकिन्छ होला   
	पोखरीसँग जोडिएको महत्त्वबारे विमर्श पनि त्यति भएन  खुला दिसामुक्त क्षेत्र हात पखालेर खाने चर्पी बनाउने कुराहरूसँगै पोखरीको पनि चर्चा भएको भए आज तराईमा पोखरीहरूको यो दुर्दशा हुँदैन थियो  स्थानीय निकायले पोखरी ठेक्कामा लगाएर आर्थिक लाभ लिन्छन्  तर तिनीहरूले पोखरीसँग जोडिएको महत्त्व र संरक्षणप्रति आँखा चिम्लिन्छन्  जनकपुर वीरगन्ज लुम्बिनी वा नेपालगन्ज लगायतका एकदुई ठाउँका पोखरीको पर्यटकीय लाभ लिने प्रयत्न भइराखेको छ  तर ती सहरहरूमै अनेकौ पोखरी अतिक्रमित भइराखेका छन्  तराईका पोखरीहरूको बारेमा त्यति अध्ययन भएको छैन  चुरे छेउछाउका पोखरीहरूबारे अध्ययन भए तापनि दक्षिणी क्षेत्रका बारे व्यवस्थित जानकारी छैन  जनकपुरका पोखरीहरूको बहुआयामिक अध्ययन भएको पाइन्छ   
	पोखरी जो तराईमा तालाब सर पोखर तलैया ताल गडही आदि नामले परिचित छन् र त्यसका लागि पारम्परिक रूपमा सम्मान प्रकट गर्न सांस्कृतिक त्योहारहरू त्यही सम्पन्न हुने गर्छन्  त्यो परम्पराहरू अहिले पनि छ  तर पोखरी खनाउनुसँग जोडिएर आउने कीर्तिको भाव विस्तारै कम हुँदै गएको छ थोरबहुत जेजति पोखरीहरू नयाँमा खनिँदैछन् त्यसको पछाडि केवल माछापालनको सोच पाइन्छ  पोखरीको विकल्प अन्य प्रक्रियाहरू हुनसक्दैनन् भन्ने मामिलामा प्रायः वातावरणविदहरू एकमतमै देखिन्छन्  त्यसैले आवश्यकता छ पोखरीहरूको संरक्षण र त्यसको बहुआयामिक उपयोगको   
"
