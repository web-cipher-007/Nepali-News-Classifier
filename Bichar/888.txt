रंगकर्मका एक्ला गुरूनाट्यकर्मी सुनील पोखरेल कर्मका हिसाबले चिनाइरहनुपर्ने नाम होइन  "
	नाट्यकर्मी सुनील पोखरेल कर्मका हिसाबले चिनाइरहनुपर्ने नाम होइन  आरोहण गुरुकुलको स्थापना गरी निरन्तर नाटक मञ्चन गर्न थालेपछि पुरानो वानेश्वरस्थित हाइटमा रहेको गुरुकुलले दर्शकमाझ उनलाई थप हाइट दिलायो  बोलीमा भन्दा काममा विश्वास गर्ने सुनील सञ्चारमाध्यममा हत्तपत्त आउन रुचाउँदैनन्  चिनजानका साथीभाइमाझ हठी सन्कीजस्ता कडा मिजासका विशेषण पाउने गरेका सुनील आफैंमा विन्दास छन्  मिडियाका लागि बोलिहाले पनि प्रायः अफ द रेकर्डस्मा बोल्छन्  चित्त नबुझेका विषयमा उनी पहिले ठाडो टिप्पणी गरिदिन्छन् अनि पछि त्यसलाई अफ द रेकर्डस् भनेर खुम्चिन्छन्  यतिबेला गुरुकुलले चौथोपटक काठमाडौंमा अन्तर्राष्ट्रिय नाटक महोत्सव गरिरहेको छ  मंसिर  देखि  दिनसम्म जारी रहने महोत्सवमा यतिबेला देशीविदेशी नाट्यकर्मी र दर्शकहरूको घुइँचो लागिरहेको छ  पहिलो संस्करणका महोत्सव पुरानो बानेश्वरस्थित आफ्नै थियटरमा सफलतापूर्वक सकाएका गुरुकुल प्रमुख सुनीलसँग यसपाली भने आफ्नै थियटर छैन  सरकारले भृकुटीमण्डपमा हालै पाँच रोपनी जग्गा  वर्षका लागि लिजमा दिइसकेको भए पनि उनले महोत्सवका लागि थियटर बनाउन भ्याएनन्  यतिबेला अनामनगरस्थित मण्डला थियटरको मञ्चलाई उपयोग गर्दै महोत्सव हाँकिरहेका छन्  यसले पनि सुनीलको स्वभावलाई झल्काउँछ  उनी आँटेको काम कुनै पनि हालतमा फत्ते गरेरै छाड्छन्  
	 साल असार  मा खोटाङको नौलागाउँमा जन्मेका सुनील दुई भाइ र दुई बहिनीका जेठा दाइ हुन्  बुबा शिक्षण पेसामा भए पनि सुनीलको विद्यालय शिक्षा खासै जम्न सकेन  तर पनि उनी कलासाहित्यमा भने सानैदेखि विलक्षण थिए  एसएलसी उनले  वर्षको उमेरमा दोस्रो पटकमा पास गरेका हुन्  छात्रवृत्तिमा दिल्लीमा नाटक विधामा अध्ययन गरेर स्वदेश फिरेका सुनीलले आफ्नो सीपलाई मर्न दिएनन्  बरु  पुसमा पुरानो बानेश्वर हाइटमा गुरुकुल खोलेर सुषुप्त अवस्थामा रहेको नाट्य क्षेत्रमा ज्यान दिन सफल भए  सीमित वर्गमा मात्रै जेनतेन बाँचिरहेको थियटरलाई गुरुकुलले आम दर्शकको चासोमा पुर्याउनुमा सुनीलको ठूलो हात छ  
	नाटक हेर्ने संस्कृति विकास गर्नुपर्छ भनेर दिलोज्यान लागिपर्ने सुनील भृकुटीमण्डपमा गुरुकुलले डेरा सारेपछि त्यो संस्कृति झन् फस्टाएर जाने बताउँछन्  उनलाई यसो लाग्नुमा ठाउँको पायक पनि एक हो  मनग्ये समयका लागि मनग्ये ठाउँ पाएपछि यतिबेला उनी खुसी छन्  तर जग्गाका लागि उनले ठूलै संघर्ष पनि गरे  गुरुकुल चलाएर थुप्रै क्षमतावान कलाकार जन्माइसकेका सुनीलले बीचमा थियटर बन्द गर्नुपरेपछि उनीहरूलाई काम दिन पाएनन्  यस बीचमा केही फिल्म अभिनयमा पनि हामफाले  नाम र दाम दुवै कमाए  सुनील आफूले जन्माएका कलाकारलाई गुमाउनुपर्दाको पीडा अनि उनीहरूले कमाएको सफलताको खुसीको दोसाँधमा रहे यस बीचमा  तर अब गुरुकुल पुनः सुरु भएपछि उनीहरू आउँछन् उनी दृढ देखिए सबैजना फुलटाइममा आउन नसक्लान् तर आउनचाहिं सबै आउँछन्  
	त्यसो त यस बीचमा उनी आफैं पनि फिल्मी चक्करमा नपरेका होइनन्  खग्रास आचार्य फिल्ममा सानो भूमिकामा देखिएका सुनील गुरुकुलको लामो बिदामा नवराज बुढाथोकीको फिल्म वनफूलमा मुख्य भूमिकामै खेले  यतिबेला थियटरका सुनीललाई रिलिजको क्रममा रहेको निगम श्रेष्ठ निर्देशित छड्केले फिल्मी दर्शकमा पनि चर्चा दिलाएको छ  यसमा उनी नेताको भूमिकामा देखिँदैछन्  नाटकमै आफ्नो बैंस खर्चिएका सुनील आफूलाई भने फिल्मले कहिल्यै तान्न नसकेको सुनाउन हिच्किचाउँदैनन्  उनी रहरले भन्दा करले फिल्ममा खेल्नुपर्ने अनुभव सुनाउँछन्  उनी बग्रेल्ती फिल्म बनिरहेको अवस्थादेखि खुसी छैनन्  भन्छन् यस्तो ह्विम एकाध वर्षभन्दा बढी टिक्दैन  
	 
	 
	 
	 
	
"
