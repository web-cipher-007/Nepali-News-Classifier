हचुवा शैलीमै चलिरहेछ शासननेपालमा विगत लामै समयदेखिका सरकारहरूले आफ्नो कार्यक्षेत्र र जिम्मेवारी दिनप्रतिदिन खुम्च्याउँदै र संकुचित पार्दै ल्याएको देखिन्छ  "
	नेपालमा विगत लामै समयदेखिका सरकारहरूले आफ्नो कार्यक्षेत्र र जिम्मेवारी दिनप्रतिदिन खुम्च्याउँदै र संकुचित पार्दै ल्याएको देखिन्छ  एउटा सार्वभौमसत्ता सम्पन्न स्वतन्त्र राष्ट्रको जनप्रतिनिधिमूलक वैधानिक सरकारले मुलुकको शासन सञ्चालन गर्ने क्रममा जेजति र जस्ता विषयमा प्राथमितापूर्वक ध्यान पुर्याउनुपर्ने हो त्यसमा क्रमिक रूपमा चुक्दै र खुम्चिँदै आइरहेको देखिन्छ  सरकारहरूको ध्यान देश र जनताका बृहत्तर हितमा केन्दि्रत हुनुपर्नेमा आफ्नो निजी आफ्नो गुट र अधिकतममा आफ्नो दलको स्वार्थमा केन्दि्रत भइरहेको प्रतीत हुन्छ  आफ्ना मानिसहरूलाई लाभको पदमा नियुक्त गर्ने सरकारी सुविधाहरूको अधिकतम उपयोग र उपभोग गर्ने र विकासको मूल्यमा धन थुपार्ने काममा सरकार चलाउनेहरूबीच प्रतिस्पर्धा भइरहेको पाइन्छ  यसले गर्दा सरकारको दायित्वभित्रका कैयौं अति महत्त्वपूर्ण विषय लामो समयदेखि उपेक्षित भइरहेको पाइन्छ  अहिले मुलुकमा चलिरहेको बिजुली तेल र ग्यासको चरम अभाव र जनताको कष्ट त्यसैको परिणाम हो   
	सरकारको परम्परागत र प्रथम जिम्मेवारी आफ्नो मुलुकको सीमासुरक्षा गर्ने हो भन्ने कुरा निर्विवाद छ  यसमा समेत नेपालका सरकारहरू चुक्दै गइरहेका उदाहरणहरू सार्वजनिक हुने गरेका छन्  सीमा मिचिएको सीमास्तम्भ सारिएको र सीमा नजिकै बाँध बाँधिएकोले नेपाली भूभाग डुबानमा परेका घटना सार्वजनिक हुँदासमेत हामीले बेवास्ता गर्ने गरेका छौं  देशको प्राकृतिक सम्पदा र अन्य सम्पत्तिको जगेर्ना र संरक्षण गर्ने सरकारको अर्को प्रमुख जिम्मेवारी मानिन्छ  यसमा पनि हाम्रा सरकारहरू चुकिरहेका घटना त दिनैपिच्छे सञ्चारमाध्यममा आउने गरेका छन्  हाकाहाकी राष्ट्रिय वन फँडानी हुने नदीहरूका गिटी ढुंगा बालुवा सीमापारि पुर्याइने जंगल र हिमाली क्षेत्रका बहुमूल्य जडीबुटीहरू बेरोकटोक देशबाहिर ओसारिने पुरातात्त्विक महत्त्वका मूर्तिहरू चोरिने सरकारी र नदी किनाराका जमिनहरूमा संगठित रूपमा अतिक्रमण गरिने सरकारी गाडीहरू वर्षौंदेखि अनधिकृत रूपमा उपयोग गरिने अदालतले तोकेका दण्डजरिवाना असुल नगरिने आदि राष्ट्रिय सम्पदा र सम्पत्तिको संरक्षण गर्न नसकिएका घटनाका केही उदाहरण हुन्  
	त्यसैगरी मुलुकभित्र जनतालाई शान्ति सुरक्षाको प्रत्याभूति दिनु पनि कुनै पनि सरकारको प्राथमिक जिम्मेवारीभित्र पर्छ  यस सम्बन्धमा आज मुलुकको अवस्था कहाँ पुगेको छ भन्ने कुरा उल्लेख गर्न जरुरी छैन  र यसमा सबैभन्दा गम्भीर पक्ष यस्तो अपराध कर्म गर्नेहरू दण्डहीनताको छहारीमुनि शीतल तापिरहेको पाइन्छ   
	सरकारले यी सबै आफ्ना प्राथमिक जिम्मेवारीभित्रका कामहरू कुशलता र प्रभावकारी रूपमा निभाएर जनताको सुखसुविधाको बारेमा ध्यान केन्दि्रत गर्नुपर्ने हो  छरछिमेकका र विश्वका सबै मुलुकका सरकारहरूले यसै गर्ने गरेका छन्  तब नै ती सरकारहरू सार्थक भएका छन् जनताले गर्व गर्नलायक भएका छन्  तर नेपालका विगतदेखिका सरकारहरू यी कुराहरूमा क्रमिक रूपमा चुक्दै आइरहेका छन्  त्यसैले गर्दा नै आज  औं शताब्दीमा पनि राजधानीका जनतासमेत अँध्यारोमा बस्नुपर्ने तेल र खाना पकाउने ग्यासको अभाव भोगिरहनुपर्ने अवस्थाबाट गुजि्ररहेका छन्  पिउने पानी र सफाइको अवस्था त्यस्तै नाजुक छ  अन्य क्षेत्रहरूको विकास गरी मुलुकलाई कम्तीमा पनि छिमेकीसरह अगाडि बढाउने कुरा त कता हो कता हामीले सधैंभरि राजनीतिक विवाद र राजनीतिक अस्थिरताकै कुरा गरेर जुग बिताइरहेका छौं   
	के राजनीतिक विवाद र अस्थिरता जनताको कारणले भइरहेको हो  तब जनतालाई किन यस्तो सजाय  जनता र मुलुकको समग्र अवस्थामा क्रमिक सुधार गर्दै अघि बढाउने जिम्मेवारी सरकार र राजनीतिकर्मीहरूको हो कि होइन  यी सबै कुरा एकातिर पन्छाएर सरकार बन्न पाएको छैन ढाल्ने अभियान सुरु गर्ने दुई दिन भए पनि मन्त्री हुन पाए पुग्ने मन्त्री बनेपछि पहिलो काम नै कर्मचारी सरुवा गर्ने हुने आफ्ना मान्छे विभिन्न लाभका पदमा नियुक्त गर्ने र आफ्नो मन्त्रालय मातहतका विभाग संस्थान र कार्यालयहरू कहाँ राम्रा नयाँ र सुविधायुक्त गाडी छन् भनेर खोज्न थाल्ने  के सरकारमा बस्नेहरूले गर्ने काम यस्तै हुन्  अनि विकास आयोजनाका फाइल आए भने पि्रपेड घुस नपाई फाइलमा हस्ताक्षर गर्दिन भन्ने  यही भइरहेकोले सरकारको पुँजीगत खर्च हुन नसकेको हो  निर्माण र विकासका अनगिन्ती कामहरू गर्न बाँकी रहेको मुलुकले उपलब्ध सीमित लगानीयोग्य पुँजी पनि खर्च गर्न नसक्नु जस्तो विडम्बनापूर्ण कुरा अरू के हुनसक्ला  यस्ताहरूले जनता र मुलुकको निम्ति केही सकारात्मक काम गर्छन् भनेर जनताले कसरी विश्वास गर्ने   
	यसरी नै युगौं बितिरहेकोले नेपालका प्रमुख र अत्यन्त संवेदनशील चुनौतीहरूबारे पनि उच्च राजनीतिक र प्रशासनिक तहमा कहिल्यै पनि गम्भीर किसिमले छलफल बहस र चिन्तन भएका छैनन्  सबै कुरा हचुवा र कामचलाउ ढंगले हुने गरेका छन् भने कतिपय महत्त्वपूर्ण कुरा त्यसै उपेक्षित हुने गरेका छन्  दुई ठूला छिमेकीहरूलाई कसरी लिने  भारतसँगको खुला सिमाना नेपालको लागि हानिकारक वा लाभदायक के भएको छ भन्नेबारे गम्भीर ब्यापक रूपमा राष्ट्रियस्तरमा छलफल र बहस गरी त्यस विषयमा निक्र्याेलमा पुग्ने  नेपालका नदीनाला लगायत अन्य प्राकृतिक सम्पदाको प्रभावकारी ढंगले जगेर्ना गरी नेपाल र नेपालीको अधिकतम हितमा तिनको कसरी उपयोग गर्ने  भारतीय उद्यमी व्यापारी र लगानीकर्तालाई प्राथमिकता दिनुपर्ने व्यवस्था रहेको सन्  को सन्धिको सम्बन्धमा के गर्ने  नेपाली मुद्राको भारतीय मुद्रासँगको आबद्धता र स्थिर विनिमय दर प्रणालीबाट नेपाललाई लाभहानि के भइरहेको छ भन्ने सम्बन्धमा गम्भीर विश्लेषण गरी नेपाललाई लाभ हुने स्थायी नीति अवलम्बन गर्ने जस्ता अनेकन महत्त्वपूर्ण विषयमा गहिराइपूर्वक छलफल र बहस गरी यस्ता विषयमा राष्ट्रिय दृष्टिकोण तयार गरिएको छैन  राष्ट्रको जीवनलाई गम्भीर ढंगले प्रभाव पार्ने यस्ता विषयमा दलपिच्छेका र दलभित्र पनि नेतापिच्छेका बेग्लाबेग्लै धारणा र दृष्टिकोण छन्  यसरी नेपाललाई संस्थागत ढंगले दीर्घकालीन दृष्टिकोण राखी गम्भीरतापूर्वक सञ्चालन गरिएको छैन  मुलुकलाई एउटा निश्चित राष्ट्रिय नीतिको अधीनमा रहेर संस्थागत ढंगले चलाइएको छैन  यसले गर्दा अँध्यारोमा जंगलको बाटो हिँडेजस्तो गरी मुलुक चलिरहेको छ  यो प्रवृत्तिले मुलुकलाई कहाँ पुर्याउने हो भन्न नसकिने भएको छ   
	लोकतन्त्र र जनअधिकार प्राप्तिको निम्ति जस्तोसुकै कष्ट र यातनालाई पनि किञ्चित नमानी सम्झौताविहीन संघर्ष गरेर आएका सयौं नेताहरू राष्ट्रिय राजनीतिमा सक्रिय रहिरहेको अवस्थामा पनि मुलुकको स्थिति यसरी बिग्रनुलाई विडम्बना मान्नुपर्छ  कार्यान्वयनमा जाँदा अपेक्षित परिणाम दिन नसक्ने प्रावधानलाई संशोधनद्वारा सुधार्न सकिने अवसर मौजुद रहँदारहँदै पनि सबै मुद्दाहरू सधैंभरिका लागि जस्तोगरी अनावश्यक रूपमा विलम्ब गरी अहिले नै टुंग्याउन खोजिनुलाई साह्रै बुद्धिमानी मान्न सकिँदैन  आखिर अपेक्षित परिणाम दिन नसक्ने जुनसुकै प्रावधानको पनि भोलिका दिनमा संशोधन र सुधार त गरिने नै छ  तब अहिले नै घन घोटेर बन्चरो बनाउन जरुरी छ  यस्तो प्रतिबद्ध र संघर्षशील पुस्ता अन्तर्गत पनि यसरी जनता र मुलुकले दुःख पाउँछन् भने भावी पुस्ताबाट राम्रो हुन्छ भनेर जनताले विश्वास गर्ने आधार के  आखिर भावी पुस्ताले दीक्षा लिने त यही पुस्ताबाट हो  यी कुराहरू नेपालको वर्तमान नेतृत्व वर्गले चाँडो बुझिदिए सबैको कल्याण हुने थियो  
	 
	 
"
