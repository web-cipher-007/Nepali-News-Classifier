पार्टीका पारस र विहारका नीतिश"लोभ अहंकार र क्रूरताको अस्त्र बोकेर आफ्नै मति र कर्मद्वारा आफ्नो मृत्युको घडी नजिक ल्याउन कटिबद्ध शाही हैकमका आखिरी दिनमा पारस नामक एक अजीव पात्र घरिघरि चर्चामा आउँथे ""
	लोभ अहंकार र क्रूरताको अस्त्र बोकेर आफ्नै मति र कर्मद्वारा आफ्नो मृत्युको घडी नजिक ल्याउन कटिबद्ध शाही हैकमका आखिरी दिनमा पारस नामक एक अजीव पात्र घरिघरि चर्चामा आउँथे  पारस पहिले मुकुटधारी राजाका भतिजा थिए पछि नारानहिटी दरबारको रक्तकुण्डबाट निस्केर उनी रक्तरञ्जित युवराज हुनपुगे  त्यो बाहुबली राजमा हंसमा विष्णुको सानो अंश भएका भनिने श्री पारस कानुनभन्दा माथि थिए  त्यसैले उनी गर्नुनगर्नु गर्दै हिँड्थे  पारस कलाकारका ढाडमा गाडी गुडाउँथे दिउसै सडकमाझ ट्याक्सी चालकको एकबारको जुनी हरण गर्थे र क्यासिनो नामक जुवाघरमा आतङ्क मच्चाउँथे  तर दण्डसजाय कहिल्यै पनि उनको भागमा पर्दैनथ्यो  पारस ताण्डव सिरियलको रचना गर्दै जान्थे दुनियाँ क्रुद्ध दृष्टिले हेरेको हेर्यै हुन्थ्यो  जब पारस जघन्य उपद्रयाइँ गर्थे पछ्याएको बहाना गर्दै उनलाई निर्मल निवासमा सुरक्षित ढङ्गले प्रवेश गराएर प्रहरी लुरुलुरु फर्किन्थ्यो  उता दरबारको पारिवारिक सेना बुट बजारेर पारस सरकारलाई सभक्ति सलाम ठोक्थ्यो  आफ्नै कसुरहरूको चाङमाथि उभिएका पारसमाथि मुद्दा दायर गर्न कानुनका दृष्टिमा सबै बराबर छन् भन्ने सर्वोच्च अदालतको द्वारधरि बन्द थियो  यसरी सर्वथा दण्डमुक्त पारस हर प्रकारका अपराध गर्न सदैव स्वतन्त्र थिए  भनुँ भने अपराधकर्म उनका लागि दिनचर्यातुल्य खेलतमासा थियो  लोकतन्त्रप्रेमी लोकका नजरमा हुनुसम्म कुख्यात पारस एक पात्रमात्र थिएनन् उनी एक जण्ड प्रवृत्तिका प्रतीक थिए  उनी अनेकौँ दरबारिया पासरहरूका चारित्रिक विशेषताका एकीकृत र केन्द्रकृत विम्ब थिए  घृणास्पद विकषर्णक र भयकारी विम्ब  पारसको नामैमात्र सुन्दा पनि जनसाधारणका आङ त्यसैत्यसै सिरिङ्ग हुन्थे   
	भुक्तभोगी जनताको बिच्किएको गोलोबाट तुफानी आगोसरि उठेको राजतन्त्रको विरोध पारस प्रवृत्तिमा प्रकट हुने जन्मजात विशेषाधिकार दम्भी स्वेच्छाचार र अखण्ड दण्डहीनताको विरोध थियो  कालगतिले बूढो राजतन्त्र ढल्यो तर राजतन्त्रको पालन पोषण र संरक्षणमा हुर्किएको पारस प्रवृत्ति भने ढलेन  बरु त्यो त भिन्न स्थानहरू भिन्न पात्रहरू भिन्न स्वरूपहरू र भिन्न शैलीहरूमा पो फैलियो  संवेगात्मक र संस्कारगत मनोविकारको त्यो मानवद्वेषी रोग राजनीतिक दलहरूमा सल्कियो  राजतन्त्र ढल्नुअघि जो पारस प्रवृत्तिको विरोधमा थिए त्यो ढलेपछि ती उहीे प्रवृत्तिका आज्ञाकारी संवाहकजस्ता देखिन पुगे  मानौँ तिनको मनोविज्ञानको अज्ञात पत्रमा पारसीय औतार धारण गर्ने कुण्ठित इच्छा लुकिबसेको थियो  मानौँ पारस बन्न नपाएरै ती पारस प्रवृत्तिको विरोधमा खडा भएका थिए  विडम्बनावश राजतन्त्रको अवशानसँगै मौलिक पारस पक्राउ पर्ने दर्जामा ओर्लिए र अनेकौँ कार्बनकपी पारसहरू मनपरी गर्न पाउने दर्जामा उक्लिए  ती एक थिए दरबारका पारस यी अनेक हुन् घरबारका पारसहरू  
	अस्तिताक दाङमा दुई थान मसिना आकारका कार्बनकपी पारस प्रकट भए  तीमध्ये एकले एमाले अखिलको आवरण भिरेका थिए र अर्काले गँुथेका थिए एमाले युवा सङ्घको  
	पगरी  हुनलाई तिनैका उपद्रवी टाउकाको सुरक्षाका लागि हेलमेट लगाउने ट्राफिक नियम बनेको हो  तर हाकाहाकी नियम तोडेर पारसीय मुद्रामा तिनले हेलमेट बेगर मोटरसाइकल कुदाए  कर्तव्यपरायण ट्राफिक जवानहरूका हातबाट जब ती पक्राउ परे तिनले लाजलाई नै लज्जित तुल्याउँदै पारसीय ताण्डव प्रदर्शन  
	गरे  तिनले ट्राफिक प्रहरीमाथि दुर्वाच्यको वर्षा गरे होहल्ला गर्दै तिनले सडक जाम गरे र जनमानसमा तिनले आतङ्कका लहर फैलाए  दाङ नगरीमा जो चोर उसैको ठूलो स्वर भनेझैँ भयो  पारसको औतार धारण गरेका दुई कमरेडले पार्टीको फुर्ती लगाए र ट्राफिक प्रहरीलाई थर्काए  र धूलो धूवाँ र कोलाहलमाझ अति कठिन अवस्थामा सडकको अनुशासन र मर्यादा कायम राख्ने प्रहरीलाई तिनले नचिनेर नेतालाई पक्राउ गरेकोमा गल्ती  
	भयो भन्न विवश गराए  यसरी चोरको शिर ठाडो भयो र साधुको नूर गिराइयो  यसरी उद्दण्डता सम्मानित भयो र मर्यादाको मानमर्दन भयो  
	संस्थाको घोषित ध्येय र कर्मका दृष्टिले पार्टी बुद्धिबली संस्था हो र प्रहरीबल हो बाहुबली संस्था  पार्टीले विचारधाराको झण्डा बोकेर घोषणापत्र हल्लाउँदै आदर्शको सुतीखेती गर्छ  प्रहरीबल फुली बर्दी र बुटको भेषमा हातमा लाठा र बन्दुक बोकेर कानुनव्यवस्था कायम गर्न कटिबद्ध हुन्छ  पार्टीको धर्म नछाड्ने पार्टीले सधैँ बुद्धिले काम गर्छ प्रहरीले उस्तै परे बाहुबलले  
	ठोक्छ  तर दाङमा यसको विपरीत दृश्य दृष्टिगोचर भयो  पार्टीको नाउँमा ताण्डव नृत्य गर्दै ट्यापे टाइपका कमरेडद्वय बाहुबलको शरण परे  उता ट्राफिक प्रहरीहरूले भने बाहुबललाई थाती राखेर बुद्धिबलको चमत्कार देखाए  पारस प्रवृत्तिलाई तह लगाउने यत्नसाथ साहसपूर्वक कर्तव्य पालन गर्न खोज्दा राजनीतिक दबाबसामु गँड्यौलोझैँ लत्रिएर माफी माग्न बाध्य पार्ने आफ्ना डीएसपी हाकिमलाई तिनले तेरा कुरा इस् भने  अनि न्यायोचित रोषका साथ तिनले फुली फुकाले बर्दी फुकाले र राजीनामा बजार्दै तिनले भने कर्तव्य पालनाको पुरस्कार दण्ड हुने भए यो गुन्डाराजको जागिर खाइँदैन बरु भोकै मरौँला   
	म त भन्छु दाङमा ट्राफिक जवानहरूले कमाल गरे  तिनले आफूमाथिका पारस प्रवृत्तिसामु लम्पसार हुने डीएसपीको चिनारी खुलाए  तिनले आफूमाथि खन्याइएको अपमानको हाकाहाकी प्रतिकार गरे  तिनले आफू नाङ्गो हुन खोजेर पारस प्रवृत्तिलाई पुलपुल्याउने बाहुबली पार्टीको चरित्र प्रतीकात्मक रूपले उदाङ्गो पारिदिए  र तिनले कर्तव्य नैतिकता र साहसको एउटा अनुकरणीय कथा कथे  कुरा खसोखास साँचो हो दाङमा ट्राफिक जवानहरूले कमाल गरे  
	तल प्रवाह सफा हुनलाई माथि मुहान सफा हुनुपर्छ  मुहान पार्टीको मुख्यालय हो  मुहान मुख्यालयमा बस्ने अख्तियारधारी मुखियाहरूका मस्तिष्कहरू हुन्  मुख्यालय आफैँ धमिलो छ र मुखियाहरूका मस्तिष्कहरू नै धमिला छन्  मुख्यालयका मुखियाहरूको ब्ाह्रमासे अपराधी भनेर दङदङी गनाएका डनरूपी पारसहरूसँग नङमासुको साइनो छ  यी डनहरू मुख्यालयका मुखियाहरूलाई रक्षाकवच बनाएर अवैध गन बोक्छन् र कालो धन थुपार्छन्  यी डनहरू कारागारबाटै आरामसाथ तस्करीको सञ्जाल सञ्चालन गर्छन्  निवर्तमान पारसझैँ वर्तमान पारसहरू खुनी पैसाले कानुन किन्छन् र पैसैले दण्डमुक्त हुन्छन्  सके यिनले मुख्यालयका मुखियाहरूलाई कालो धनको अंश प्रदान गर्दा हुन्  र नै त यी दुईथरीको प्रेम यति साह्रो प्रगाढ छ  माथि मुख्यालयका मुखियाहरूका मस्तिष्क नै नैतिकसामाजिक प्रदूषणका मुहान बनेपछि तल प्रवाह कसरी सङ्लो होस्  बरा दाङमा देखिएका दुई थान साना पारस त धमिलो मुख्यालयका प्रदूषणकारी मस्तिष्कहरूबाट तल बगेको प्रवाहका केवल ससाना दुई थोपा हुन्   
	डनरूपी पारसहरू सबै पार्टीमा छन्  ठूला पार्टीका ठूला पारस छन् साना पार्टीका साना पारस  बाहुबली राजनीतिको हालीमुहाली चलेको याममा यी नवोदित पारसहरूको महिमा अपरम्पार छ  पौँजा देखाएर चन्दा असुल्न यी काम लाग्छन्  तिघ्रा ठट्टाएर ठेक्कापट्टा हत्याउन यी काम लाग्छन्  हुङ्कार गर्दै मतपेटिका कब्जा गर्न यी काम लाग्छन्  वस्तुदेखि मानिससम्मको तस्करी गर्न यी  
	काम लाग्छन्  यस्तो लाग्छ मानौँ नवपारसरूपी डनहरू मुख्यालयका मुखियाहरूका भाग्यविधाता हुन्   
	आयो कुरा अब विहारका पारसरूपी डनहरूको त्रासद नियतिको  सानो भूमिका बाँध्छु  म थोरै जान्नेबुझ्ने भएदेखि केही वर्ष अघिसम्म विहार सदैव खिसिट्युरीको पात्र थियो  विहारलाई सबै खराबीहरूको मुहान मानिन्थ्यो  विहारी प्रजातन्त्र विहारी शैली विहारी संस्कृति जस्ता भनाइ उपहासमय थेगो बनेका थिए  समय फेरिएको छ  अहिले त्यही विहार अनुकरणीय नमुना बनेको छ  र मुख्यमन्त्री नीतिशकुमार बनेका छन् विहारी राजनीतिका आदर्श नायक  शान्तिसुरक्षा कस्तो  नीतिशबाबुको जस्तो  सुशासन कस्तो  नीतिशबाबुको जस्तो  विकासको गति कस्तो  नीतिशबाबुको जस्तो  नीतिशबाबुले प्राप्त गरेको सिद्धि देखेर प्रधानमन्त्री बाबुराम भट्टराईमा उनकै शब्दमा सकारात्मक ईष्र्या जागेको छ  र बाबुरामको लोलीमा बोली मिलाउँदै नीतिश गाथाको रचना गर्न हाम्रा एकहुल बौद्धिक लिट्टी कसेर लागिपरेका छन्  तर विहारका पारसरूपी डनहरूको नियतिबारे कोही चुइँक्कसम्म पनि बोल्दैन   
	विहारमा बाह्रमासे अपराधीको भेषमा गनिनसक्नु डनहरू थिए  नीति र नियम मर्यादा र अनुशासन सोमत र शिष्टता कर्मनिष्ठता र कर्तव्यपरायणता तिनका पैतालामुनि किचिएका थिए  अहिले कहाँ हराए ती सहस्र डनहरू  पूरा नभनिएको कथा भन्छ ती नीतिशकुमारको निर्मम आखेटमा परे  भनिन्छ नीतिशले आठदस हजार डनलाई मोक्ष नै प्रदान गरे  सत्तरीअसी हजार डन कठोर कारबाहीमा परे  थुप्रै डन कारागारमा आफ्नो अतीतको समीक्षा गरिरहेका छन्  नीतिशले आफ्ना र अर्काका डन भनेनन्  तिनले ओरका र परका डन छुट्याएनन्  तब न विहारमा केही भयो  
	ओठेभक्ति प्रदर्शन गर्दै नीतिश महात्म्य गाउनु व्यर्थ छ  गर्नुपर्ने कुरो त नीतिशबाट सिक्नु पो हो  अनुकरण गर्नलाई दृष्टान्त नाकै अगाडि छ  त्यो हो पार्टी मुख्यालयका मुखियाहरूद्वारा आआफ्ना पारसरूपी डनहरूको मरम्मतसम्भार सुरु गर्नु  उसो त दाङका ट्राफिक प्रहरीहरूलाई गुरु थापे पनि सानो भइँदैन  
"
