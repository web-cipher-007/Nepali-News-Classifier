बेलगाम बाबुरामब्राजिलमा विश्वको वातावरणबारे गम्भीर चिन्ता प्रकट गरेर र्फकेलगत्तै प्रधानमन्त्री डा बाबुराम "
	ब्राजिलमा विश्वको वातावरणबारे गम्भीर चिन्ता प्रकट गरेर र्फकेलगत्तै प्रधानमन्त्री डा बाबुराम भट्टराईले मुलुकको राजनीतिक वातावरण एकाएक चर्काएका छन्  सरकारबाट बहिर्गमनका निम्ति दलहरूको सक्रियतालाई उनले आक्रोशित मुद्रामा बालहठ को संज्ञा दिए  उनका ती उत्तेजित अभिव्यक्तिलाई यतिखेर अनेक कोणबाट विश्लेषण गर्ने क्रम बढेको छ  बाह्य शक्तिबाट प्राप्त ऊर्जा एयरपोर्टमै पड्काइदिए भनी तर्क राख्नेदेखि राष्ट्रपति र आफ्नै पार्टी अध्यक्षलाई तर्साउन कठोर वाक्य व्यक्त भएको टिप्पणी गर्नेहरू पनि कम छैनन्  
	राजनीतिक वृत्तभित्र र बाहिरका मानिसहरू जो भट्टराई पदका लोभी होइनन् भनी ठान्थे उनको कुर्सीमोह का तिखा शब्दपछि तिनलाई पनि नराम्ररी झड्का दिएको छ किनभने उनीहरू भट्टराईलाई नेपालका आइडल प्रधानमन्त्री ठान्थे  उनीहरू  वटा प्रधानमन्त्रीबाट मुलुक बिगि्रएको र  औं प्रधानमन्त्री भट्टराईले मुलुकको काँचुली फेर्ने सपनामा थिए  तिनै भट्टराई संकटपूर्ण राजनीतिक घडीमा साता लामो विदेश भ्रमणमा गए जुन आवश्यक थिएन भन्ने दबाबका बीच र्फकेपछि विमानस्थलमै सन्त्रास फैलाए मैले यतिखेर मैदान छाड्नु भनेको राजनीतिक शून्यता र संवैधानिक संकट निम्त्याउनु हो  संवैधानिक प्रक्रिया भत्किए माघ  को तत्कालीन राजा ज्ञानेन्द्रले  माघ  मा शासनसत्ता आफ्नो हातमा लिएजस्तै अवस्था आउन सक्छ  प्रधानमन्त्रीको जिम्मेवारी भनेको बच्चाको खेलौना होइन कसैले माग्दैमा दिइहाल्ने   
	यसरी कठोर अभिव्यक्ति दिइरहँदा उनमा एकाएक कृत्रिम हाँसो प्रकट भयो  त्यो हाँसोलाई कुटिल चालबाजीका योजनाका रूपमा आकलन गर्नेहरू कम छैनन्  बेलाबखत नैतिक राजनीतिक मूल्यमान्यताका शब्दावलीबाट रोमाञ्चित पार्न माहिर भट्टराई भन्ने गर्थे म अरू जसरी पदमा टाँसिरहन इच्छुक छैन  अब भट्टराईको बोली र व्यवहारमाथि गहिरो विश्लेषण गरिरहनुको कुनै तुक छैन  विमानस्थलको अभिव्यक्तिले देखाएको छ उनका राजनीतिक मूल्यमान्यता केवल हावादारी गफ रहेछन्  
	यतिखेर भट्टराई संसद्मा बहुमतप्राप्त कार्यकारिणी प्रधानमन्त्री होइनन् केवल कामचलाउ हुन्  कामचलाउको अर्थ जहिले पनि विकल्प उपस्थित हुन्छ भन्ने हो  कामचलाउबाट कार्यकारिणी दम्भ आउनु भनेको सत्तामोहको चरम अभिव्यक्ति झल्किएको हो  उनी सत्तारूढ हुँदा जुन वैध राजनीतिक शक्ति प्राप्त थियो त्यसमा ठूलो हेरफेर आइसकेको छ  किनभने आफ्नै पार्टी माओवादी र सत्तारूढ मधेसी फोरम लोकतान्त्रिक नराम्ररी विभाजित भइसकेको छ  
	राजनीति र सत्तावृत्तको गहिरो विश्लेषण गर्ने पूर्वप्रमुख निर्वाचन आयुक्त भोजराज पोखरेल भट्टराईका आक्रामक शब्दावलीबाट आश्चर्यचकित छन्  पदका निम्ति भट्टराईले यति गम्भीर कठोर शब्द व्यक्त गर्छन् भन्ने उनको अपेक्षा रहेनछ  उनको अपेक्षा त दलहरूबीच राष्ट्रिय सहमति बन्छ भने म बाधक बन्दिनँ भन्ने अभिव्यक्ति आउला भन्ने रहेछ  
	 महिनाअघि प्रधानमन्त्री बन्दा भट्टराई धेरैका आशा र अपेक्षाका केन्द्रबिन्दु बनेका थिए  आफ्नै पार्टी मात्र होइन विपक्षी दलका युवा नेताहरूले समेत उनलाई मन पराएका थिए  प्रारम्भिक दिनमा उनको लोकपि्रयता यसरी चुलिएको थियो कि उनका गलत कामको आलोचना गर्नेकै विरुद्ध खनिने स्थिति थियो  अर्थात् आमतहमै सर्वगुणसम्पन्न व्यक्तित्व का रूपमा व्याख्या गरी देवत्वकरण गरिएका राजनीतिक पात्र भट्टराई उनकै क्रियाकलापका कारणले एक्लिँदै छन्   महिने असफल शासकीय शैलीपछि पनि चमत्कारिक रूप देखाउन सक्छन् भनी अपेक्षा राख्ने सीमित व्यक्तिहरूलाई पनि उनले निराश तुल्याएका छन्  लुई चौधौंको म नै राज्य हुँ भन्ने दम्भलाई समेत माथ गर्न खोजेपछि भट्टराईको प्रशस्तिगान गाउनेहरू नै विरोधमा उत्रँदै छन्  
	अब चालिने राजनीतिक क्रियाकलाप सहमतिबेगर सम्भव छैन  भट्टराईले चाहेजस्तो संविधानसभाकै निर्वाचन गराउने हो भने पनि संविधान कानुन संशोधनका निम्ति राजनीतिक सहमति चाहिन्छ नै  किनभने संविधान र कानुन संशोधन गर्ने वैधानिक निकायको अभाव राजनीतिक दलीय सहमतिले मात्र पूर्ति हुन सक्छ  अझ तत्काल राज्य सञ्चालन आवश्यक बजेटसमेत सहमतिबेगर आउन सक्ने अवस्था छैन  यस्तो स्थितिमा प्रधानमन्त्रीबाटै उत्तेजनात्मक आक्रोश व्यक्त हुनुले बन्न सक्ने वातावरण पनि निश्चय बिथोलिएको छ  पोखरेल टिप्पणी छ सहमति खोज्ने बेलामा प्रधानमन्त्री उत्तेजनामा जानु भनेको मुलुक र आफू दुवैलाई क्षति तुल्याउनु हो  
	यस्तो स्थितिमा त्यो हदको उत्तेजित अभिव्यक्ति किन  फरकफरक कोणबाट विश्लेषण हुँदै छ  भन्ने गरिन्छ मर्ने बेलामा फट्यांग्राले समेत बच्न सकिन्छ कि भनी भएभरको बल लगाएर खुट्टा तान्छ  भट्टराईको अभिव्यक्तिलाई पनि अन्तिम समयको तानाबानायुक्त कसरतका रूपमा लिनेको संख्या कम्ती छैन  त्यसमाथि जब कुनै पनि शक्तिशाली पदाधिकारीले आफ्नो भविष्य सुरक्षित देख्दैन त्यसपछि जस्तोसुकै कठोर निर्णय लिन र अभिव्यक्ति दिन पछि पर्दैन  शक्ति क्षीण हुँदै गएपछि त्यो व्यक्ति फेरि र्फकेर त्यही पदमा आइपुग्ने सम्भावना रहन्न  त्यस्ता मनस्थिति बोकेका व्यक्ति पदीय आयु लम्याउने रणनीतिसहित मुलुकलाई क्षतविक्षत पार्न पछि पर्दैनन्  
	कतिपय भट्टराईको अभिव्यक्तिभित्र आफ्नै पार्टी अध्यक्ष पुष्पकमल दाहाल र राष्ट्रपतिलाई तर्साउने योजना अन्तरनिहित रहेको तथ्य राख्छन्  संविधानसभाको अवसानपछि राष्ट्रिय सहमति खोज्न राष्ट्रपतिबाट प्रदर्शित परामर्शहरू पनि प्रधानमन्त्रीलाई मन परेको छैन  राष्ट्रपतिले दलीय सहमतिबेगर सत्तारूढ दलबाट मात्र प्रस्तावित हुने बजेट अध्यादेश रोक्छन् कि भन्ने डर प्रधानमन्त्रीले पालेका छन्  राष्ट्रपतिलाई तर्साएर भए पनि बजेट ल्याउने र सरकार चलाउने दाउ पूर्ति गर्नकै खातिर कठोरपन अपनाएको हुन सक्छ  अर्कातिर आफ्नै पार्टी अध्यक्षबाट भट्टराई सुरक्षित छैनन्  भट्टराई विदेशमै भएका बखत राजनीतिक वार्तालापमा सक्रिय दाहालले राजनीतिक सहमति बनेको खण्डमा सत्ता छाड्न सकिने अभिव्यक्तिबाट भट्टराई सशंकित बनेका हुन सक्छन्   
	भट्टराईका पछिल्ला राजनीतिक क्रियाकलाप पनि उदेकलाग्दा देखिए  आफ्नै पार्टी विभाजित हुँदै थियो उनबाट विभाजन रोक्ने सामान्य प्रयाससमेत भएन  अझ पार्टी विभाजनकै दिन उनी ब्राजिल भ्रमणमा हानिए  पार्टी विभाजनको बहस चल्दा उनी सुरक्षाकर्मीको ठूलो दलबलसाथ चक्रपथबाट  किलोमिटर बाहिर गाउँमा रात बिताउन पुगे प्रधानमन्त्री जनताको घरदैलो अभियानका नाममा  आफू जुन पार्टीको शक्तिका आधारमा प्रधानमन्त्री भएका थिए त्यही पार्टीको जग हल्लिरहँदा उनले रोमन शासकको रूप देखाए रोम जलिरहेको थियो निरो बाँसुरीको धुनमा मस्त थिए  ती दृश्यले पार्टी उँभो लाग्नु र उँधो लाग्नुसँग उनलाई कुनै मतलब रहेनछ भन्ने अनुभूति पनि गराएको छ  
	निरन्तर कुर्सीमा टिक्ने चालबाजीकै निम्ति संविधानसभालाई अन्त्य गराएको तथ्य अब जगजाहेर भएको छ  किनभने दलहरू संविधानसभामा मिलेका विषय वैधानिकता प्रदान गरी विवादित मुद्दालाई रूपान्तरित संसद्बाट किनारा लगाउने गरी बहस अघि बढ्दै थियो  त्यो विकल्पमा प्रवेश नगरी एकाएक संविधानसभा विघटन गराउनुको खेलको अर्थ ब्राजिल भ्रमणपछि खुला भएको छ  संविधानसभा संसद्मा रूपान्तरित भएपछि आफूविरुद्ध अविश्वास प्रस्ताव आउन सक्ने हुँदा भट्टराईले त्यो बाटो बन्द गरेका हुन्  भट्टराईका प्रारम्भिक राजनीतिक गुरु मसालका नेता चित्रबहादुर केसी यस्तो क्रियाकलापलाई खासै अनौठो मान्दैनन्  एयरपोर्टमा त उनको सक्कली अवसरवादी राजनीतिक चरित्र झल्केको हो केसी भन्छन्  भट्टराई  को अन्त्यसम्म नेकपा मसालमै थिए  केसीका अनुसार प्रजातन्त्र पुनस्र्थापनापछि पार्टीको नीतिविपरीत अमेरिका भ्रमणमा गएको भनेर मसालबाट निलम्बित भएका थिए  निलम्बित भएकै अवस्थामा  मा मसालको महाधिवेशन हुँदै थियो  मसालभित्र संसदीय चुनाव उपयोग गर्ने कि भन्डाफोर गर्ने भन्ने तीव्र विवाद चर्किएकोे थियो  मोहनविक्रम सिंह र भट्टराई बहिष्कारका पक्षमा थिए भने केसी उपयोग गर्नेमा  नारा आयो चित्रबहादुर बूढो संसद्मा जागिर खान जाँदै छ चित्रबहादुर बचाऊ  
	सिंह समूह संसदीय चुनावमा जाँदा संविधानसभाको चुनाव ओझेलमा पर्छ भन्ने थिए  उता केसी चुनाव बहिष्कारलाई रणनीति बनाउनु हुन्न कार्यनीति मात्रै बनाउनुपर्छ र संसदीय चुनाव उपयोग गर्नुपर्छ भन्ने पक्षमा थिए  महाधिवेशनमा मतदान हुँदा संसदीय चुनाव उपयोग गर्ने केसीको प्रस्ताव चार मतले पराजित हुन पुग्यो  त्यसपछि मसालले  को चुनावमा भाग लिएन  महाधिवेशन सकिएलगत्तै निलम्बनकै अवस्थामा भट्टराईले मसाल विभाजन गराए र चुनाव उपयोग गर्न प्रचण्ड नेतृत्वको एकताकेन्द्रमा सामेल भए  रमाइलो दृश्य के देखियो भने केही महिना अघिसम्म चुनाव बहिष्कार गर्नुपर्छ भन्ने भट्टराई संसदीय चुनावमा आफ्ना उम्मेदवारलाई जिताउन पुगे  उता चुनाव उपयोग गर्नुपर्छ भन्ने चित्रबहादुर केसी पार्टीको पारित नीतिअनुरूप बहिष्कार गर्ने अभियानमा लागे  केसी भन्छन् राजनीति पनि गजब पो हुँदोरहेछ म बाबुराम भट्टराईको बहिष्कार नीति लिएर मेचीमहाकाली अभियानमा लागें  उता बाबुराम मेरो राजनीतिक लाइनअनुरूप चुनाव प्रचारमा हिँडे  
	उनको कुटिल र द्वैध चरित्र नबुझ्नेहरूले भट्टराईलाई आइडल पात्र बनाएका हुन्  उनको खास राजनीतिक चरित्रसम्बन्धी नाटकको बिस्तारै पर्दा खुल्दै छ  भट्टराईको एयरपोर्ट अभिव्यक्ति केसी भन्छन् मौका पाएपछि खास्टाले छोपेको बिरालाले म्याउँ गरेजस्तो हो  
	 
	 
	 
	
"
