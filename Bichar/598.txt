सूचनामा पहुँच कहिले सत्ता र प्रतिपक्ष कसैले हक कार्यान्वयनका पक्षमा बोलेको सुनिँदैन "
	नयाँ आर्थिक वर्षको पहिलो महिना साउनभर मिडियामा आउने समाचार नियाल्ने हो भने सरकारी सेवाप्रदायक संस्थामा हुने अनियमितताको तस्बिर देखिन्छ  बजेट फ्रिज कामै नगरी निकासा एक महिनामै पिच उप्कियो र निर्माण नसकिँदै पुल भत्कियो जस्ता शीर्षक यस अवधिमा प्रतिनिधि समाचार शीर्षक हुन्  तर कसैले पनि त्यो बजेट किन कति र के कारणले फ्रिज भयो  आदि विषयमा बुझ्ने चेस्टा गरेनन्  बजेट परिचालन र खर्च गर्ने तौरतरिकामाथि पनि कसैको ध्यानै पुग्दैन  आफैँले तिरेको करको हिस्सा प्रयोग भएका त्यस्ता रकममा हुने भ्रष्टाचार अनियमितामा आमनागरिकको नजर पुगेकै हुँदैन  नागरिकले राज्यलाई तिर्ने कर र राज्यले पुर्याउने सेवासुविधाको सम्बन्ध जोडिएको हुन्छ तर करलाई अतिरिक्त भार र सेवासुविधालाई वरदानका रूपमा बुझ्ने मानसिकताले विकास आयोजनाको प्रभावकारितै घटेको छ  सार्वजनिक चासो र सरोकारका विषयमा सूचना वा जानकारी माग्नु नागरिकको हक हो   सालनको राजनीतिक परिवर्तनपछिका  वर्षको संघर्षले प्राप्त गरेको सूचनाको हकले त्यस्ता सूचना माग्ने र हेर्ने अधिकार दिए पनि प्रभावकारी प्रयोग हुन सकेको छैन   
	पुनस्र्थापित व्यवस्थापिका संसद्बाट  साउन  गते पारित भई भदौ  गतेबाट कार्यान्वयनमा आएको सूचनाको हकसम्बन्धी ऐनले पाँच वर्ष पूरा गरेको छ  ऐनले दिएको अधिकार सीमित टाठाबाठाहरूले केही प्रचारात्मक काममा उपयोग गरे पनि आमनागरिकको जनजीविका र आधारभूत आवश्यकता पूरा गर्न तथा सार्वजनिक सेवासुविधामा सुधार ल्याउने उद्देश्यले प्रयोग गरिएको छैन  परिणाम आफैंले तिरेको करबाट आफ्नै गाउँमा पुगेका सेवासुविधाबारे जान्ने र थाहा पाउने आधारभूत अधिकारबारे आमनागरिक बेखबर छन्  सर्वोच्च कार्यकारी मन्त्रिपरिषद्देखि तल्लो सेवाप्रदायक कार्यालयसम्मको सूचना आमनागरिकको पहुँचमा हुनुपर्छ  न त सार्वजनिक निकायले त्यस्ता सूचना स्वतस्फूर्त सार्वजनिक गर्छन् न नागरिकले जागरुक भई सूचना माग्छन्  
	सन्  मा भारतको राजस्थान क्षेत्रको सरकारी परियोजनामा अनियमितता भएका गुनासो आएपछि मजदुर किसान शक्ति संगठन राजस्थान ले आफ्नो नाममा निकासा भएको रकमको बिलभर्पाइ र हिसाब मागे  चरणबद्ध संघर्षपछि सरकार विवरण सार्वजनिक गर्न बाध्य भयो  त्यहाँ काममा नगएकाहरूको हाजिरी गरी भर्पाइ गर्नुका साथै हस्ताक्षर गर्नेहरूको समेत औंठाछाप लगाइएको थियो  आफ्नो हिसाब आफैंले हेर्ने त्यही अभियानबाटै सुरु भएको संघर्षले सन्  को जुन  मा सरकारले सूचनाको अधिकार अधिनियम राजपत्रमा प्रकाशित गरी लागू गर्न बाध्य भयो  त्यो भारतको भ्रष्टाचार र अनियमितता हटाउने एउटा मुख्य अस्त्र भएको अभिव्यक्ति प्रधानमन्त्री मनमोहन सिंहले सार्वजनिक कार्यक्रममै दिए  तर नेपालमा पाँच वर्षमा पनि हक संस्थागत हुन सकेको छैन  सार्वजनिक सरोकारका सूचनामाथि नागरिकको स्वामित्व स्थापित भएकोछैन  प्रयास भए पनि पर्याप्त छैनन् र ती प्रयास सीमित सचेत र टाठाबाठाहरूको पहलमा मात्र भएको छ  आमनागरिकको पहुँच त्यस्ता सूचनासम्म पुर्याउने आधार तयार भएको छैन   
	सूचना लुकाउँदा सुरक्षित हुने सार्वजनिक पदासीनहरूको मनोविज्ञान यसको मुख्य समस्या हो  गत माघमा सरकारले सूचना वर्गीकरणका नाममा बन्देज लगाउने घुमाउरो चेष्टा गरेको थियो  आन्दोलन र अदालतको आदेशपछि निर्देशिका स्थगित गरिए पनि सरकारको अभीष्ट भने छर्लङ्ग भएको छ  अर्को समस्या राजनीतिक शक्ति हुन्  सत्ता र प्रतिपक्ष कसैले हक कार्यान्वयनका पक्षमा बोलेको सुनिँदैन  ऐनले दलहरूसमेत ऐनको दायरामा आउने व्यवस्थाले गर्दा उनीहरू त्रसित छन्  दलीय पद्धतिभित्रका खराब आचरण र गतिविधिमाथि नागरिकले औंला ठड्याउने र आर्थिक स्रोत तथा दल सञ्चालनका आधारमाथि जोकसैले सूचना माग्न पाउने भएकाले उनीहरू प्रतिबद्ध छैनन्  सूचनाको हक विचार तथा अभिव्यक्ति स्वतन्त्रता पारदर्शी र खुला समाजको आधारभूत पक्ष हो  राज्यलाई पारदर्शी भ्रष्टाचाररहित बनाउँदै सार्वजनिक चासो र सरोकारका सूचनामा नागरिकको पहुँच पुर्याउने अस्त्र हो  यसले राज्यसंयन्त्रलाई पारदर्शी र बलियो बनाउनुका साथै सार्वजनिक पदासीनलाई जवाफदेही बनाउँछ  यसलाई सार्वजनिक चासो र सरोकारको सूचना पूर्ति गर्ने कानुनी सुरक्षाका रूपमा प्रबर्द्धन र प्रचलन गर्न सबै प्रतिबद्ध बनौं  
"
