प्रधानमन्त्री प्रस्तावभित्रको प्रचण्ड प्रस्तावदलहरूबाट उम्मेदवार सिफारिस गर्न नसकी नायालक छविलाई निरन्तरता दिएका छन् "
	 
	 
	 
	 
	 
	राष्ट्रपति डा रामवरण यादवले बाध्यतावश सहमतीय सरकार गठनका लागि दिएको एक साताको समय बिहीबार सकिँदा अपेक्षित परिणाम अर्थात असक्षम दलहरूबाट त्यस्तो उम्मेदवार सिफारिस गर्न नसकी नायालक छविलाई निरन्तरता दिएका छन्  बरु उल्टो राष्ट्रपतिको संवैधानिक अझ राजनीतिक रूपमा उपयुक्त कदमविरुद्ध प्रधानमन्त्री एक्लै भ्रामक प्रचारसहितको सार्वजनिक आलोचनामा उत्रेका छन्  प्रधानमन्त्रीकै जस्तो विघटित संसदको बहुमतको दाबी गर्ने हो भने सरसर्ती हेर्दा राष्ट्रपतिको कदमका पक्षमा अहिले राष्ट्रको बहुमत पक्ष देखिन्छ  प्रधानमन्त्रीले नेतृत्व गरेको माओवादीको एक समूहबाहेक सत्तारुढ गठबन्धनकै मधेसी मोर्चाका घटकसमेत खुलेर राष्ट्रपतिको कदमविरुद्ध प्रधानमन्त्रीले जस्तो विचलित र विक्षिप्त देखिएका छैनन्  किनभने राष्ट्रिय सहमतिविना अब निकास सम्भव छैन भन्ने सत्ताका केही स्वार्थी घटकबाहेक सबैले बुझेको देखिन्छ  असल विश्वासका साथ दलहरूबाटै सहमति खोज्ने राष्ट्रपतिको पहिलो संवैधानिक प्रयास असफल भएपछि दलहरूले सुझाएझै स्वाभाविक कदमका रूपमा राष्ट्रपतिले थप समय दलहरूलाई दिएका छन्  आशा गरौं थपिएको समयसीमामा दलहरू सहमतीय प्रधानमन्त्री सिफारिस गर्न सफल हुनेछन्  त्यसो गर्दा संविधानसभाको निर्वाचन वैशाखमा गर्ने बाटो खुल्छ भने तत्कालका लागि सबैभन्दा महत्वपूर्ण सर्वोच्च सेरेमोनियल राष्ट्रपति बाध्यतापूर्वक असंवैधानिक कदम चाली अलोकपि्रयमात्र होइन राजनीतिलाई सम्हाल्न नसक्ने अवस्थाबाट मुक्ति दिनेछ  अझ एक तह अघि बढेर भन्दा नेपाली सेना उग्रवामपन्थी र दक्षिणपन्थी धार र बाह्य शक्तिमार्फत चालिने सम्भावित घातक कदमको घनचक्करमा मुलुक फस्नबाट बच्नेछ  दलहरूको एक साताको प्रयासले भन्छ शंकाको सुविधा उपयोग गर्नसम्म दलहरू योग्य छन्  किनकि यो अवधिमा दलहरूबाट पाँच जनालाई सहमतीय सरकारको प्रधानमन्त्रीको उम्मेदवारका रूपमा अघि सारिएको छ  त्यसमध्ये माओवादी अध्यक्ष प्रचण्डद्वारा सारिएका चार उम्मेदवार छन् भने नेकपा माओवादीका अध्यक्ष मोहन वैद्यद्वारा सार्वजनिक गरिएका उनकै पार्टीका महासचिव रामबहादुर थापा बादल  प्रचण्डद्वारा प्रस्तावित चार उम्मेदवारमा अहिलेकै प्रधानमन्त्री भटराईको सरकारमा कांग्रेस एमालेको सहभागितासहित राष्ट्रिय स्वरुप दिने प्राथमिकतामा छ भने विपक्षीले भट्टराईलाई नमान्ने प्रस्ट भएपछि उनले अन्य विकल्पसमेत दिएका छन्  त्यसमा माओवादीकै अर्का उपाध्यक्ष उपप्रधानमन्त्री तथा परराष्ट्रमन्त्री नारायणकाजी श्रेष्ठ छन् भने माओवादी बाहिर जाने अवस्थामा वर्तमान सत्तारुढ गठबन्धनभित्र हुनुपर्ने दाबी उनको छ  त्यसमा उनले पहिलोमा मधेसी मोर्चाका संयोजक उपप्रधानमन्त्री तथा गृहमन्त्री विजय गच्छेदार र मोर्चाको एक घटक तमलोपाका अध्यक्ष महन्थ ठाकुरलाई प्रस्ताव गरेका छन्  आफ्ना उपाध्यक्षकै नेतृत्वमा सरकार रहेको र उनै प्रधानमन्त्रीमार्फत भारतसँग बिग्रेको सम्बन्ध सुधार्नुपर्ने बाध्यात्मक अवस्थामा प्रचण्डले सार्वजनिक खपतका लागि भए पनि भरसक यही सरकार नहुँदा पार्टीभित्र अर्को नेतृत्व र त्यो पनि नहुँदा गठबन्धनका पक्षमा बल लगाउनु स्वाभाविक छ  फेरि ठोस पहलका लागि ठोस प्रस्ताव आएमा मात्र बहस हुने भएकाले प्रचण्ड प्रस्तावले सहमतीय प्रधानमन्त्री खोज्न बल पुर्याएकै छ  प्रचण्डले ठाकुरको नाम ल्याउनु अघि नै उनी प्रधानमन्त्री बन्ने चर्चाको शिखरमा थिए जसलाई दक्षिणले सहयोग गरेको वा गर्नेछ भन्ने सम्मका प्रसंग आए पनि  यद्यपि भारत स्वयम्का तर्फबाट यो सातामा कसैको पक्ष र विपक्षमा सांकेतिक समर्थन वा विरोध आएको देखिएको छैन  भित्री तवरमा केही भएको भए त्यो फरक विषय हो  जहाँसम्म श्रेष्ठ लगायतका प्रचण्ड प्रस्तावित उम्मेदवारको मुद्दा छ उनीहरू सबै सहमतीय सरकारको नेतृत्व गर्न व्यक्तिगत रूपमा सक्षम देखिन्छन्  पार्टीभित्र पकड नभए पनि परराष्ट्रमन्त्रीका रूपमा उत्तर र दक्षिणसँगको नीतिमा नेपाली भएर हेर्दा सन्तुलित देखिएका श्रेष्ठ आर्थिक पाटामा बदनाम भएका बाहेक सरकार सञ्चालनमा बढी अनुभव बटुलेका गच्छेदार र अलगाववादी उग्रसोच बाहेक इमानदार देखिएका ठाकुर सबै सहमतीय सरकारका प्रधानमन्त्री बन्न सक्छन्  सहमतीय सरकार सञ्चालन गर्न एउटा सजिलो के छ भने सरकार सबै दलको सहमतिमा चल्ने र प्राथमिकताको सूची पनि प्रस्ट भएकाले त्यहाँ प्रधानमन्त्रीले मात्र सहमति खोज्नु पर्दैन अहिले भट्टराईले गरेजस्तो  त्यहाँ दलहरूको उच्च संयन्त्र बन्छ र सरकारका न्यूनतम कार्यक्रममा सहमति हुन्छ  त्यसैले माथि उल्लेखित सबैजना व्यक्तिगत रूपमा प्रधानमन्त्री बन्न सक्षम छन् बेला पनि पुगेकै हो  मूल मुद्दा प्रचण्ड प्रस्तावित उनीहरूप्रति विपक्षी कांग्रेस एमालेको धारणा सकारात्मक देखिँदैन  एमालेले कांग्रेसलाई समर्थन गरिसकेको र वर्तमान सत्ता गठबन्धनबाट प्रधानमन्त्री मान्न तयार नभएको निर्णय गरिसकेको अवस्थामा सहमतिको सम्भावना कम देखिन्छ  कांग्रेस त आफैं प्रधानमन्त्री पाउनुपर्ने स्वाभाविक तर्कका साथ अन्य दलसँगको गम्भीर परामर्शमा लागेकै छ  यसरी हेर्दा प्रचण्ड प्रस्तावित यी चार विकल्पमा समाधान हुन गाह्रो छ  अब अर्को विकल्प वैद्य पक्षबाट प्रस्तावित रामबहादुर थापा हुन्  प्रचण्ड र बाबुरामले जनवादी क्रान्ति अधुरै छाडी आत्मसमर्पणवादी र दक्षिणपन्थी काम गरी जनतालाई धोका दिएको ठहर गरी अझै जनयुद्धको कार्यदिशा लिने थापा कसरी प्रधानमन्त्री हुनसक्छन्  सीपी गजुरेलले उपप्रधानमन्त्री र परराष्ट्रमन्त्री र देव गुरुडले अर्थमन्त्री नपाएकोमा पार्टी फुटाएको भन्ने प्रचण्ड खुलासालाई मान्ने हो भने वैद्य र बादलका क्रान्तिका चर्का धारणा सत्ता र शक्ति यात्राका हतियार हुन् भनेर बुझ्दा अहिले झन् पुष्ट्याइँ हुन्छ  अन्यथा जनजातिको प्रतिनिधित्व गर्ने र फेरि भूमिगत खाले युद्ध गरेर अर्को आतंक मच्चाउने सन्त्रास छाएको बेला बादललाई प्रधानमन्त्री मानेर सबै दल अघि बढ्दा ती त्रासबाट मुक्ति पाउने र जातीय मुक्तिमा समेत सहयोग पुग्ने ठान्ने विश्लेषणसमेत गर्न सकिन्छ  तर सम्झौताबाट सत्ता आउँदैन भन्ने दर्शन बोकेका उनलाई विपक्षी र मधेसी दलले कसरी मान्लान्  यहाँ पनि बरु समर्थनमा उनै प्रचण्ड देखिएका छन्  उनको कांग्रेसबाहेक भेटेजति सबैलाई प्रधानमन्त्रीको उधारो पद बाँड्ने एउटा राजनीतिक प्रवृत्तिका रूपमै विकास भएको सार्वजनिक भएकै छ  बादलप्रतिको प्रचण्डको मौखिक समर्थनलाई भट्टराई र नारायणकाजीले कसरी बुझ्लान् त्यो रोचक छ  एकथरीको विश्लेषण यस्तो पनि छ कि प्रचण्ड बादललाई पनि समर्थन गर्न सकिने बताएर भारतसँग बार्गेनिङ गर्न खोज्दैछन् कि नेपाली राजनीतिको न्युक्लियस उनै हुन्  अर्थात आफू प्रधानमन्त्री नभएमा भारत विरोधी अर्को धारलाई उभ्याउनेछु भन्ने सन्देशसमेत दिन चाहन्छन् भन्नेसमेत विश्लेषण छन्  तर समयले भन्छ बादलको प्रधानमन्त्री हुने सम्भावना कम छ  त्यसो भए अलि बलिया विकल्पका रूपमा कांग्रेसका सभापति सुशील कोइराला देखिन्छन्  माओवादी र एमालेले दुईपटक नेतृत्व गरिसकेको एमालेले अहिले प्रस्ताव गरेको र विपक्षी सबै दलको उम्मेदवारका रूपमा देखिएकाले कोइरालाको सम्भावना छ  औपचारिक नगरे पनि पार्टीको तर्फबाट सर्वसम्मतिको उम्मेदवारका रूपमा कोइरालालाई स्विकारिएको देखिन्छ  कांग्रेसका नेताले तर्क गरेजस्तो कांग्रेस नेतृत्वको चुनावी सरकार निष्पक्ष र भयरहित हुने सम्भावना हुन्छ पनि  तर प्रचण्डले कांग्रेसलाई कुनै हालतमा नेतृत्व नदिने बताएकाले यो सम्भव देखिँदैन  संविधानका विवादित विषयमा सहमति भएमा दिने भन्ने प्रचण्डको माग एक सातामा पूरा पनि हुँदैन र त्यसरी फेरि संविधानसभा जाने आवश्यकता पनि रहँदैन  त्यसैले कोइरालाका कडा अवरोधकका रूपमा प्रचण्ड देखिएका छन्  त्यसैले विकल्पका रूपमा फेरि उनै प्रचण्ड छन्  तर सबैलाई प्रस्ताव गर्दै हिँड्ने प्रचण्डलाई कसले प्रस्ताव गर्ने  किनकि प्रचण्डले सबैको सहमति भएमा प्रधानमन्त्री हुनसक्ने बताएका छन् भने उनी पक्षधर नेताहरू अबको नेतृत्व प्रचण्डबाटै हो भन्छन् अनौपचारिक तवरमा  तर फेरि भट्टराईलाई हटाएको अवगाल लिन पनि चाहँदैनन्  संविधानसभाको निर्वाचन गराउने जस्तो ऐतिहासिक सरकारको नेतृत्वका लागि प्रचण्डजस्तो सत्ता र शक्ति बुझेका व्यक्ति तयार छैनन् भन्दा शंका उठ्छ  जहाँ जाँदा पनि भट्टराई पछि लगाएर जानुपर्ने प्रचण्ड चाहेर पनि आफ्नो चाहना राख्न सक्दैनन्  फेरि संगठनमा कमजोर रहेका भट्टराईलाई हवात्तै छाडेर अघि बढ्न सायद चाहँदैनन् अथवा भारतको समेत विश्वास लिएर अघि बढ्न चाहन्छन्  त्यसको अर्थ प्रचण्डमात्र विकल्प हुन् भन्ने होइन  प्रशस्त राजनीतिक छिद्रान्वेषी भए पनि र धोकाधडीको राजनीति गरेका भए पनि प्रचण्डको निर्णयविना राजनीतिक कोर्स परिवर्तन हुन गाह्रो छ  त्यसैलै जातीय एजेन्डा भारत र चीनजस्ता देशसंगको सन्तुलित सम्बन्ध निर्वाचन निष्पक्षताको सुनिश्चितताजस्ता मुद्दामा मध्यमार्गी सहमति गरी प्रचण्डलाई प्रधानमन्त्रीमा प्रस्ताव गर्नु तत्कालको विकल्प देखिन्छ  त्यसोगर्दा माओवादीभित्रको राजनीति प्रभावित गर्नसमेत कांग्रेस एमालेलाई सहज हुन्छ  
	 
	 
	 
	 
	 
"
