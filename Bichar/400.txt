नेतृत्वको असफलताजनताले अत्यन्तै उत्साह र व्यग्रताका साथ प्रतीक्षा गरेको नयाँ संविधान नआएपछि अहिले राजनीतिमा  नयाँ तरंग उत्पन्न भएको छ  "
	जनताले अत्यन्तै उत्साह र व्यग्रताका साथ प्रतीक्षा गरेको नयाँ संविधान नआएपछि अहिले राजनीतिमा नयाँ तरंग उत्पन्न भएको छ  अब देशको अवस्था के होला कसरी यसको निकास होला  यो अहिले सबैको चासोको विषय भएको छ  जेठ  गते केही नभए पनि संविधानको मस्यौदासम्म त आउला भन्ने धेरैको झनिो आशा थियो  अन्तिम समयसम्म नेताहरू सहमतिमा पुग्ने गरेका केही घटनाहरूलाई सम्झेर जनता नयाँ संविधानको बाटो हेरिरहेका थिए  तर नाटकीय रुपमा प्रधानमन्त्रीले संविधानसभा विघटन र चुनावको घोषणा गरेर सबैलाई चकित गराए  अन्य राजनीतिक दलका नेताहरू र सभासदहरूसँग छलफल नै नगरी प्रधानमन्त्रीले हतारमा गरेको निर्णय अहिले सर्वत्र आलोचनाको विषय भएको छ  उक्त बिहानदेखि नै संविधानसभा भवन परिसरमा कहिले बैठक बस्ला भनेर सभासदहरू प्रतीक्षारत थिए   
	संविधानसभा परिसर बाहिर कुर्दाकुर्दा आजित भएर नाराबाजी गरिरहेका थिए  यदि सबै प्रक्रिया पुर्याएर चुनावको मिति घोषणा गरेको भए प्रधानमन्त्रीले यति आलोचना खप्नुपर्ने पनि थिएन जुन आलोचना अहिले सबैतिरबाट भइरहेको छ  संविधान बनाउनलाई दुई वर्षको म्याद तोकिएको थियो तर त्यस अवधिमा संविधान बनेन  त्यसपछि पटकपटक म्याद थप गरी चार वर्ष पुरा भयो  चार वर्षमा पनि केही विवादित विषयहरूको टुङ्गो लागिनसकेकोले सबै राजनीतिक दलकै सहमतिमा पुनः  महिना म्याद थपका लागि सहमत भएका थिए  तर सर्वोच्च अदालतले म्याद थप्न नमिल्ने आदेश दिएपछि हतारमा नेताहरू बैठक बस्ने र छलफललाई तीब्र बनाइरहेको नाटक गरिरहेका थिए  यसरी संविधानसभाको अवसानपछि अहिले धेरै प्रश्न उठिरहेका छन्  जनतामा ठूलो आक्रोश फैलिएको छ   
	संविधानसभा विघटनपछि भित्रमात्र होइन नेपालबाहिर पनि चिन्ता व्यक्त भइरहेका समाचारहरू आइरहेका छन्  संयुक्त राष्ट्रसंघका माहासचिव बान्की मुनले नेपालमा संविधान नआएकोमा चिन्ता व्यक्त गरेका छन् भने महासचिवका विशेष दूत स्यामुअल ताम्राट नेपाल आएका छन् र नेताहरूसँग भेटघाटमा छन्  भेटघाट तीव्र भइरहेका छन्  केही नेताहरू संविधानसभा व्युँत्याउने भाषण पनि गर्दैछन्  चारचार वर्षसम्म संविधानसभामा रजाइँ गरेर संविधान दिन नसकेका यी नेता र सभासदहरूले फेरि संविधानसभा व्युँताएर संविधान दिन्छन् भन्ने कुरामा के आम नेपालीले विश्वास गर्न सक्लान्  अहिले नेताहरू संविधानसभाको विघटनपछि उपयुक्त विकल्पको खोजी गर्ने कुरा आपना भाषणमा गरिरहेका छन्  यस्तो उपयुक्त विकल्पको खोजी नेताहरूले संविधानसभाबाट नै दिन सक्नुपथ्र्यो  तर त्यसतर्फ नेताहरूको ध्यान नै पुगेन   
	सभासदहरूले किन संविधान बनाउन सकेनन्  किन प्रमुख नेताहरू गैरजिम्मेवार भए  किन विस्तृत शान्ति सम्झौताको मर्मलाई दलहरूले इमानदारीपूर्वक पालना गरेनन्  गणतन्त्र स्थापनाका लागि आपनो ज्यानको बलिदान दिने नेपालीको त्यागलाई नेताहरूले किन बिर्सिए  यी प्रश्नहरू अहिले आम नेपालीले गरिरहेका छन्  धेरै मानिसको धारणामा नेताहरूको अकर्मण्यताले संविधान समयमा आउन नसकेको हो  युगान्तकारी परिवर्तनको यति ठूलो उपलब्धि संविधानसभालाई जोगाउन नसक्नु नेताहरूको अकर्मण्यता होइन र  संविधानसभा रहिन्जेलसम्म सत्ताप्राप्ति र सत्तालाई गिराउने र टिकाउने कसरतमा राजनीतिक दलहरूको ध्यान बढी केन्दि्रत भयो  प्रधानमन्त्री भएपछि स्वयम् आपनै दलबाट विरोध र आलोचना प्रधानमन्त्रीहरूले खेप्नुपर्यो  योभन्दा ठूलो दुर्भाग्य अरु के हुनसक्छ र  
	संविधानसभा विघटनको दुई हप्ता भइसक्दा पनि के हुने हो  यो कुराको निक्र्याेल हुनसकेको छैन  संविधान दिन नसकेकोमा आत्मग्लानि र पीडा हुनुपर्नेमा नेताहरू एकअर्कालाई आरोप लगाएर आफू चोखो हुने प्रयास गरिरहेका छन्  कांग्रेस एमाले लगायतका  दलको गठवन्धनको विरोधसभा सकिएको छ  राप्रपा नेपालले पनि गठबन्धन सरकारका विरुद्ध विरोधसभा गरी आपनो शक्ति प्रदर्शन गर्यो   माओवादीहरू पनि शक्ति प्रदर्शनमा सक्रिय  
	छन्  यसरी पार्टीहरूको विरोधसभा र शक्ति प्रदर्शनले के समस्याको निकास हुनसक्छ  यो कुरा सबैले मनन गर्नु जरुरी छ   
	आम जनताको अहिले एउटै गुनासो छ सबैजसो दलले संविधान बनाउने जस्तो महत्वपूर्ण काममा केहीलाई अपवाद मान्ने हो भने धेरैजसो उपयुक्त व्यक्तिको छनौट गर्न सकेनन्  कति सभासदले संविधानसभाभित्र आपनो मुख पनि खोलेनन्  नत छलफलमा सक्रिय रुपमा भाग लिएको देखियो  संविधानसभामा महत्वपूर्ण छलफल भइरहँदा कति सभासदहरू मस्त निद्रामा घुरिरहेको दृश्य टेलिभिजनका पर्दामा धेरैले हेर्ने अवसर पाए   
	केही सभासदले गरेका काला करतुतले सबैको बेइज्जती भएको छ  पासपोर्ट बेच्नेदेखि मान्छे अपहरण गर्ने कर्मचारी कुट्ने काममा समेत सभासद संलग्न भए  एउटा दुःखलाग्दो कुरा फेरि हामी एकपल्ट एकदमै नराम्रोगरी चुक्यौं  प्रत्यक्ष रुपमा  अर्ब रुपैयाँ र अप्रत्यक्ष रुपमा खर्च भएको कैयौ अर्ब रुपैयाँसगै कति मिहेनत खेर गए त्यसको लेखाजोखा गर्न कठिनमात्र होइन असम्भव पनि छ  अहिले सभासदहरूले जनतासंग माफी माग्ने कुरा गरिरहेका छन्  गृह जिल्ला पुगेपछि जनताले तिनलाई कुन रुपमा हेर्छन् त्यो भने हेर्न बाँकी नै छ   
"
