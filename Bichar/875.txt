गठबन्धन सरकारको द्वन्द्वप्रेम प्रधानमन्त्रीले किन राष्ट्रपतिको स्वाभाविक आह्वानको विरोध गर्नुपर्‍यो "
	संविधानसभाको अवसानपछि देशलाई अनिश्चयको भुमरीबाट राजनीतिक सहमतिको आधारमा मुक्त गर्न राष्ट्रपति र विपक्षी दलहरूले निरन्तर प्रयत्न गर्दै आएका हुन्  सरकारको नेतृत्व गरिरहेको एमाओवादीका अध्यक्षले समेत सहमति हुने विभिन्न मिति र महिना तोक्दै आउनुभएको हो  तर सरकार कामचलाउ भएको  महिना बितिसक्दा पनि कुनै सार्थक परिणाम निस्किएन  राष्ट्रपतिले प्रमुख राजनीतिक दलका नेताहरूसँग सहमतिका लागि निरन्तर आग्रह गरिरहनुभयो  नेताहरूले छिटै सहमति गर्ने वचन पनि दिइरहनुभयो  त्यस्ता वचनको सार्थकता सिद्ध नभएपछि राष्ट्रपतिले पछिल्लो समयमा नेताहरूसँगको वार्तामा लिखित रूपमा आफ्ना विचार राख्ने प्रक्रिया आरम्भ गर्नुभयो   
	देश लामो समयसम्म कामचलाउ सरकार अन्तर्गत अन्योलग्रस्त रहन नहुने कुरा राख्दै आफूले कुनै न कुनै पाइला चाल्नुपर्ने स्थितिबारे राजनीतिक दलका नेताहरूलाई राष्ट्रपतिले जानकारी गराउनुभएको कुरा सार्वजनिक भयो  यति हुँदा पनि एमाओवादी र मधेसी मोर्चाको गठबन्धन सरकारले सहमतिका लागि कुनै पहल गरेन  त्यसको विपरीत प्रधानमन्त्रीले आफ्नो विफलताको सबै दोष विपक्षीहरूको टाउकोमा हालेर दलले सहमति गरे जस्तोसुकै त्याग गर्न तयार रहेको पुरानै बनावटी तर्कको सन्देश देशवासीका नाममा प्रेषित गर्नुभयो  पदको लागि देशलाई अनिश्चय र असफलतातर्फ धकेल्नुहुन्न भनी आफ्नै पार्टीभित्र उठिरहेको आवाजलाई समेत बेवास्ता गर्दै पदमा टाँसिरहने खेलमा प्रधानमन्त्री तथा उहाँका सहयोगी मन्त्रीहरू लागिरहे  यस्तो अवस्थामा राष्ट्रपतिले संविधानको संरक्षण र पालना गर्ने प्रमुख संवैधानिक कर्तव्य निर्वाह गर्न अग्रसर हुनु स्वाभाविक हो  यही कर्तव्यबोधको परिणामस्वरुप राष्ट्रपतिबाट यही मंसिर  गते राजनीतिक सहमतिका आधारमा प्रधानमन्त्रीको चयन र निजको अध्यक्षतामा मन्त्रिपरिषद् गठनका लागि उपयुक्त सिफारिस गर्न राजनीतिक दलहरूलाई सात दिनको समय तोकी आह्वान भएको छ   
	राष्ट्रपतिको स्वाभाविक आह्वानप्रति सहमति र जस्तोसुकै त्याग गर्न तयार भनी बारम्बार सार्वजनिक अभिव्यक्ति दिने प्रधानमन्त्रीले किन आक्रोश र विरोध गर्नुपर्यो  सहमतिका लागि राष्ट्रपतिले प्रयास गर्दा त्यो कसरी कू ठहरिन्छ  प्रधानमन्त्री डा बाबुराम भट्टराईले हतारमा बालुवाटारमा आफ्ना पक्षधर कानुन व्यवसायीहरूलाई मन्त्रणा गरी राष्ट्रपतिको आलोचना गर्न लगाउनुका साथै आफ्ना दलका निकटस्थहरूलाई सडकमा समेत ओराल्नु सहमति हुँदा सरकार छोड्नुपर्ला भन्ने पिरलोकै द्योतक हो  राष्ट्रपति विरुद्ध आठबुँदे प्रहार पनि त्यस्तै मनस्थितिको उपज हो  
	राष्ट्रपतिबाट गरिएको आह्वानका सन्दर्भमा प्रधानमन्त्री र मन्त्रिपरिषद्ले उठाएका संवैधानिक प्रश्न र तर्कहरू स्वयं उहाँहरूप्रति नै तेर्सिन्छन्    जनताले दुई वर्षका लागि संविधानसभाको निर्वाचन गरेका थिए तर त्यसको म्याद अरु दुई वर्ष थपियो  म्याद थप्ने बेला तत्कालीन प्रधानमन्त्रीले राजीनामा नगरे संविधानसभा गए पनि जाओस् भनी वर्तमान प्रधानमन्त्री उपाध्यक्ष रहनुभएको पार्टीले भनेको कुरा कुन संविधान र जनमत अनुरुप थियो   शान्ति प्रक्रिया र संविधान निर्माणका कार्यहरू  दिनभित्र नभए मेरो औचित्य समाप्त हुनेछ भनी आफैले गरेको घोपाणा विपरीत पदमा रहिरहनु कुन वैधानिक र नैतिक मान्यता अनुरुप हुन्छ   लोकतन्त्रमा सामान्य अवस्थामा संसदको निर्वाचन गर्नुपर्दा समेत विपक्षी दलहरूलाई विश्वासमा लिएर गर्नुपर्ने हुन्छ  संविधानसभाको म्याद एक घन्टा बाँकी छँदै प्रधानमन्त्री र सरकारले संविधानमा कतै नभएको संविधानसभाको अर्को निर्वाचनको मिति कुन संविधान कानुन र राजनीतिक मान्यताका आधारमा तोकेको थियो  निर्वाचित जनप्रतिनिधिविहीन देश र कसैप्रति उत्तरदायी हुनु नपर्ने सरकारको के लोकतन्त्रमा कल्पना गर्न सकिन्छ  यस्तो अवस्थालाई कायम राखिरहने प्रधानमन्त्री र वर्तमान सरकारको कार्यलाई संविधानको कुन धाराले समर्थन गर्छ   संविधानको धारा  ले वर्तमान प्रधानमन्त्री र सरकारमा रहनेहरूले दाबी गरेझैं मन्त्रिपरिषद्लाई असीमित अधिकार दिएको छैन संविधान र कानुन बमोजिमको अधिकारमात्र दिएको छ  प्रधानमन्त्रीलाई निर्वाचित गर्ने व्यवस्थापिकासंसद नै नरहेको उहाँलाई मतदान गर्ने एमाओवादी मधेसी जनअधिकार फोरम लोकतान्त्रिक र मधेसी जनअधिकार फोरम गणतान्त्रिक विभाजित भई बनेका नयाँ दलका नेताहरूले प्रधानमन्त्रीले तुरुन्त पद छोड्नुपर्ने माग गरिरहेका छन्  यस्तो अवस्थामा संविधानको धारा   लाई स्वेच्छाचारिताको आधार भनी झनै व्याख्या गर्न मिल्दैन   संविधानको धारा  को प्रयोग केवल संसद भएको बेलाको लागिमात्र हो भनी तर्क दिनुको अर्थ अब सहमतिको सरकारको आवश्यकता छैन यही सरकार नै अकण्टक रहन्छ भन्नुजस्तै हुन्छ  संसदको अनुपस्थितिमा संविधानले प्रधानमन्त्रीको चयन गर्नुपर्ने वा कुनै प्रधानमन्त्री संसद सदस्य नरहेको अवस्थामा पनि रहिरहन सक्ने दुबै कल्पना गरेको छैन  किनभने संविधान अहिलेको जस्तो जटिल राजनीतिक स्थिति सिर्जना हुन्छ भन्ने आधारमा बनेको थिएन  घारा   अनुसार सहमतिको सरकारका लागि राष्ट्रपतिले आह्वान गर्ने कुरा भने विगतमा स्थापित भई व्यवहारमा अवलम्बन भइसकेको छ  अझ धारा  ले सरकारको सञ्चालन जनआन्दोलनको भावना राजनीतिक सहमति र सहकार्यको संस्कृति अनुरुप गरिनेछ भनी ठोकुवा गरेको छ  प्रधानमन्त्री र सत्ताधारी दलहरूले के यस धाराको अवलम्बन गरेका छन्   प्रधानमन्त्रीले संविधानमै नभएको संविधानसभाको अर्को निर्वाचन मंसिर  गते गर्ने भनी तोकेको मिति पनि भिड्किसकेको छ  यस्तो अवस्थामा संविधानको धारा  ख मा व्यवस्थापिका संसदको सदस्य नरहेमा प्रधानमन्त्री पदमुक्त हुने व्यवस्थालाई नमान्ने हो भने धारा   मा प्रधानमन्त्री आफ्नो पदबाट मुक्त भए पनि अर्को मन्त्रिपरिषद् गठन नभएसम्मकार्यसञ्चालन गरिरहने भनी उल्लेखित प्रावधान मान्नुपर्ने कुरा कसरी स्थापित हुनसक्छ र अर्को मन्त्रिपरिषद् गठन नभएसम्म भन्ने प्रावधान के सदाका लागि भन्ने हो र  
	अर्को मन्त्रिपरिषद् गठनको प्रक्रिया राष्ट्रपतिले आरम्भ गर्ने कुरा स्पष्टै छ भने राजनीतिक दलहरूलाई आह्वान गरेर प्रक्रिया अगाडि बढाउने कुरा पनि नियम र व्यवहारमा स्थापित छ  यसरी स्थापित व्यवस्था र मान्यता अनुरुप गरिएको आह्वानलाई असंवैधानिक भन्ने हो भने सहमति भएपछि सरकार गठनको संवैधानिक प्रक्रिया के हुन्छ त  यसको जवाफ प्रधानमन्त्री र सरकारले दिएको खै   संविधानको धारा  ग मा राष्ट्रपतिको पदावधि संविधानसभाबाट जारी हुने संविधान प्रारम्भ नभएसम्मका लागि हुनेछ भन्ने व्यवस्था सायद एनेकपा माओवादी र हालको मधेसी मोर्चामा आबद्ध दलहरूले समेत संविधान निर्माणको बेला उत्पन्न हुनसक्ने राजनीतिक अस्थिरता र अन्योलबाट देशलाई जोगाउनका लागि स्वीकार गरेका थिए होलान्  यो कुरा अहिले मान्य छ कि छैन  संविधान र कानुनका निश्चित प्रावधानका मात्र कुरा गर्ने हो भने प्रधानमन्त्री र सरकार तथा तिनले गरेका क्रियाकलापहरूको संविधानसँग मात्र होइन विगतमा भएका कतिपय राजनीतिक सहमतिसंँग पनि संगति छैन  तर अहिलेको जटिल संक्रमणमा केवल संविधानका धारा वा विगतका सहमतिको आधारमा मात्र राजनीतिक निकास दिन सकिने अवस्था छैन  संविधानका उपलब्ध धारा वा व्यवस्थाहरू तथा विगतमा भएका राजनीतिक सहमतिहरूको सन्तुलन लोकतन्त्र कानुनी राज्यका स्थापित मान्यता तथा जनताका भावना र आकांक्षाको आधारमा राजनीतिक दलहरूले सहमति कायम गर्नुपर्ने बाध्यतात्मक परिस्थिति छ  आफ्ना लागि अलिकति अनुकूल देखिने संविधानको धारा वा अदालतको कुनै फैसलालाई देखाएर सोही संविधानका अन्य धारा वा सोही अदालतको अर्को फैसलामा पर्दा हाल्ने प्रयास गरेर कुनै सकारात्मक परिणाम निस्कने छैन  यस्तो कार्यलेे देशमा द्वन्द्व चर्काउने राजनीतिक दलहरूबीच अविश्वास बढाउने र नेपालको स्वाभिमानमा आँच पुग्नेमात्र हुन्छ  यस्तै दिशामा देशलाई घचेट्ने किसिमका कार्य वर्तमान प्रधानमन्त्री र उहाँको मत्रिपरिषद्का सदस्यहरूबाट भएका छन्  प्रधानमन्त्री र मन्त्रिपरिषद्को पछिल्लो निर्णय तथा एमाओवादीको सडक प्रदर्शन र त्यसमा लगाइएका नाराले प्रधानमन्त्री र सरकारमा रहनेको द्वन्द्वपि्रयता प्रकट भएको छ   
	देशले सामना गरिरहेको संवैधानिक र राजनीतिक संकट तथा नेपालमा भइरहेको बाह्य शक्तिको अवाञ्छित चलखेललाई हेर्ने हो भने कुनै पनि नेपाली मनले प्रधानमन्त्री र मन्त्रीपदको बलिवेदीमा शान्तिलाई आहुति दिएर द्वन्द्व निम्तिएको हेर्न चाहन्न  यो जनचाहना र देशको आवश्यकतालाई मनन गरेर राष्ट्रपतिले गर्नुभएको सहमतिको आह्वानलाई सकारात्मक रूपमा लिँदै यथाशीघ्र संविधानसभाको निर्वाचनका लागि राजनीतिक सहमतिको वातावरण सिर्जना गरी राष्ट्रिय एकताको सरकार गठन गर्न योगदान पुर्याउनु प्रधानमन्त्री सररकारमा रहेका तथा अन्य सबै जिम्मेवार दलहरूको कर्तव्य हो  यसो गर्नुमा नै देश जनता र सबैको भलो हुनेछ   
	लेखक एमाले नेता हुन्  
	 
	 
	
"
