पार्टी विभाजनका अर्थहरुपोखराबाट एमालेका युवा कार्यकर्ता पूर्णले बिहीबार दिउँसो फोन गरेर सोधे "
	पोखराबाट एमालेका युवा कार्यकर्ता पूर्णले बिहीबार दिउँसो फोन गरेर सोधे हामी जनजाति त एमालेमा बस्न निकै अप्ठ्यारो भयो  पार्टीले हाम्रा मागबारे नसुनेको मात्र होइन अब त जनजाति कार्यकर्तालाई नै अर्घेलो बनाउन थाल्यो  हामी त अलग हुने विकल्पबारे सोच्दैछौं  के गर्ने होला सर  सल्लाह दिनुपर्यो  उनका प्रश्नले मलाई झस्कायो  
	एमालेभित्रको विवाद केन्द्रमा र पार्टीका सम्भ्रान्त जनजाति नेता र तीभन्दा जेठा सम्भ्रान्त बाहुनक्षत्रीबीच चलेको अहंको द्वन्द्व होला भन्ने सोचिरहेको थिएँ म  यो खबरले त जिल्लाबाट गाउँटोलसम्म पार्टी जनजाति र गैरजनजातिमा विभाजित हुन थालेजस्तो लाग्यो  मलाई उनका प्रश्नको तत्काल जवाफ दिन मन लागेन  
	 वर्षअघि गाउँमा म शिक्षक हुँदा पूर्ण भरखर कक्षा एकमा पढ्ने विद्यार्थी थियो  उनको बाबु र म एउटै विद्यालय पढेका थियौं  उनीलगायत त्यो गाउँका तामाङ साथीसँग हामी एउटै खोलामा माछा मारेका एउटै घट्टमा गहुँमकै पिस्ने एउटै पाखामा बस्तु चराउने र उम्रँदो बैंसका बेला उही केटीहरूसँग जिस्कने जिस्काउने गरेर हुर्केका  हामी जिस्किँदा उनीहरूलाई भोटे भन्थ्यौं र उनीहरू हामीलाई बाहुन काँठा भन्थे   
	मलाई आजसम्म पनि यो काँठा भनेको के हो थाहा छैन  पूर्णका बाजे म विद्यालयको शिक्षक हुँदा सञ्चालक समितिका सदस्य थिए  मेरा बासँगसँगै नुन खेप्न भोट गएका  मेरी आमाले हामी बिरामी हुँदा हेरफेर गर्न जाने उनैकहाँ  मेरो पढाइ खर्चका लागि ऐंचोपैंचो गर्नुपरे मेरा बा पुग्ने ठाउँ पनि त्यही घर  हामीले खुब माया गरेर हुर्काएको भैंसीपछि उनकहाँ पुगेर कम्तीमा दस वर्ष दूध खाए  तिनका पनि पिता या पूर्णका बूढा बाजेसँग सानो हुँदा भैंसी चराउन जान्थें म  तिनका खेतका हरेक गराकान्ला मलाई अहिले पनि सम्झना छ  तिनका र मेरा बाजेका बीच अत्यन्त राम्रो सम्बन्ध थियो  अर्थात् उसका चार पुस्तासँग सौहार्दपूर्ण सम्बन्ध थियो हाम्रो  समाजमा रहेपछि योभन्दा बढी एकता र सहकार्य कति हुनु   
	 सम्म त्यो गाउँका तामाङहरू दसैं मनाउँथे  फूलपातीमा भैंसी काट्थे पिङ हाल्थे रमाइलो गर्थे तिनका चेलीहरू माइत आउँथे पुरुषहरू पनि टीका थाप्न ससुराली पुग्थे पूर्णेसम्म   पछि आएको जातीय चेतले उनीहरू दसैंको साटो ल्होसार मनाउने भए  बिस्तारै यो पूर्ण पनि लामाबाट ह्योल्मो भएछ  अर्थात् देशमा जनजातीय जागरणको एउटा समय आयो   
	यसले परम्परागत शक्तिसम्बन्धलाई चुनौती दियो  उनीहरूले भाषा धर्म संस्कृतिका अधिकारसँगै राजनीतिक हिस्सेदारी खोज्न थाले  यसलाईर् माओवादीले राजनीतिक कार्यसूचीमा समावेश गरिदियो  संविधानसभासम्म आइपुग्दा जाति र क्षेत्रले समेत आफ्ना पुर्खाले खनेको खोरियामा आफ्नो लागि भौगोलिक इलाकासहितको पहिचान खोज्न थाले  मैले बुझेसम्म उनीहरूले जातीय राज्य मागेका थिएनन्  सबै जाति मिलेर बस्ने बहुपहिचानभित्रै आफ्नो पनि पहिचान खोजेका थिए  यो विल्कुल स्वाभाविक थियो कुनै रडाको विषय बनाउन जरुरी पनि थिएन   
	सयौं वर्षदेखिको हिन्दु उच्च जातको दबाब र वञ्चितीकरणमा परेका जनजातिको पहिचान र स्वअस्तित्वको खोजीले आएको यो परिवर्तन संस्थागत गर्नुपर्ने दबाब विघटित संविधानसभालाई थियो  तर सत्तारूढ सम्भ्रान्तहरूको वैचारिक वर्चस्वका कारण यो असफल भयो  यसका लागि अन्तिममा निर्णायक भूमिका नेकपा एमालेले खेलेको भन्दै यतिबेला त्यस पार्टीभित्र तीव्र हलचल उत्पन्न भएको छ   
	तीन दर्जनभन्दा बढी केन्द्रीयस्तरका नेताहरू पार्टी छाड्न राजीनामापत्र लेखेर बसेका छन्  यसरी छाड्नेमा मधेसी नेता रामचन्दा झादेखि कोअर्डिनेसन केन्द्रकालीन जनजाति नेता अशोक राईसम्मको नाम आएको छ  पासाङ शेर्पा लगायतका केही प्रभावशाली नेताहरूले त पार्टी छाडेको औपचारिक जानकारी दिइसकेका छन्  यसको प्रभाव फैलिएर जिल्ला र गाउँमा पुगेको पूर्णको भनाइले पुष्टि गर्छ  
	पूर्णले सूचना दिएअनुसार यतिबेला कास्की एमालेका अधिकांश जनजाति र दलित पृष्ठभूमिका कार्यकर्ता पार्टीसँग असन्तुष्ट छन् र पार्टी छाड्नेबारे छलफल चलाइरहेका छन्  हैन सर यति लामो समयसम्म हामीले उत्पीडित जातिको मुक्ति यही पार्टीबाट हुन्छ भन्ने आसमा काम गर्यौं  तर अहिले पार्टीले वर्गवर्ग भन्दै न वर्गको मुक्तिका लागि काम गर्यो न त उत्पीडित जातिको मुक्तिको नीतिलाई समर्थन गर्यो  हुँदाहुँदा अब त हामीले जनजाति अधिकार र पहिचानका कुरा गर्दा पनि डेडा आँखाले हेर्ने गर्न थालियो  जिल्लाका प्रमुख नेताले समेत जनजातिले पार्टी छाडे छाडून् भन्न थाले   
	मैले उसलाई के जवाफ दिनु  भने जातीय राजनीतिमा धकेलिने खतराबाट बचेर जे उपयुक्त हुन्छ त्यही गर्नू भाइ  
	यो यतिबेला नेपाली राजनीतिको एउटा पेचिलो प्रश्न बनेको छ  माक्र्सवादी राजनीतिमा वर्ग उत्पीडित जाति र महिलाको मुक्तिलाई सामाजिक क्रान्तिको प्रश्नसँग गाँसिन्छ  तर एमालेका ठूला नेताले यसलाई उदारवादी राजनीतिक विचारधाराको वैयक्तिक स्वतन्त्रता र समानताको सिद्धान्तका आँखाबाट हेर्न पुगेँ  जसले अन्ततः उत्पीडित जाति भन्ने अवधारणालाई नै अस्वीकार गर्न पुग्यो  यही कारण बाहुन पृष्ठभूमिका नेताहरू अराजनीतिक तर्कको सहारा लिएर जनजाति र मधेसीलाई खेद्न थालेँ  यसबाट जनजाति भड्के  अब यो पार्टी या त विभाजन हुने छ या त नदीमा पाइतालामुनिको बालुवा खुस्केजस्तो आम जनजाति दलित र मधेसीले यो पार्टी छाड्ने छन्  दुवै अवस्थामा पार्टीको भविष्य कुनै समयको मानन्धर समूहका जस्तो धेरै नेता कार्यकर्ता तर जनसमर्थन शून्यको जस्तो अवस्थमा पुग्ने गरी कमजोर हुने देखिन्छ   
	यता जनजाति दलित र मधेसी नेताहरू जम्मा भएर अलग पार्टी बनाए र मधेसी दल नेकपा माओवादीको प्रचण्डबाबुराम समूहसँग सहकार्य गर्यो भने नेपाली राजनीतिको शक्ति सन्तुलनमा महत्त्वपूर्ण दूरगामी प्रभाव पर्ने सम्भावना छ  अन्ततः यसले परिवर्तनका पक्षधर र विरोधीका बीच चर्को ध्रुवीकरण गराउने छ  यसको नकारात्मक पक्ष पनि छ यसले गैरजनजाति र जनजातिका बीच तनाव उत्पन्न हुने सम्भावना बढाउँछ  
	 
	 
	प्रचण्डसँग रहुञ्जेल जनविद्रोह अलग भएपछि संविधान आयोग 
	 
	यता एनेकपा माओवादी पनि विभाजनको औपचारिक पर्खाइमा छ  लामो समयदेखि पार्टीमा अलग समूहका रूपमा क्रियाशील रहेको र अलग सांगठनिक संरचनासमेत बनाइसकेको उपाध्यक्ष मोहन वैद्य नेतृत्वको समूह औपचारिक विभाजनको गृहकार्य गर्दैछ  जनयुद्धकालदेखि पार्टीलाई एकताबद्ध राख्न सफल देखिएका माओवादी अध्यक्ष प्रचण्डले आफू पार्टी एकताका लागि अध्ययक्ष पद छाड्न तयार भएको जानकारी दिए पनि पार्टी एक राख्न उनी अब सफल नहुने पक्का भइसकेको छ  
	शान्ति प्रक्रिया र संविधान निर्माणको बाटोमा आएपछि उनले लामो समय विद्रोह र सत्ता कब्जाको सम्भावना छ भनेर कार्यकर्तालाई भन्न छाडेनन््  तर गतवर्ष माघमा झलनाथ खनाललाई प्रधानमान्त्रीमा निर्वाचित गरेर भारत कांग्रेस एमालेको ओलीमाधव समूह र मधेसीको गठबन्धन तोडेपछि प्रचण्ड शान्ति र संविधानप्रति इमान्दारीसाथ लागे  वैद्य समूहले यसैबाट प्रचण्डसँग निर्णायक सम्बन्ध विच्छेदको तयारी गरेका थिए  मोहन वैद्य र रामबहादुर थापाका अलगअलग राजनीतिक अहंको तुष्टि एकतामा भन्दा विभाजनमा मात्रै सम्भव देखिन्छ  
	माओवादी भित्रको वर्तमान विभाजनका केही राजनीतिक कारणहरू छन्  विश्व कम्युनिस्ट आन्दोलनमा सबैजसो देशमा देखिने वामपन्थी धारको नेतृत्व गरिरहेका मोहन वैद्यहरू जनयुद्धका उपलब्धिलाई संस्थागत गर्ने र समाजवादतिर जान शक्ति सञ्चय गर्ने भन्ने प्रचण्ड बाबुराम समूहसँग लामो समयदेखि असन्तुष्ट थिए  चुनवाङ बैठकदेखिको यो नीतिगत भिन्नता पछि पार्टीभित्रका अवसरहरूको विभाजनमा गाँसिएर शक्ति सञ्चय गर्न सफल भयो  पूर्वलडाकुसमेतको सानो हिस्सालाई विश्वासमा लिएको र एकलौटी सत्ताका लागि जनविद्रोहको कार्यनीतिका नाराका आडमा पार्टीभित्रको इमान्दार क्रान्तिकारीको पंक्ति बिस्तारै आफ्ना क्रान्तिकारी लाइनबाट भड्क्यो र प्रचण्डलाई असफल पार्ने एकमात्र कार्यनीति अपनाउन पुग्यो   
	कतिसम्म भने प्रचण्डलाई जनविद्रोहमा नगएकोमा लालगद्दार घोषणा गर्ने उनीहरू केपी ओली र कांग्रेसभित्रको अनुदारवादी समूहको सहारामा बाबुरामा भट्टराईको सरकार गिराउने र यथास्थितिवादीलाई सहयोग गर्ने काममा लागे  यसले प्रस्ट पाथ्र्यो उनीहरू आफ्ना सबै अग्रगमनका कार्यसूचीका विरुद्ध साँठगाँठ गर्न तयार छन्   
	संविधानसभाको विघटन र निर्वाचनको घोषणापछि अध्यक्षको कार्यनीति असफल भएको भन्दै प्रचार गर्ने तर जनविद्रोहका साटो आयोगबाट संविधान बनाउने र गोलमेच सम्मेलन गर्नेजस्तो अराजनीतिक कार्यनीतिको घोषणा गर्न पुगे  यसको अर्थ हो उनीहरू आफ्ना कार्यसूचीप्रति इमान्दार छैनन्  उनीहरूले आफ्ना हतियार गुमाएका छन्  संविधानका विषयमा र सरकारका विषयमा लिएका पछिल्ला नीतिले यो समूहले शक्ति आर्जन गर्ने सम्भावना कम देखिन्छ  
	तर यसको प्रभाव माओवादी राजनीतिका दृष्टिले दूरगामी हुनेछ  निर्वाचन घोषणा भएपछि विभाजित भएको पार्टी पंक्तिलाई उत्साहित गर्न प्रचण्डलाई फलामका च्युरा सावित हुनेछ  यसले आगामी निर्वाचनमा आफ्नो विभाजनबाट भएको क्षतिपूर्तिका लागि जनजाति र मधेसी समूहसँग मोर्चा बनाउनु प्रचण्डको बाध्यता हुनेछ   
	अहिले नै सुरु भएको माओवादी नेतृत्व विरुद्धको मोर्चाबन्दीमा बाहुन क्षत्री समुदाय र संघीयताविरोधी जनमतसमेत मिसिँदा उसलाई संविधानसभामा आफ्ना कार्यसूची लागू गर्ने बहुमत जुटाउन सजिलो हुने छैन  यसपटक नेपालका दुई ठूला कम्युनिस्ट पार्टीमा देखिएको विभाजनले नेपालको संक्रमणकाललाई अझ तनावपूर्ण र अनिश्चयको बाटोमा लाने सम्भावना भने छ  
	 
	 
	 
	 
	 
	 
	 
	
"
