सत्तालिप्सा र व्यक्तित्व विघटनसात वर्ष अगाडि कान्तिपुर र काठमाडौं पोष्टसँग लामो अन्तर्वार्ता गरिरहँदा माओवादी नेता प्रचण्ड र बाबुराम "
	सत्ता होइन डरले मान्छेलाई भ्रष्ट तुल्याउँछ  सत्ताको भोग गरिरहेकाहरूलाई सत्ता गुम्ने डरले भ्रष्ट बनाउँछ अनि जो सत्ताका अधीनस्थ छन् तिनीहरूलाई सत्ताको भयङ्करताको डरले भ्रष्ट बनाउँछ  
	आङ सान सुकी 
	सात वर्ष अगाडि कान्तिपुर र काठमाडौं पोष्टसँग लामो अन्तर्वार्ता गरिरहँदा माओवादी नेता प्रचण्ड र बाबुराम भट्टराईले अत्यधिक सत्तामोह सर्वहारा शासनको पतनको कारण रहेको विश्लेषण गर्दै आफूहरू किरण र बादलसमेत काठमाडौं गएपछि सत्ता राजनीतिबाट टाढै रहने उद्घोष गरेका थिए  सम्पादकहरूले गरेको पूरक प्रश्नमा डा बाबुराम भट्टराईले थप स्पष्ट पार्दै भनेका थिए हो गान्धी बन्ने गान्धी  यो सात वर्षमा चलनचल्तीको भाषामा भन्ने हो भने वागमतीमा काफी पानी बगिसकेको छ  पानीभन्दा बढी फोहोर बगेको छ  नेपाली राजनीति पनि वागमतीको त्यही पानीजस्तै प्रदूषित भएको छ  
	केही अगाडिसम्म डाबाबुराम भट्टराईको विम्ब नेपाली समाजमा बेग्लै थियो पढाइमा सधै अब्बल माओवादीभित्र उदार धारका प्रतिनिधि चुनवाङ बैठकमार्फत माओवादीलाई शान्तिपूर्ण आन्दोलन लोकतान्त्रिक गणतन्त्र र लोकतान्त्रिक दलहरूसँगको सहकार्यमा ल्याइपुर्याउने मुख्य आर्किटेक्ट सफल अर्थमन्त्री र अन्तरमुखी स्वभावका भए पनि मनका सफा  यिनै काल्पनिक या वाञ्छित विम्बका कारण उनीप्रति समाजको ठूलो सहानुभूति थियो  यही सहानभूति थियो जसले उनलाई आफ्नै पार्टीभित्र अपमानजनक कारबाहीसहित श्रमकैदमा बस्दा र आलोकको नियति भोग्नुपर्ने जोखिम हुँदा पनि बाहिरबाट ठूलो आडभरोसा दियो  यही सहानुभूति थियो जसले उनलाई पार्टीभित्र लगभग एक्लै पर्दा पनि समाजबाट टेको दियो  त्यसैले उनी एकपल्ट प्रधानमन्त्री बनुन् र आफ्नो क्षमता देखाउन सकुन् भन्ने चाहना व्यापक थियो पार्टी भित्रैबाट पनि र बाहिरबाट पनि  सायद पार्टी बाहिरबाट अझ बढी  
	तर मान्छेहरू त्यतिबेला छक्क परे जतिबेला उनले प्रधानमन्त्री बन्नकै लागि धोबीघाट गठबन्धन गरे  कहाँ शान्ति र संविधान अहिलेको मुख्य कार्यदिशा बन्नुपर्छ भन्ने र पार्टीभित्र विद्रोहमा जाने गलत निर्णय भइरहँदा पनि यसो गर्नुहुन्न भनेर बोल्ने कोही त थियो नि भनेर इतिहासले मूल्याङ्कन गर्ला भनेर नोट अफ डिसेन्ट लेख्ने भट्टराई कहाँ चुनवाङ बैठकदेखि नै पार्टी दक्षिणपन्थी भासमा डुब्न थालेको हो भनेर समग्र कोर्सप्रति नै असहमति राख्ने मोहन वैद्यपक्ष  तर युद्ध र प्रेममा जे पनि जायज हुन्छ भन्ने सस्तो बजारिया भनाइ चरितार्थ गर्दै साथीहरूले एउटा पर्दा खोले  मान्छेहरू झन् तीनछक्क त्यतिबेला परे जतिबेला मधेसी दलसँग अपारदर्शी सम्झौता गर्दै र छिमेकीहरूका सरोकारलाई सम्बोधन गर्ने आशयका कबुलियतनामा गर्दै उनी प्रधानमन्त्रीमा निर्वाचित भए  शान्ति प्रक्रिया टुङ्ग्याउने कार्यतालिका सहितको सम्झौता गरौं त्यतिन्जेल हामी तपाईलाई बाहिरबाटै समर्थन गर्छाैं भन्ने प्रतिपक्षी दलको सदाशयतायुक्त प्रस्ताव लत्याइए   
	तैपनि मान्छेहरूले शङ्काको सुविधा दिइरहे  यहाँसम्म कि आफैले विपक्षमा भोट हालेका उनै भट्टराईको नेतृत्वमा सरकारमा सहभागी हुनसमेत एमाले लगायतका प्रतिपक्षी दल तयार भए  यसरी भट्टराईले सहमतिको सरकारको नेतृत्व गर्ने विरल अवसर प्राप्त गरे जुन मौका स्वर्गीय गिरिजाप्रसाद कोइरालाले मात्रै पाएका थिए  मान्छेहरू क्षुव्ध क्रुद्ध र आक्रोशित त्यतिबेला भए जतिबेला जेठ  गते सके पूर्ण संविधान नभए सङ्घीयताका केही प्रश्न थाती राखेको संविधान त्यो पनि नभए प्रस्तावनामात्रैको संविधान त्यो पनि नभए संविधान संशोधन गरेर निर्वाचनका लागि संवैधानिकव्यावहारिक मार्गप्रशस्त गर्ने विकल्पलाई बेवास्ता गरेर संविधानसभा समाप्त पारियो  यहाँसम्म कि सङ्कटकालको अपि्रय बाटोबाट भए पनि सङ्कटको प्राथमिक उपचार खोज्न प्रधानमन्त्री कार्यालय पुगेका माधव नेपाल र रामचन्द्र पौडेललाई अपमानजनक ढङ्गले बाहिरै कुराएर तथा आफ्नै मन्त्रिपरिषद्का ईश्वर पोखरेल लगायतका सहकर्मीहरूको असहमतिलाई लत्याएर विघटनको अगुवाइ डाभट्टराईबाट भयो  
	माओवादी साथीहरू आफूलाई संविधानसभारूपी बालकको जननीको रूपमा दाबा गर्थे र तिमीहरू न आमाहरूलाई यसको के माया  भनेर कटाक्ष सुनाउँथे  दुर्भाग्यवश तिनै कथित आमाको हातबाट बच्चाको अकाल मृत्यु भयो  यस मामलामा डा भट्टराई आफ्नो पूर्ववर्तीहरूभन्दा हरेक दृष्टिले होचा देखिए  माधव नेपालले आफूसँग स्पष्ट बहुमत हुँदाहुँदै र माओवादीको सुरुदेखिकै अवरोध छिचोलेर परिस्थिति अनुकूल बनाइसकेको भए पनि संविधानसभा रक्षाका लागि राजीनामा गर्न सहमत भए  झलनाथ खनालले माओवादीको भर परेर सातबुँदे सहमति गरे पनि संविधानसभा जोगाउन मार्गप्रशस्त गरे  बरु एउटा तर्कसहित प्रचण्डले पनि राजीनामा गरेका थिए  तर संविधानसभाका डिजाइनर भनेर दाबा प्रस्तुत गर्ने डा भट्टराईचाहिं आफ्नो र आफ्ना सहयात्रीहरूको सत्ता निरन्तरताका लागि संविधानसभा सिध्याउन तयार भएको दुःखद र अनपेक्षित दृश्य देखियो  
	इतिहासले एउटा अवसर दिएको थियो शान्ति र संविधानको कार्यभार पूरा गरेको जसको भागीदार हुने  कुनै बेला आफ्नै पार्टीभित्र अहिले जनताको जनवादी गणतन्त्र होइन अलिक प्रगतिशील अन्तरवस्तुको बुर्जुवा लोकतान्त्रिक गणतन्त्रको सुदृढ गर्ने चरण हो भनेर वैचारिक बहस गर्ने डा भट्टराई नवस्थापित गणतन्त्र संस्थागत गर्ने मामलामा नराम्रोसँग चुके  चिसो भनेकै कोकाकोला भन्ने विज्ञापनजस्तै संविधान भनेको सङ्घीयता सङ्घीयता भनेको पहिचान र पहिचान भनेको एकल जातीय पहिचान भन्ने यो अमाक्र्सवादी हठले मुलुकलाई आज ठूलो सङ्कटमा धकेलिदिएको छ  
	मुलुकलाई सुरसाको मुखजस्तो बहुआयामिक सङ्कटले घेरिरहेको छ  एउटा वैध राज्य र लोकतान्त्रिक प्रणालीका लागि चाहिने सबै सूचकहरू संविधान संसद संसदको निगरानीमा नियमित बजेट वैध र आधिकारिकता सहितको सरकार आवधिक निर्वाचन क्रियाशील संवैधानिक अङ्गहरू न्यूनतम राजनीतिक सहमति सामाजिक सद्भाव र छिमेकीहरूसँगको सन्तुलित सम्बन्ध नकारात्मक छन्  मुलुक असफल राष्ट्र बन्ने दिशातिर धकेलिंदैछ  तर कुनै बेला सत्तामोहले सर्वहारा उद्देश्यलाई अपवित्र बनाउँछ भन्ने डक्टि्रन अगाडि सार्ने डा भट्टराई तर्क गरिरहेका छन् मैले छाडें भने सरकार बन्ने वैधानिक बाटो नै छैन मैले छाडें भने  अवस्था दोहोरिन्छ मैले छाडें भने देश डुब्छ आदिआदि  प्रचण्डले उक्साइरहेका छन् सत्ता भनेको बडो मुस्किलले पाइने चिज रहेछ मैले कटवाल काण्डमा सत्ता छाडेर महाभूल गरेछु अब कुनै हालतमा पनि छाड्नु हुँदैन  प्रधानमन्त्रीको वरिपरि बसेका कतिपय पात्रहरू जो एउटा गाविसमा चुनाव जित्ने हैसियतसमेत राख्दैनन् र जसका लागि यी दिन न भूतो न भविष्यतिसरह छन् उचालिरहेका छन् किन छाड्ने हामीले सत्ता  
	इतिहासको समग्र प्रक्रियामा सामाजिकआर्थिक नियमहरू नै निणर्ायक हुन्छन्  तिनको सापेक्षतामा व्यक्तिको भूमिका सहयोगीमात्रै हो  तर पनि इतिहास निर्माणमा नेतृत्वको भूमिका महत्वपूर्ण हुन्छ सङ्क्रमणकालबाट गुजि्ररहेको हाम्रोजस्तो मुलुकको लोकतान्त्रिक रूपान्तरण आर्थिक समृद्धि र राष्ट्रिय एकताका लागि अझ बढी  उनीहरूको सामथ्र्य या असक्षमताले उनीहरूको दूरदृष्टि या दृष्टिसङ्कुचनले उनीहरूको त्याग या स्वार्थले समाजको गतिलाई तीव्र या अवरुद्ध पार्नमा उध्र्व या उँधो दिशामा धकेल्न भविष्य सुरक्षित गर्न या ध्वस्त पार्नमा भूमिका खेल्छन्   
	नेतृत्वको निर्माण लामो सङ्घर्षबाट मात्रै सम्भव छ तर यसको विघटन हुन धेरै समय लाग्दैन  निश्चित कालखण्डमा सही निर्णय गर्न चुक्दा या गलत कदम चाल्दा व्यक्तित्व विघटन क्षणभरमै हुनपुग्छ  एउटा सम्भावनायुक्त नेताको सत्तामोहले उनलाई निरन्तर स्खलित गरिरहेको छ  निरन्तरको अस्थिरता दाउपेच र अविश्वसनीय चरित्रले जसरी पुष्पकमल दाहाल प्रचण्डको सम्भावनालाई ह्रास गरिरहेको छ अत्यधिक सत्तामोह अविश्वसनीय र अवसरवादी तत्त्वमाथिको भरोसा र आन्दोलनका सहयात्रीहरूसँगको कटुता र द्वेषले भट्टराईलाई क्षय गरिरहेको छ  
	यो क्षयीकरण व्यक्तिका रूपमा बाबुराम या प्रचण्डको मात्रै भएको भए सायद धेरै दुःखमनाउ गर्नुपर्ने थिएन साथीहरूले आफ्नै कर्मको फल भोग्दैछन् भनेर चित्त बुझाउन सकिन्थ्यो  तर यसको मूल्य सङ्क्रमणकालीन नेपाली राजनीतिले महङ्गो गरी चुकाउनु परिरहेको छ  प्रणालीहरू कमजोर भएका मूल्यहरू स्थापित भइनसकेका र संस्थाहरू कमजोर रहेका मुलुकमा व्यक्तिमा नायकत्व खोज्ने प्रवृत्ति अत्यधिक छ  प्रणाली र संस्थाभन्दा व्यक्तिमाथि बढी भरोसा गर्नु त्रुटिपूर्ण मात्रै होइन हानिकारक पनि हुन्छ  हिजो प्रचण्ड या बाबुराममा नायकत्व खोज्ने रुमानी युवा बुद्धिजीवी र सहरिया मध्यम वर्गको एउटा हिस्सा जसले बाबुरामका पनि सीमा छन् है ठिक्कमात्रै अपेक्षा राखौं भन्ने तर्क गर्दासमेत काँचै खाउँलाझैं गथ्र्यो आज उदार तानाशाहको वकालत गर्न खोज्दैछ  सिद्धान्त मूल्य प्रणाली र संरचनामा समाधान नखोजेर व्यक्तिमा खोज्ने र कुनै बेला उही व्यक्तिलाई देवत्वकरण र कुनै बेला उसैलाई दानवीकरण गर्ने यही प्रवृत्ति नै लोकतन्त्रका निम्ति चुनौती बन्ने गरेको छ  
	देश यति भताभुङ्ग अवस्था छ तर आजका मुख्य मुद्दाहरू अवरुद्ध संविधान निर्माण प्रक्रिया कसरी सुचारु हुन्छ आन्दोलन र शान्ति प्रक्रियाका उपलव्धि कसरी जोगाइन्छ हिजो सत्ता प्राप्तिका लागि माओवादीले उछालेका र अवसरवादका कारण उसले आज अलपत्र पारेका परिवर्तनका मुद्दा कसरी अगाडि बढाइन्छ जनताको नैराश्य र हताशालाई कसरी सम्बोधन गरिन्छ आदि समग्र मुद्दामा सुसङ्गत तर्कपूर्ण र लोकतान्त्रिक विकल्प नदिई खालि सरकार परिवर्तनको मात्रै कुरा गर्ने प्रतिपक्षले पनि नेतृत्वको यो सङ्कटलाई गहिर्याउँदैछ  बाबुराम भट्टराईको सरकार त ढिलोचाँडो विस्थापित हुनेनै छछ गल्ती महसुस गरेर संवादको माध्यमबाट त्यसो नगरे सशक्त जनदबाबबाट  त्यसो पनि हुनसकेन भने राजनीतिक शून्यताभित्र कुनै अतिवादी शक्ति अगाडि आउने खतरा पनि बढ्दैछ  तर खोई समग्र समाधानको मार्गचित्र   
	 
	 
	 
	 
	 
"
