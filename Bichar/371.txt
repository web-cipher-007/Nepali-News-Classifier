संविधानसभा पुनःस्थापनाको विकल्पएक शताव्दीमा एकपटक आउने महान् अवसर देशले गुमायो  "
	एक शताव्दीमा एकपटक आउने महान् अवसर देशले गुमायो  पूर्वराजा ज्ञानेन्द्रको कू सम्झाउने गरी माओवादीले वैधानिक कब्जा गर्ने रणनीति अन्तर्गत प्रधानमन्त्री पदको निरन्तरताको लागि माओवादीको नेतृत्वमा रहेको बाबुराम सरकारले संविधानसभा भंग गर्ने आत्मघाती निर्णय गरेर जनतालाई ठूलो धोका दिएको छ  माओवादीको हठका कारण संविधानसभाको अवशान भएको हो  गणतन्त्र दिवसको सूर्योदयसंगै नयाँ संविधानको अपेक्षा गरेका जनतालाई आइतबार मध्यरातमा प्रधानमन्त्री भट्टराईले संविधानसभा भंग भएको घोषणा गरेर आहात दिने काम गरे  नेपाली इतिहासमा आइतबारको रात कालो दिनको रूपमा अंकित हुनेछ संविधानसभा भंग गराएको कालो कीर्तिमान बाबुराम भट्टराईले आजीवन मेटाउन सक्ने छैनन्  नेपालका कम्युनिष्ट राष्ट्रिय दायित्व र पहलकदमीबाट विचलित भएको अर्को प्रमाण संविधानसभा विघटन प्रकरणलाई लिन सकिन्छ   
	नैतिकताका आधारमा राजीनामा गर्नुपर्नेमा प्रधानमन्त्रीले संविधानसभा भंग हुनुलाई सरकार बलियो भएको अपव्याख्या गरेका छन्  संविधानसभासंगै व्यवस्थापिका संसद नरहेपछि सरकार स्वतः कामचलाउ अवस्थामा पुगिसकेको यथार्थलाई बिर्सेर प्रधानमन्त्रीले कार्यकारी अधिकार आफैमा रहेको दाबी गरी माओवादीको नेतृत्वमा असफल भएको यही सरकारलाई राष्ट्रिय सहमतिको सरकार बनाउने प्रस्ताव गरेर अन्य दलको मानमर्दन गरेको छ  पटकपटक औचित्य सकिएको नालायक सरकारले बाटो खोलेर राष्ट्रिय सहमतिको सरकार गठनको मार्गप्रशस्त गर्नुपर्नेमा उल्टै माओवादीले राजीनामाविनै विकल्प खोज्नुपर्ने हास्यास्पद तर्क गरेको छ  माओवादीको यस भनाइबाट उनीहरू बलजफ्ती सत्ताकव्जा गर्ने रणनीतिमा लागेको पुष्टि गर्छ  तर त्यो रणनीतिमा माओवादी सफल हुने छैनन्  जनता सचेत र संगठित छन् यो कदम माओवादीको मूर्खता सावित हुनेछ   
	आफूलाई संविधानसभाको जननी दाबी गर्ने माओवादी आफैले संविधानसभाको घाँटी निमोठेर संविधान बन्ने संभावनालाई टारिदिएको छ  माओवादी अध्यक्ष दाहालले शान्ति सम्झौतामा हस्ताक्षर गर्ने मध्येको एक भएको नाताले जारी प्रक्रिया पूरा गर्नु आफ्नो प्राथमिक दायित्व भन्दै तापनि संविधानसभा भंग गर्न माओवादीले नियोजित रूपमै भूमिका खेल्न पुग्यो  माओवादीका उपाध्यक्ष नारायणकाजी श्रेष्ठले  गते शनिबार तीन दलको बैठकभित्र संविधानसभा विघटन भए पनि आफ्नै सरकार रहने दम्भ गर्दै बाहिर आएर सञ्चारमाध्यम सामु अभिनय गरेर संविधानसभाको पक्षमा रहेको देखाउने नाटक गरेका थिए  स्वयम् माओवादीका सचिव सीपी गजुरेलले संविधानसभा भंग हुनु पहिले यसको सम्पूर्ण दोष दाहालले लिनुपर्ने बताएका थिए   
	विश्वमै समावेशी मानिएको संविधानसभाबाट संविधान जारी नगरी किन विघटन भयो  माओवादीले जवाफ दिनुपर्छ  इतिहासले यसको मूल्याङ्कने गर्ने नै छ  माओवादी आफैले सोचेभन्दा ठूलो हैसियत लिएर आएदेखी नै उनीहरूमा विजय उन्मादले पुराना सहमति र समझदारी र एतिहासिक तथ्यप्रति उनीहरूलाई अन्धो बनायो  सामान्य बहुमतसमेत नभएको पार्टीले संसारै जितेर आएको जस्तो व्यवहार दर्शायो  संविधानसभाको प्रमुख दलको हैसियतले उसले जुन समन्वयकारी भूमिका देखाउनुपथ्र्यो त्यस विपरीत वितेका चार वर्षमा अत्यन्त असहिष्णु व्यवहार र गैरजिम्मेवार चरित्र प्रस्तुत गर्यो  संविधानसभाको अन्तिम घडीमा माओवादीका अध्यक्ष दाहालले जातीय सद्भाव खल्बलिनेगरी आदिवासी जनजातिलाई आन्दोलन गर्न माओवादी रणनीति अन्तर्गत उक्साए  काठमाडौंका जनतालाई सुकिलोमुकिलो भनी भिन्नै वर्गमा राखेको इतिहासले उनलाई पहिचान दिएकै छ  आदिवासी हडतालका क्रममा लोकतन्त्रको आधारस्तम्भ मानिएको स्वतन्त्र प्रेसमाथि आक्रमण माओवादीकै डिजाइन अन्तर्गत भएको विश्लेषण पनि छन्   
	संविधानसभाले सुरुमै आधारभूत सिद्धान्त तय गर्न नसक्नु संविधानसभाको कमजोरी रह्यो  संविधानसभाको बैठक बसेको तीन वर्षसम्म माओवादीभित्रै संविधानमा जाने कि नजाने बहस रह्यो  तीन वर्षपछि संविधानमा जाने निर्णयमाथि एक बलियो समूहको आपत्ति देखियो भित्रभित्रै जनसंविधान नभए संविधान आउन नदिने जस्ता बहसहरूले संविधानसभालाई प्रभावित पार्यो  तसर्थ साढे तीन वर्षसम्म पनि सैद्धान्तिक बहसमै समय गुजि्रन पुग्यो  सुरुमै आधारभूत सिद्धान्त तय हुन नसक्दा आवधिक निर्वाचन मानवअधिकार व्यक्तिको मौलिक अधिकार पे्रस स्वतन्त्रताजस्ता विश्वव्यापी सर्वस्वीकृत मूल्यमान्यतामाथि समेतमा बहस सुरु भए  सरकारलाई स्थानीयको पहँुचमा पुर्याउने संघीयताको मर्मलाई भ्रष्टीकरण गर्ने प्रयास गरियो  जातजातिबीच वेमेल बनाउने कोसिस भयो  क्षणिक सत्तास्वार्थका लागि माओवादी नेतृत्वको सरकारले विभिन्न जाति समूहलाई असंभव माग दिने सहमति गर्यो  अखण्ड सुदूर पश्चिमको आन्दोलनको मागमा पनि सरकारको समर्थन र थारुहट आन्दोलनमा पनि समर्थन गर्ने चरित्र सरकारले देखायो  क्षत्रीबाहुन अनि जनजातिसँग एकअर्काका विपरीत हुनेगरी सम्झौतामा हस्ताक्षर गरी देशलाई अराजकतामा लाने प्रयास पनि भयो  संविधान निर्माणमा ढिलाइ हुनुको अर्को कारण शान्ति प्रक्रिया पूरा गर्न माओवादीले गरिरहेको जालझेल पनि हो  शान्ति सम्झौता गर्दा  महिनामा सम्पन्न गर्ने भनिएको शान्ति प्रक्रिया पूरा हुन झन्डै साढे पाँच वर्ष लाग्यो  शान्ति प्रक्रिया पूरा गर्ने सम्बन्धमा भएका कैयौ सहमति माओवादीले पालना गर्न चाहेन  संविधानसभाको महत्वपूर्ण कालखण्डमा सरकार परिवर्तनको झिनो माग पूरा गराउन माओवादीले देशलाई लामो समय बन्दकी बनायो  नेपालका दलसंग नभई सिधै दिल्लीसंग वार्ता गर्ने जस्ता उत्ताउला कुरा गरेर माओवादी अध्यक्ष दाहालले जगत हँसाउने काम गरे  संविधानसभा निर्वाचनमा व्यक्त लोकतन्त्र र शान्तिप्रतिको प्रतिबद्धता विपरीत माओवादी संविधानसभामा गैरजिम्मेवारीका साथ प्रस्तुत भयो   औ शताव्दीका युवालाई शिक्षादीक्षा र रोजगारीमूलक सीप सिकाउनुपर्नेमा माओवादी अनिवार्य सैनिक तालिम दिनुपर्ने कुरा गरेर देशलाई उत्तर कोरिया बनाउने अतिवादी प्रस्ताव लिएर संविधानसभामा आयो  सर्वोच्च अदालतको न्यायाधीश संसदले नियुक्त गर्ने र संविधानको व्याख्या पनि संसदले गर्ने जस्ता लोकतन्त्र विरोधी प्रस्ताव ल्याएर संविधानसभालाई आफ्नो प्रभावमा पार्ने काम पनि माओवादीले गरे   
	 जेठमै संविधान जारी गर्न सकिन्थ्यो  यतिबेला देशमा उल्लासको वातावरण बनेको हुन्थ्यो  प्रधानमन्त्री निवास बालुवाटारमा जेठ  गते संविधानका मूलभूत सबै विषयमा सहमति भइसकेको थियो  तर सो सहमतिबाट माओवादी विचलित भयो सहमतिमा हस्ताक्षर गरेको माओवादी यसका विरुद्धमा भोलिपल्ट देखिनै सक्रिय भयो  त्यसमा गर्नुपर्ने सकारात्मक परिवर्तनका लागि छलफल र बहसको साटो अरुलाई सडकमा जानका लागि आह्वान गरे  आफैले गरेको सहमतिप्रति माओवादी इमानदार भइदिएको भए आजको दिनमा देशमा यो खालको अनिश्चितता हुने थिएन  देशमा स्थिरता र आर्थिक विकासको चरण सुरु हुने थियो  आर्थिक सामाजिक रूपान्तरणको एजेन्डा माओवादीले अबरुद्ध गरिदिएको छ  संविधानसभा भंग भएसंगै अग्रगमनमा तुषारापात भएको छ  जनताको लामो समयको संघर्ष र बलिदानीबाट प्राप्त संविधानभाको अवसानले देशमा चरम निराशा छाएको छ  अन्यौलको भुमरीमा फस्ने चिन्ता व्याप्त भइरहँदा निकासका विकल्पमा बहस छलफल आवश्यक देखिएको छ  अब के गर्ने त  जनतामा छाएको निराशा र अन्यौलतालाई कम गर्न दलहरूबीच सहमतिको अर्को विकल्प छैन  त्यसका लागि एक राष्ट्रिय सहमति गरी तत्काल राष्ट्रिय सहमतिको सरकार गठन गर्नु आवस्यक छ  सहमतीय सरकारले जनतामा एउटा सकारात्मक सन्देश दिनेछ नयाँ जनादेश लगायत अन्य विकल्पमा जाने बाटो खुल्नेछ  राष्ट्रिय सहमतिको सरकार गठन भयो भने संविधान जारी गर्ने संभावित विकल्पको खोजी सुरु हुनेछ  तर संविधानसभाको समय नसकिंदै सभा भंग गर्ने प्रधानमन्त्रीले सार्वजनिक रूपमा माफीचाहिं माग्नुपर्छ  दुई चार वर्षको उपलव्धिलाई जोगाउन संविधानसभाको छोटो समयावधिका लागि पुनःस्थापना गर्ने र पुनःस्थापित संविधानसभाबाट संविधान जारी गर्ने  तीन असंवैधानिक रूपमा घोषणा गरिएको निर्वाचन खारेज गर्दै संसदको निर्वाचन घोषणा गर्ने  अथवा चार विवादित विषयहरूमाथि जनमत संग्रहको घोषणा गर्ने   
	विभिन्न विकल्पमध्ये सर्वदलीय सहमतिका आधारमा शीघ्र एउटा रोज्नुको अर्को विकल्प हामीसंग छैन   
	त्यसकारण जनतालाई संघीय गणतन्त्र जारी हुनेमा विश्वस्त बनाउँदै छिटोभन्दा छिटो राष्ट्रिय सहमति निर्माणको बाटोमा अग्रसर हुनुपर्छ   
	लेखक कांग्रेस केन्द्रीय सदस्य हुन्   
	 
	
"
