दोहामा डिना"श्रमिक राजदूत अदक्ष कामदार र म्यानपावरकर्मीहरुको मात्रै चर्को चिनारी रहेको कतारमा नेपाली चेली डिना वाङदेल प्राध्यापक छवि लिएर उदाएकी छिन्   ""
	खाडीको कतार अहिले धेरै अर्थमा परिवर्तनको संघारमा छ कि जस्तो लाग्छ   मा दोहामा हुनलागेको वल्र्डकपको प्रारम्भिक संकेतले होस् अथवा प्रतिव्यक्ति आयमा विश्वकै एक नम्बरको सूचांकमा पुगेको आधारमा होस् लाग्छ कतारमा केही हुँदैछ  यसको एउटा संकेत बनेर आएको विशुद्ध सामाजिक सेवा सरोकारको संस्था कतार फाउन्डेसन र यस भित्रको शैक्षिक सहर एजुकेसन सिटी ले धेरै अर्थमा काम गर्न थालेको देखिन्छ  शिक्षा स्वास्थ्य आप्रवासन मामलादेखि मानवअधिकारका विषयसम्म थोरबहुत चासो बिस्तार हुने क्रम बढेको देखिन्छ  कतारलाई शैक्षिक हब बनाउन सुरु भएको एजुकेसन सिटी र त्यसभित्र आएका अन्तर्राष्ट्रिय मान्यताका प्रतिष्ठित पाँचवटा विश्वविद्यालयका कारण पनि परिवर्तनका लागि कतारमा अन्तर्राष्ट्रिय पहल थालनी भएको देख्न सकिन्छ  त्यही परिवर्तनमा एउटा माध्यम बनेर आएको अमेरिकाको भर्जिनिया कमनवेल्थ युनिभर्सिटीको नाम कतारका नेपालीमाझ छाएको छ  यो युनिभर्सिटीको कलाइतिहास विभागको निर्देशक बनेर आएकी डाडिना वाङदेलका कारण दोहामा नेपाली नाम अदक्ष कामदारको लाहाछापबाट माथि उठेको अनुुभूति भएको छ  श्रमिक राजदूत श्रमिक पत्रकार अथवा श्रमिक इन्जिनियरमात्रै रहने भनिएको थातथलोमा प्राध्यापक डिना वाङदेलको हैसियत र चिनारीको चर्चा सुरु भएको हो  डिना वाङदेल धेरैले सुनेजानेको नाम हो  उनी अमेरिकाको भर्जिनिया कमनवेल्थ युनिभर्सिटीमा कलाइतिहास पढाउने प्राध्यापकमात्रै होइन नेपाली कलासंस्कृतिको शोध अनुसन्धानमा निरन्तर लागिरहेकी साधकसमेत हुन्  नेपालबाट हराएका मूर्ति सभ्यतामाथिको अतिक्रमण र कला अनुसन्धानको परख बारेमा डिनाका कामकारवाहीहरू देखिँदै आएका हुन्  कतारलाई विशेष शैक्षिक र प्राज्ञिक गन्तव्य बनाउन थालनी भएको अभियानमा बाहिरी विश्वका स्थापित  वटा विश्वविद्यालयले पनि सहभागिता जनाएका छन्  त्यही मध्ये भर्जिनिया कमनवेल्थ युनिभर्सिटी पनि छनौटमा परेपछि कलाइतिहास अन्तर्गत पठनपाठनमा जुटेकी छन् डिना  युनिभर्सिटीका बिभिन्न सेक्सन गरेर  सय  विद्यार्थी अध्यनरत रहेकोमा कलाइतिहासमा भने  जना बहुद्देशीय विद्यार्थी रहेका छन्  सिकाइबाट अध्ययन भन्ने प्रचलनमा पठनपाठनको काम भैरहेको छ अबुहमर छेउको अलफर्दान कोलोनीमा सपरिवार बसिरहेकी डिनाले भनिन् कक्षाकोठामा प्यालेस्टाइन पाकिस्तान सिरिया इजिप्ट कतारका विद्यार्थीहरू छन्  यसबाट पनि भिन्न सभ्यता र त्यस बारेको बुझाइ बाहिर आइरहेको हुन्छ  सभ्यता संस्कृति र इतिहास निर्माणका क्रममा डिना कहिले थाइल्यान्ड त कहिले युरोपअमेरिका पुगिरहेकी हुन्छिन् आफ्ना विद्यार्थीहरू लिएर  र यसपटक भने उनी यी विद्यार्थीको हुल लिएर नेपाल आउने भएकी छिन्  अबको चारवर्षे अवधिका लागि डिनाको समय कतार एजुकेसन सिटीमै व्यतित हुनेछ  सधैं नेपाली श्रमिक र कामदारको दुनियाँजस्तो मात्रै लाग्ने कतारमा डिनाको उपस्थिति धेरै अर्थमा प्रशंसनीय बनेको छ  युनिभर्सिटीमा काम गर्ने नाथुरदेखि सामान्य कामदारसम्मका लागि डिनाको नाम गौरवयुक्त नाम बनेको छ  इतिहास र संस्कृतिका कुरा गर्दा हरेक देशको आफ्नै चिनारी हुन्छ अहिले कतारले यस्तै विशिष्ट चिनारी बनाउने प्रयत्न गरिरहेको छ डिनाले भनिन् यो काममा हामी नेपाली नामकामले स्थान पाउनु आफैंमा गौरवको कुरा हो  आर्थिक सूचांक वा पूर्वाधारका हिसाबमा संसारको अघिल्लो पंक्तिमा पुगे पनि शैक्षिक र प्राज्ञिक चिनारी अग्रगामी बनाउने हिसाबमा कतारसहितका खाडी मुलुकहरू निकै पछि छन्  कक्षाकोठामा यी मध्यपूर्वी विद्यार्थीलाई भगवान बुद्धको तस्वीर देखाउँदासमेत पत्तो नभएको संकेतमा टाउको हल्लाइरहेका हुने रहेछन्  यहाँसम्म कि आफ्नै छरछिमेकको सिरिया प्यालेष्टाइनतिर मच्चिरहेको दंगाफसादबारे पनि धेरैजना जानकार नहुने रहेनछन्   
	कतार नयाँ विम्ब र पहिचानको खोजीमा छ त्यो पहिचान शैक्षिक र प्राज्ञिक वर्गबाट छिट्टै पहिल्याउन सकिएला भनेर यो अभियान सुरु भएको हो डिनाले भनिन् यसका लागि बाहिरी जगतमा भैरहेको परिवर्तन र अन्य व्यावहारिक अनुभव बटुल्न लगाउने काम पनि भैरहेको छ  डिनाका विद्यार्थीहरू जर्मनीको भित्री गाउँसम्म कम्प्युटर सिकाउन गएका छन् भने फिलिपिन्स इन्डोनेसियातिर पुगेर घरपर्खाल बनाउने कामका सहयोगी बन्ने गरेका रहेछन्  यही दृष्टि विस्तारका क्रममा उनीहरू कलाइतिहास र सभ्यताको चरणबारे बुझ्न मध्यपूर्वी विद्यार्थी लिएर डिना नेपाल आउँदैछिन्  
	कतारको इस्लामिक म्युजियम घुम्न जाँदा थाहा लाग्छ मध्यपूर्व इजिप्ट इराक इरान सिरिया भनेका प्राचीन कालदेखि नै कलासंस्कृति र सभ्यताका मुहानथलो हुन्  म्युजियममा पूर्वी चिनारी भनेर वाल्मिकीको अरबीमा अनुदित रामायणप्रति राखिएको छ भने अरु सबै मध्यपूर्व खाडीका विशेष संग्रहहरू संकलित छन्  कला र सभ्यताको खानी छ यतातिर तर त्यस बारेको ज्ञान आफैंमा रहेनछ छोटो समयमै डिनाले बुझेकी छिन् यो यथार्थको पाटो बुझाउन र बाहिरी जीवनजगतबारे थोरबहुत जानकार गराउन म यो मरुभूमिमा आएकी छु  यसबेला प्राध्यापनको भिन्न माध्यमबाटै भए पनि नेपालजस्ता श्रमिक निर्यात गर्ने मुलुकको बाध्यता र यथार्थको पाटो सम्झाइबुझाइ गर्न थप प्रयास गर्नेछु   
	 
"
