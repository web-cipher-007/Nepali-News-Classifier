अध्ययनकै बारेमा फेरि एकपटकसमाजवादले मात्रै पूर्ण प्रजातन्त्रको प्रत्याभूति दिन्छ भन्यो भने नेपालमा कसैले पत्याउँदैनन्  "
	समाजवादले मात्रै पूर्ण प्रजातन्त्रको प्रत्याभूति दिन्छ भन्यो भने नेपालमा कसैले पत्याउँदैनन्  कांग्रेसलगायतका बुर्जुवा पार्टीहरूको मात्र कुरा गरेको होइन मैले  नेपालका एमाले माओवादी समाजवादी राष्ट्रवादी संयुक्त जनवादी आदि इत्यादि उपनामधारी सबै कम्युनिस्ट पार्टीका नेताहरू पनि समाजवादले नै पूर्ण प्रजातन्त्र प्रत्याभूत गर्छ भन्ने सत्यलाई स्वीकार गर्न मान्दैनन्  तिनका दिमागमा अहिले पनि अन्तिममा बल प्रयोग गर्नुपर्छ भन्ने भूत नाचिरहेको छ  अधिनायकत्व भनेको साम्राज्यवाद हो समाजवाद नै प्रजातन्त्र हो भन्ने सामान्य ज्ञान पनि तिनमा छैन   
	तर वैज्ञानिक समाजवादको सिद्धान्त मानिएको माक्र्सवादले कतै  
	पनि अधिनायकत्वप्रति पक्षधरता देखाएको छैन  कार्लमाक्र्सका बारेमा ज्ञान राख्नेहरूलाई थाहा हुनुपर्छ उनी पत्रकार पनि रहे लामो कार्यकालसम्म  उनले स्तम्भ लेखे आफँ सम्पादक भएर पत्रिका पनि निकाले  ती माक्र्सले आफ्नो पहिलो सम्पादकीयमा लेखेका थिए राज्यद्वारा गरिने सबैखाले सेन्सरसिपबाट प्रेस स्वतन्त्र हुनुपर्छ   वर्ष पहिले प्रेस स्वतन्त्रताका लागि यस्तो प्रतिबद्धता अर्को कुन दार्शनिकले गरेको छ  आफ्नो स्वतन्त्रतासम्बन्धी मान्यताका कारण नै माक्र्सले पितृभूमिबाट निष्कासित हुनुपर्यो बेवारिसे जीवन बिताउनुपर्यो   
	माक्र्सको मृत्यु भइसकेपछि उनका घनिष्ट मित्र प|ेडरिक ऐंगेल्सले लेखेका छन् कम्युनिस्ट पार्टीको घोषणापत्रले मिथ्याविश्वासी एकाधिकारवादको पक्षपोषण गर्ने सबै विषयमाथि प्रहार गर्नेछ  अर्थात नेपालका कम्युनिस्टहरूले समेत सबैभन्दा ठूलो सिद्धान्तको किताब मानेको कम्युनिस्ट पार्टीको घोषणापत्रले अवैज्ञानिक एकाधिकारवादविरुद्ध संघर्ष गर्न सिकाउँछ  अर्थात कम्युनिस्ट घोषणापत्रलाई स्वीकार गर्नेले पहिले स्वतन्त्रताको उद्घोष गर्नुपर्ने हुन्छ   
	यति मात्र होइन कार्लमाक्र्सले बिनाहिचकिचाहट लेखेका छन् यहाँ त्यस्ता कम्युनिस्ट पार्टी हरू पनि छन् जो व्यक्तिगत स्वतन्त्रता प्रवर्द्धन गर्न अस्वीकार गर्छन् र यसलाई संसारबाटै बिदा गर्न चाहन्छन्  तर हामी स्वतन्त्रताको मूल्यमा अर्थात स्वतन्त्रतालाई तिरस्कार गरेर समानता प्राप्त गर्न इच्छुक छैनौं  हामीलाई कुन कुरामा चित्त बुझेको छ भने सामुदायिक स्वामित्वमा आधारित समाजमा जस्तो व्यक्तिगत स्वतन्त्रता अरू कुनै पनि सामाजिक व्यवस्थामा सुनिश्चित हुँदैन  त्यसैले आउनुहोस् लोकतान्त्रिक राज्य स्थापना गर्नका लागि हरेक पार्टी वचन वा लिखतमा प्रतिबद्धता जनाएर आफ्ना विचारहरूमा बहुमत हासिल गर्न सक्षम होऔं  
	कस्तो अनौठो  अहिलेका कामरेडहरू प्रचण्ड बाबुराम झलनाथ माधव केपी अनि पुराना कामरेड तर वर्तमानका नकामरेड सुशील कोइराला रामचन्द्र पौडेल शेरबहादुरसँग अनुरोध गरेजस्तो  नेपालमा कामरेड शब्दको प्रयोग गर्ने आरम्भिक नेताहरूमा विश्वेश्वरप्रसाद कोइराला पनि एक जना हुन्  
	नेपालमा माक्र्सवादको दुर्गति अज्ञानताकै कारण भएको हो  नेपाली माक्र्सवादीहरू लामो समयसम्म कुन भ्रममा परिरहे अहिले पनि परिरहेका छन् भने माक्र्सवाद भनेको लेनिनवाद र माओत्सेतुङ विचारधारा हो  तर लेनिनवाद माक्र्सवादको निरन्तरता थिएन  लेनिनवादले सामन्ती रूस र पहिलो विश्वयुद्धमा हार्दै गएका रूस वरिपरिका त्यस्तै सामन्ती राज्यहरूमा आफ्नै ढंगले माक्र्सवादको प्रयोग गरे  विश्वयुद्धको मारमा परेका आफ्ना छिमेकी मुलुकलाई उनले आह्वान गर्दै भने आओ राष्ट्रहरू अहिले राष्ट्रियता बचाउन एकजुट होऔं पछि तिमीहरूलाई अलग हुन मन लाग्दा लगत्तै तिमीहरू संघबाट बहिर्गमन गर्न पाउनेछौ  तर हाम्रो देशका वामपन्थी नेताहरूले लेनिनको त्यो कूटनीतिलाई सिद्धान्त बनाइदिए  लेनिनको मृत्युसँगै आफ्नै देशमा उनको प्रयोगको समाप्ति भयो र सोभियत संघमा नोकरशाही समाजवाद आरम्भ भयो  नोकरशाही समाजवाद भनेको सम्पूर्णतामै माक्र्सवादविरोधी विचार र व्यवहार हो   
	त्यस्तै माओत्सेतुङ विचारधारा पनि माक्र्सवादको चिनियाँ प्रयोग मात्र हो  युद्ध सरदारहरूको बिगबिगी रहेको लामो समयदेखि संक्रमणकालीन राजनीतिको सिकार भएको अनि पश्चिमा शक्ति राष्ट्र र जापानको उपनिवेशसमेत रहेको चीनमा माओत्सेतुङले माक्र्सवादी दर्शनमा आधारित नयाँ विचारहरू पस्किए  एकैचोटि तीन क्षेत्रमा युद्ध लड्नुपर्ने त्यतिबेलाको चीनको जस्तो परिस्थिति अहिले हाम्रो नेपालमा छँदै छैन  तीनतीन क्षेत्रका शक्तिशाली शत्रुलाई पराजित गरेर माओत्सेतुङले चीनमा युगान्तकारी परिवर्तन ल्याए  जापानी र अमेरिकी साम्राज्यवादलाई संघर्षको मैदानमा पराजित गर्ने साहस राखेकै हुनाले तिनले साम्राज्यवाद कागजी बाघ हो भनेर हुंकार गर्न पनि सकेका हुन्  तर उनले अगाडि सारेको नौलो जनवाद कुनै सार्वभौम सिद्धान्त थिएन  उनीसँगैका भियतनामका होचिमिन्ह र कोरियाका किमइलसङले उनको भन्दा फरक ढंगले आफ्नो मुलुकमा क्रान्ति सम्पन्न गरे  उनीहरूले कहिल्यै आफूलाई नौलो जनवादी पनि भनेनन्  यति जान्दाजान्दै पनि हामी नेपालमा माओत्सेतुङभन्दा डरलाग्दा नौलो जनवादीहरू भेट्टाउँछौं  
	सांस्कृतिक क्रान्तिकालमा चीनमा प्रयोग गरिएको अराजकताको राजनीतिलाई स्वयं चिनियाँ कम्युनिस्ट पार्टीले उग्रवामपन्थ भनेर आलोचना गरिसकेको छ  चिनियाँहरूकै निष्कर्षमा सांस्कृतिक क्रान्ति माक्र्सवादी होइन माक्र्सवादविरोधी विचारकै रूपमा देखिन पुग्यो  चिनियाँहरूले माओत्सेतुङलाई महान् मुक्तिदाता भनेर सम्मान गर्छन्  तर माओत्सेतुङले कस्तो परिस्थितिमा नौलो जनवादको सिद्धान्त अघि सारे भन्ने पारिस्थितिक ज्ञान प्राप्त गर्न नसकेकाहरूले चीनको माओत्सेतुङ विचारधारालाई माओवादको पगरी गुथाएर आफूलाई महान् माक्र्सवादी भएको घोषणा गरिरहेका छन्   
	यी भए बाहिरका कुरा  कार्लमाक्र्सको स्वतन्त्रताको अवधारणा लेनिनकै पालामा घाइते भएको थियो  रूसी क्रान्ति शीर्षकको आफ्नो निबन्धमा रोजा लक्जमबर्गले लेखेकी छन् लोकतन्त्र र अधिनायकत्वका बीचमा अधिनायकत्वको पक्षपोषण गरेर रूसी कामरेडहरूले गल्ती गरेका छन्  
	अब नेपालभित्र छिरौं   
	 को दशक समाप्तितिर सोभियत मोडेलको समाजवादमा पहिरो जान थालेपछि दुनियाँ एकपल्ट नराम्ररी रन्थनियो  अमेरिका पक्षधरहरूले भने समाजवाद अब सदाका लागि समाप्त भयो  आफूलाई समाजवादी भन्ने सानातिना पार्टीहरू धमाधम नाम फेर्दै आफ्नो अस्तित्व रक्षाको सपना देख्न थाले  तर त्यसै घडीमा नेपाल कम्युनिस्ट पार्टी माले का महासचिव मदनकुमार भण्डारीले आफ्नो पार्टीलाई माओत्सेतुङ विचारधारको घेराबाट बाहिर निकाल्दै लेनिनवादका कतिपय स्थापनालाई चुनौती दिँदै वास्तविक माक्र्सवादी पार्टी बनाउने काम थाले  यो कुनै प्रशंसा होइन  जनताको बहुदलीय जनवादलाई नेपाल कम्युनिस्ट पार्टीको कार्यक्रम बनाउने तयारीक्रममै उनले लेखेका छन् जनतालाई वाक्स्वतन्त्रताको अधिकार नदिईकन संरचनात्मक आलोचनाको अवसर नदिईकन जनतामा प्रेरक वातावरण सिर्जना गर्न तथा पूर्वी युरोप र सोभियत संघमा गरिएका जस्ता गल्तीहरू रोक्न गाह्रै पर्छ  
	मदन भण्डारीलाई नेकपा एमालेले नवीन विचारक मानेको छ र पश्चिमाहरूले उनलाई अहिले कार्लमाक्र्स नेपालमा जीवित छन् भनेर परिचय दिएका थिए  हामीले त नेपालमा मदन भण्डारीलाई नवीन विचारक मान्नु सामान्य एवं सहज सम्बोधन होला  तर पश्चिमाहरूले कार्लमाक्र्सका स्थापनाहरूसँग जोडेरै मदन भण्डारीका विचारहरू पढिसकेपछि कार्लमाक्र्स नेपालमा जीवित छन् भनेका हुन्  मदन भण्डारीको रहस्यमय हत्याले पनि उनी वास्तविक माक्र्सवादी हुन् भन्ने सत्यको उद्बोधन गरेको छ   
	भदौमा अँखा फुटेको डिंगो सधैं हरियो देख्छ भन्ने उखान छ नेपालीमा  वर्तमान नेपालको राजनीतिक आन्दोलनका सबै नेतामा ठ्याक्कै यही रोग लागेको छ  सबैभन्दा बढी यो रोग नेकपा एमालेका शीर्ष नेताहरूमै लागेको छ  मदन भण्डारीले कलकत्ता सम्मेलनमा भनेका थिए विभिन्न मुलुकमा गरिएको माक्र्सवादी सिद्धान्तको प्रयोगको अनुभवले माक्र्सवादको पुनव्र्याख्या र पुनः परिभाषा गर्नु जरुरी छ  जसले मानव जातिको स्वाधीनता मुक्ति र प्रगतिका निम्ति सामाजिक शोषण समाप्तिको निम्ति उत्पादन शक्तिको विकासका निम्ति माक्र्सवादको अर्को कुनै विकल्प छैन भन्ने कुरा प्रमाणित गरोस् र यसको शाश्वत जीवनको प्रत्याभूति गरोस्  
	पढ्नुस् हाम्रा नेताहरू पढनुस् र भ्रममुक्त हुनुस्  माक्र्सवाद अधिनायकत्वको सिद्धान्त होइन भन्ने सच्चाइ झन्झन् बलियो गरी स्थापित हुँदै छ  
	 
	 
	 
"
