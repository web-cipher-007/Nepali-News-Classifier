त्रिपक्षीय जनविरोधी गठबन्धनकुनै हालतमा पनि जित्नुपर्छ र त्यसको लागि के ठीक र बेठीक"
	कुनै हालतमा पनि जित्नुपर्छ र त्यसको लागि के ठीक र बेठीक भन्ने तर्कमा लाग्नु मूर्खता हो भन्ने तर्क माक्र्सवादको नभए पनि लेनिनवादको अभिन्न अङ्ग हो  वर्ग संघर्षभन्दा बाहिर कुनै नैतिकताको आधार हुन नसक्ने र त्यसैकारण कम्युनिष्टले वैधअवैध हरेक खालको योजनारणनीति अपनाउन तयार रहनुपर्छ भन्ने उनको सन्देश रहेको थियो   मा एक दिनमात्र क्रान्तिपछि काम गर्न पाएको रुसको संविधानसभाका सभामुख भिक्टर चिर्नोमको त्यसबखतको भनाइमा लेनिनको लागि जे गरेर भए पनि शासन हत्याउनु मूल कुरो थियो र यसबारे हिचकिचाउनु भनेको अपराध हुन्थ्यो  प्रधानमन्त्री बाबुराम भट्टराईको वर्तमान क्रियाकलाप हेर्दा लेनिनको यो चरित्रलाई चरितार्थ गर्न उनी तम्सिएका छन्  यसैकारण प्रधानमन्त्रीलाई हिजो भनेको कुरा आज फेर्नु र आज भनेको कुरा भोलि फेर्नु सामान्य कुरो हो  यसक्रममा उनको लागि राजनीतिक नैतिकता भन्ने प्रश्न ब्यर्थ बुर्जुवा गन्थनमात्र हो अर्थात् नैतिकता त्यही हो जसबाट सत्ता प्राप्ति हुन्छ र कायम रहन्छ  यो यथार्थता मोहन वैद्यजस्तो लेनिनवादीले नबुझ्दा धोवीघाटबाट उनले धोवीपाट खाएर चित हुनुपर्यो  यस अर्थमा मूलकुरो सत्ता हो र सत्तामा अड्न जे गर्नुपरे र जोसंग पनि सम्झौता गर्न तयार हुनुपर्छ र यो यसो नगर्नेहरु वेकुफ हुन् भन्ने लेनिनको अर्को सूत्रलाई हाम्रो प्रधानमन्त्रीले राम्रोसंग अपनाउन थालेका छन्  यो कुरो उनको आन्तरिकदेखि परराष्ट्र नीतिसम्ममा देखिन लागेको छ जसलाई अर्का लेनिनवादी मोहन वैद्यसम्मले पनि पचाउन नसकेर नयाँ पार्टी खोल्न पुगेछ  प्रचण्डको नेतृत्वको एमाओवादीभित्रै पनि यसबारे असन्तोष देखिन थालेको छ   
	सत्ताको लागि जे गर्न पनि हिचकिचाउनु हुँदैन भन्ने सूत्र अन्तर्गत आउँदा दिनहरुमा लेनिनस्टालिन शैलीको अधिनायकवादी चिन्तन र बहुलवाद बीचको संघर्ष सजिलोसंग समाधान हुने लक्षण देखिंदैन  प्रचण्डको माओवादी पार्टी पनि आउँदा दिनहरुका यो संघर्ष चर्कने संभावना अब धेरै बढेको छ  यस परिवेशमा माओवादीको  बुँदे मागका थुप्रै बुँदाहरु प्रधानमन्त्री बाबुरामका लागि असान्दर्भिक भइसकेका छन् र तिनीहरु रद्दीको टोकरीमा पुगिसकेका छन्  सत्ता टिकाउने नयाँ दौडमा  बुँदेमा रहेको कतिपय राष्ट्रियतासंग सम्बन्धित प्रश्नहरु पनि वर्तमान सरकारका लागि गौण भएका छन्  त्यस्तै प्रधानमन्त्रीले समयसमयमा आफ्नो लेखहरुमा ब्य गरेका प्रधान अन्तरविरोध सम्बन्धी प्रश्नहरु पनि अब ब्यर्थ भएका छन्  यो अवधिमा वर्तमान सरकारले सिर्फ वर्गसंघर्षको अवधारणाबाट जातीय संघर्षपट्टि मात्र भ्यागुते छलाङ लगाएको छ  यो सैद्धान्तिक बिचलन अहिले आवश्यक भएको छ किनभने सबैभन्दा प्रमुख केन्द्रबिन्दु सत्तामात्र भएको छ   
	प्रधान अन्तरविरोधबारे 
	वामपन्थी राजनीतिमा प्रधान अन्तरविरोध के हो  भन्ने प्रश्न महत्वपूर्ण हुन्छ  क्रान्तिका दुश्मन को हुन् र कसको बिरुद्ध निसाना लगाउने भन्ने किटान गर्नसक्नु नेतृत्वको क्षमताको रुपमा रहन्छ  यसले राजनीतिक रणनीति निर्माण गर्छ र कार्यकर्तालाई कसको बिरुद्ध जाइलाग्ने भन्ने मार्गनिर्देशन गर्छ  वामपन्थी चिन्तनको हस्ती हुनुको अर्थ प्रधान अन्तरविरोध ठम्याउन सक्नुपर्छ  प्रधान अन्तरविरोधको गलत ब्याख्या भएमा दुश्मनलाई निसाना लगाउन नसकिने र अन्ततोगत्वा क्रान्तिकारी धार सकिने उनीहरुको तर्क रहेको छ   
	वर्तमान प्रधानमन्त्री बाबुराम भट्टराईले प्रधानमन्त्री हुनु अगाडिसम्म पनि नेपालको सन्दर्भमा प्रधान अन्तरविरोध भनेको भारतीय विस्तारवादबाट संरक्षित देशीय प्रतिक्रियावाद भनी बडो गर्वसाथ ठोकुवा गरेका थिए  यसै सन्दर्भमा असमान सन्धि सीमा अतिक्रमण र असमान आर्थिक तथा राजनीतिक सम्बन्धबिरुद्ध आन्दोलन संचालन गर्नुपर्ने कुरामा उनीले जोड दिएका थिए  तर उनको दस महिने शासनकालको यथार्थताले के देखाएको छ भने विदेशी संरक्षण र घरेलु प्रतिक्रियावादीअवसरवादी तथा भ्रष्ट तत्वसंगको ब्यापक अन्तरघुलन उनको मूल चिन्तनको रुपमा रहेको छ  यस परिवेशमा उनले ब्याख्या गरेको प्रमुख अन्तरविरोध भनेको वास्तवमा आफू सत्तामा पुग्न आफ्नै पार्टी कार्यकर्ता र जनतालाई वेकुफ बनाउने बौद्धिक हतकण्डामात्र रहेको देखापर्न थालेको छ   
	स्वभावतः सत्ताका लागि अपनाइएको यो विकृत चिन्तन र नीतिगत संरचनाको फन्दामा नेपाली सार्वभौमिकता र राष्ट्रियताका प्रश्नसमेत हराएर जानथालेका छन् भने अर्कोतिर आम जनताको जनजीविका सम्बन्धी प्रश्नहरु सरकारको चाँसोको विषय हुनछोडेको छ  संविधानसभा र संसदको असामयिक हत्याले यो नीतिलाई अझ बल पुर्याएको छ  त्यसैले राष्ट्रको संवेदनशील विषयहरुमा जनताबाट लुकाएर भट्टराई सरकार विदेशी कम्पनीसंग चिठीपत्र गर्न तयार हुन्छ र सर्वोच्च अदालतले बाध्य गरेपछि मात्र यथार्थ जनतासामु आउँछ  यही सैद्धान्तिक विचलनले गर्दा यो सरकारलाई नेपालको इतिहासमै सबैभन्दा भ्रष्ट सरकारको रुपमा हेर्नपर्ने स्थिति देखापरेको छ  प्रधानमन्त्री हुनु अगाडिसम्म देशीय प्रतिक्रियावादको बिरुद्ध आवाज दिने भट्टराईजी अहिले आफ्नो पार्टी र सत्ता सहयोगी पार्टीहरुको खुलेआम लुट र भ्रष्टतन्त्रलाई धृतराष्ट्रले दुर्योधनलाई संरक्षण गरेसरह  
	संरक्षण गरेर भए पनि सत्ता टिकाउनुपर्छ भन्ने चिन्तन बोकेर कुधिरहेछन्  त्यसैले आम नेपालीको जनजीविकासंग सम्बन्धित कृषिका लागि चाहिने मलसम्म पनि उनी आफैं कृषिमन्त्री हुँदासमेत उपलब्ध हुनसदैन   
	कृषिप्रधान देश नेपालमा एक बोरा मलका लागि  दिन लाइनमा बस्दा पनि मल पाउन असफल भएको किसानको आँसुले सरकारलाई र यसका क्रान्तिकारी अन्तरविरोधका विशेषज्ञहरुलाई कुनै असर पारेको छैन र यो गम्भीर असफलता तथा जनताप्रतिको उपेक्षाप्रति को जिम्मेवार भनेर खोजखवर गर्ने नैतिक साहस सरकारमा छैन  तर आलो घाउमा नुन छर्के जस्तोगरी अर्थमन्त्री भने हामीले पूर्ण बजेट ल्याएको भए के गर्थेम् भनी हावादारी सपना बाँड्न यस्तो अवस्थामा पनि पछि पर्दैनन्  एक बोरा मल नपाएर किसान रोइरहेछ र सरकार उसलाई दूर भविष्यमा  मेगावाट बिजुली खपत गर्ने मल कारखानाको आश्वासन दिइरहेछ  सायद यही हो क्रान्तिकारी नैतिकता  हुन त लेनिनलाई उद्धृत गरेर कहिल्यै नथाक्ने डा भट्टराईलाई सम्झना हुनुपर्छ नैतिकताबारे लेनिनको यो भनाइ हामी भन्छौं नैतिकता त्यही हो जसले पुरानो समाज भत्काएर श्रमिक र सर्वहारा एकता गराउँछ लेनिनसंकलित रचना भोलुम यस्तै चिन्तनको जगमा स्टालिनको सर्वसत्तावाद अडेको थियो तर एक बोरा मल नपाएर  खेत रोप्न नपाएको किसानलाई मल कारखानाको दसवर्षे सपना देखाउने नैतिकताले लेनिनलाई पनि जिल्ल पार्नेछ   
	नयाँ जनविरोधी गठबन्धन  
	यथार्थता के छ भने वर्तमान सरकार विदेशी संरक्षणमा देशीय प्रतिक्रियावादीअवसरवादी तथा भ्रष्ट तत्वसंगको अन्तरघुलनमा आधारित हुँदै गएको छ  प्रधानमन्त्रीको इच्छा जे भए पनि यो सरकारको क्रियाकलाप हेर्दा नेपाली राष्ट्रियता र नेपाली जनजीविका सम्बन्धी प्रश्नहरु हल गर्नु यसको क्षमताभन्दा बाहिर जानथालेको छ  विदेशी संरक्षण र घरेलु भ्रष्टसंगको अन्तरघुलनले भट्टराईको ब्याख्या अनुसारको प्रधान अन्तरविरोधको अवधारणा अब एउटा भद्दा ठट्टामा परिणत भएको गएको छ   
	वास्तवमा आज डा भट्टराईको सरकार विदेशी संरक्षण भ्रष्ट घरेलु प्रतिक्रियावाद र एमाओवादीभित्रको अल्पतन्त्र बीचको त्रिपक्षीय जनविरोधी गठबन्धनको रुपमा देखापरेको छ  यसले न देशको स्वार्थ र स्वाभिमानको संरक्षण गर्नसकेको छ नत माओवादी पार्टीको सैद्धान्तिक धारको  खोक्रो आडम्बर धम्की विदेशी संरक्षण र प्रतिक्रियावादीअवसरवादी भ्रष्टतन्त्रसंगको अन्तरघुलनमा अडेको यो सत्ताको यथार्थताबारे समयमै माओवादी लगायत सवै दल र नेपाली सतर्क र सचेत हुनु राष्ट्र हितमा हुनेछ  
"
