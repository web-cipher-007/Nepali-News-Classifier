सेतो चामल र कर्णालीको खाद्य संकटकर्णालीमा हेलिकप्टरबाट सेतो चामल पठाउनुको साटो स्थानीय उत्पादन बढाउनु स्थायी समाधान हो  "
	कर्णालीको खाद्य संकट समाधान गर्न काठमाडौंबाट चामल पठाउने प्रणाली र यसबाट त्यस जिल्लामा देखिएको कुपोषणबारे अरुणा उप्रेतीको रोचक लेख कान्तिपुरमा साउन  मा प्रकाशित भएको थियो  वास्तवमा कर्णाली अञ्चलको खाद्य संकट समाधान गर्ने नाममा नेपाल राज्यले दसकौंदेखि खच्चरदेखि हेलिकप्टरसम्म प्रयोग गरेर चामल पुर्याउने गरेको छ  यो वर्षमात्रै दुर्गम जिल्लामा खाद्यका लागि ढुवानी अनुदानको लागिमात्रै नेपाल सरकारको झन्डै  करोड रुपैयाँ खर्च हुनेछ  यो प्रक्रिया दसकौंदेखि चलिरहेछ तर यसबाट कर्णालीको खाद्य संकट समाधान भएको छैन भने उल्टो जनतामा परम्परागत खाना खाने बानी हट्ने र भात खाने नयाँ बानीले डा उप्रतीले लेखेजस्तो कुपोषण बढेर गएको छ  तर यो समस्याको दीर्घकालीन रुपमा कसरी समाधान गर्ने भन्नेबारे ध्यान जानसकेको छैन  पोहर जे गरेको थियो यसपाली पनि त्यही गर्ने र अर्को वर्ष पनि त्यसैलाई निरन्तरता दिने प्रवृत्तिले दुर्गम क्षेत्रको खाद्य अभाव घटेर होइन बरु झन् बढेर गएको छ  
	खाद्य सुरक्षाको प्रश्न 
	कर्णाली अञ्चलमा खाद्यान्न उत्पादन नहुने होइन  त्यस क्षेत्रमा मकै कोदो फापर आलु सिमीको उत्पादन हुन्छ र यी सबै चामलभन्दा पोषणयुक्त छन्  तर यी वस्तुहरुको उत्पादन वृद्धि र खपतमा सरकारको ध्यान गएको छैन भने खाद्य संस्थानको चामल पुर्याउने नीतिले जनतालाई सधैं काठमाडौंबाट आउने हेलिकप्टर र खाद्य संस्थानको चामल गोदामसँग आश्रति गराएको छ   
	कणर्ालीजस्ता दुर्गम क्षेत्रको खाद्य सुरक्षा सुनिश्चित गर्न मूलतः त्यस क्षेत्रमा उत्पादन हुनसक्ने खाद्यान्नलाई नै प्रोत्साहन गर्नुपर्छ  तर यो प्रोत्साहनको प्याकेज कस्तो हुने र यसलाई कसरी लागू गर्ने  
	माथि उठाइएका उत्तर खोज्न धेरै मगज खियाउनु पर्दैन  मूलतः हामीले दुई महत्वपूर्ण तथ्य स्वीकार गर्नुपर्छ  पहिलो काठमाडौं या तराईका जिल्लाबाट हेलिकप्टर चार्टर गरेर कर्णालीका जनताका लागि खाद्य सुरक्षा सुनिश्चित गर्न गाह्रो छ  दोस्रो कर्णालीका जनतालाई खाद्य सुरक्षा दिन त्यस भेगमा उत्पादन हुनसक्ने अन्न वृद्धि गराउने नीति नेपाल सरकारले लागू गर्नुपर्छ  यसका लागि बिभिन्न मन्त्रालयहरुबीच समन्वय आवश्यक पर्ने स्पष्ट छ   
	यी दुई यथार्थलाई स्वीकार गर्ने हो भने नेपाल सरकारले कर्णालीमा खाद्य सुरक्षा सुनिश्चित गर्न लिनुपर्ने नीतिहरु स्वतः स्पष्ट हुन आउँछ  मूल कुरो त्यस क्षेत्रमा उपलब्ध हुनसक्ने खाद्यान्न उत्पादन कसरी बढाउने  यसका लागि सबैभन्दा महत्वपूर्ण कुरो कर्णाली अञ्चलको हरेक जिल्लामा उत्पादन हुनसक्ने खाद्यान्नलाई प्रोत्साहन मूल्यमा स्थानीय खाद्य कार्यालयले किसानबाट किनिदिने ग्यारेन्टी गर्नुपर्यो  मूल्यको हकमा एक किलोग्राम चामल तराईबाट किनेर ढुवानी अनुदानसमेत जोडेर आउँदा जति मूल्य कालिकोटमा या यस्तै अन्य जिल्लामा पर्छ कमसेकम त्यही मूल्यमा जौं फापर कोदोजस्ता स्थानीय उत्पादन किनिदिने घोषणा सरकारले  
	गर्नुपर्छ  उत्पादित वस्तु यसरी किनिदिने सुनिश्चितता भए किसानलाई उत्पादन बढाउन प्रोत्साहन मिल्नेछ   
	यसरी संकलित खाद्यान्न स्थानीयवासीलाई राज्यले खाद्य अभाव भएको समयमा सुपथ मूल्यमा उपलब्ध गराए राज्यले त्यस भेगका गरिब जनताप्रतिको उत्तरदायित्व निर्वाह गरेकोमात्र नभई डा उप्रेतीले देखाए जस्तो कुपोषणको समस्या पनि हट्न सक्छ  आकर्षक मूल्य दिनसके उत्पादन बढाउन सकिन्छ भन्ने सामान्य अर्थशास्त्रको सिद्धान्त हो  यसलाई कर्णाली अञ्चलको खाद्य उत्पादन वृद्धि गर्न प्रयोग गर्न नसकिने होइन  यसक्रममा के स्पष्ट गरिनुपर्छ भने सरकारले जिल्लामा अनुदान दिएर खाद्यान्न उपलब्ध गराउने हो र यस्तो खाद्यान्न चामल हुनुपर्छ भन्ने तर्क स्वीकार गर्न सकिंदैन  रमाइलो कुरो के छ भने फापरको ढिँडोलाई अचेल काठमाडौंका महंगा रेष्टुरेन्टमा समेत विशेष परिकारको रुपमा हामी खान थालेका छौं  तर यही खाले अन्नलाई सरकारको दुर्गम क्षेत्रमा चामलमात्र बेच्ने नीतिले स्थानीय उत्पादनलाई निरुत्साहित गरेको छ   
	आकर्षक मूल्य उत्पादन बढाउने एउटा तत्व हो र यतिले मात्र पुग्दैन  सरकारले स्थानीय उत्पादन किन्ने ग्यारेन्टी र मूल्यसमेत तोकेपछि किसानहरुलाई उत्पादन बढाउन सरकारको जिल्लास्थित कृषि शाखा र कृषि बैंकले समन्वयात्मक तरिकाले प्रविधि र ऋण उपलब्ध गराउनुपर्छ  प्रविधि र ऋणको माग त्यही बेलामा बढ्छ जब किसानलाई आकर्षक मूल्यको सुनिश्चितता हुन्छ  मूल्य प्रविधि र ऋणको समिश्रण र संयोजनबाट हामीले कल्पना गरेभन्दा छिटो कर्णालीवासीलाई हामी चामलमा होइन स्थानीय पोषणयुक्त अन्न उत्पादनमा हामी आत्मनिर्भर बनाउने आशा गर्न सक्छौं   
	माथि उल्लिखित उपायहरु लागू गर्न सकिन्छ तर यसका लागि दुर्गम जिल्लामा सधै खाद्य अभाव रहन्छ र त्यहाँ मानिसहरुलाई हेलिकप्टरबाट महंगो ढुवानी भाडा दिएर चामल नै पुर्याउनुपर्छ भन्ने मनस्थितिबाट हामी मुक्त हुनुपर्छ  दुर्गम जिल्लामा खाद्य संस्थानले वर्तमान समयमा ढुवानी अनुदानमा खर्च हुने रकमसमेत जोडेर स्थानीय उत्पादन स्थानीय किसानबाट किन्ने ग्यारेन्टी गर्ने र यो प्रक्रियामा टेवा पुर्याउने कृषि शाखाले कृषि प्रविधि र कृषि बैंकले कृषि ऋण उपलब्ध गराउने हो भने थोरै वर्ष तीनदेखि पाँच वर्षभित्र कणर्ाली अञ्चलले सधै खाद्य संस्थानको पाँच केजी चामलका लागि कुर्नुपर्ने पीडा अन्तबाट हुन सक्नेछ   
	हाल करोडौं रुपैयाँ रोजगारी वृद्धि गर्ने नाममा कर्णाली अञ्चलको लागि छुट्याइन्छ  तर छुट्याएको रकम खर्च हुँदैन र खर्च भए पनि साँच्चिकै गरिब जनताका तहसम्म पुग्दैन  कर्णाली अञ्चलको खाद्य समस्याबारे भाषण गरिन्छ तर सारभूत रुपमा जनतालाई नै उत्पादन वृद्धिमा प्रोत्साहित गराउने रणनीतिको सधै उपेक्षा गरिएको छ   
	आशा गर्ने कम ठाउँ 
	कर्णालीको खाद्य सुरक्षाको लागि माथि उल्लिखित नीतिगत परिवर्तन एकपटक नेपाल सरकारले लागू गर्न खोजेको पनि थियो   को दसकको सुरुमा त्यसबखत यस लेखमा उल्लेख भएअनुसार खाद्य संस्थानले कर्णालीका जिल्लाहरुमा प्रोत्साहन मूल्य अर्थात् चामल कर्णालीका जिल्ला पुर्याउँदा तराईबाट ल्याउँदा पर्ने प्रतिकेजी लागतका आधारमा स्थानीय अन्न खरिद गर्न तोकिने मूल्य कायम गरी स्थानीय तहमै कोदो फापर मकैजस्ता अन्न किन्ने र सरकारले त्यही अन्न सहुलियत मूल्यमा जनतालाई आवश्यक परेको बेला उपलब्ध गराउने कुरो नीतिगत रुपमा घोषणा गरिएको थियो   
	साथै कृषि मन्त्रालयलाई स्थानीय अन्न उत्पादनमा सहयोग पुर्याउन उन्नत प्रविधि तथा अन्य सहुलियत पुर्याउन निर्देशन दिइयो  सिद्धान्तमा यो नीति स्वीकार गरे पनि व्यवहारमा भने सम्बन्धित मन्त्रालयबाट लागू गर्ने उत्साह देखिएन  मूलतः अन्न तराईबाट ढुवानी गर्दा त्यसबाट उपलब्ध कुत संकलनलाई यो नयाँ नीतिले अन्त्य गरिदिन्थ्यो  उल्टो ढुवानीको रकम स्थानीय अन्न खरिद मूल्यमा समायोजन गर्दा कृषकहरुले प्रोत्साहन मूल्य पाउँथे  ढुवानी ठेक्काको जालो तोड्न गाह्रो भयो  नयाँ नीति लागू गर्ने भनिए पनि व्यवहारमा सम्बन्धित मन्त्रालय मौन रह्यो र अर्थमन्त्री फेरिएपछि यो नीति हरायो  त्यसपछिदेखि अहिलेसम्म दुर्गम क्षेत्रमा सेतो चामल आपूर्ति कर्णालीका जनताको खाद्य सुरक्षाको नाममा ढुवानी व्यापार पनि भएको छ  यसबाट हेलिकप्टर कम्पनी लगायत सम्बन्धित पक्षलाई फाइदा पुगेको छ तर यही नीतिले कर्णालीको खाद्य सुरक्षा प्रायः असम्भव छ   
	वर्तमान सरकार आफूलाई अग्रगामी भन्छ तर प्रधानमन्त्रीको भाषण सुन्दा उनी आफैंसँग आर्थिक निर्माणबारे कुनै ठोस भिजन छैन  चौ मुहानीमा रहेको बटुवाजस्तो कता जाने भन्ने उनीसँग कुनै आर्थिक दृष्टिकोण छैन  दृष्टिकोण नभएपछि स्टालिनवाददेखि देङवाद या रेगनवाद जता गए पनि हुन्छ  तर आजको परिवेशमा यो वाद अथवा अर्को वादभन्दा राज्य बजार र जनता बीचको उपयुक्त व्यावहारिक समिश्रण नै मूल आवश्यकता हो  यस सन्दर्भमा  को दसकमा कर्णालीमा हेलिकप्टरबाट सेतो चामल पठाउनुको सट्टा स्थानीय उत्पादन नै वृद्धि गरी खाद्य सुरक्षा उपलब्ध गराउनेगरी तयार गरिएको सामान्य अर्थशास्त्रमा आधारित मोडल कसो होला  यो नीति अपनाउने हो भने तीसौं वर्षदेखि खाद्य ढुवानीमा हुने चलखेल रोकिनेछ  कर्णालीको खाद्य सुरक्षा ढुवानीको सेतो चामलबाट स्थानीय उत्पादनउन्मुख हुनेछ  तर विकासको नाममा धन संकलन र कुत असुल्न तल्लिन वर्तमान माओवादी नेतृत्वले यस्तो निर्णय गर्ला भनी आसा गर्ने ठाउँ भने छैन   
	लेखक राष्ट्रिय जनशक्ति पार्टीका सहअध्यक्ष हुन्  
"
