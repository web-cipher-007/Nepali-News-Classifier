संघीयता र सहमतिकाठमाडौंको मधेसी सभामा एक बहालवाला मन्त्री गर्जिए "
	काठमाडौंको मधेसी सभामा एक बहालवाला मन्त्री गर्जिए  उनले भने मधेस विरुद्ध औंला उठाउनेको औंला काटिन्छ  उनको यो उत्तेजनामा चरम हीनताबोध देखिन्थ्यो  उनी आशंकाहरूको खेती गरिरहेका थिए  सोझा मधेसी जनतालाई भड्काइरहेका थिए  हुँदै नभएको भूत देखाएर कसैलाई तर्साइरहेका थिए  उनको अभिव्यक्तिमा अराजकता थियो  मन्त्री हुनुको दम्भ थियो  सामन्तवादको गन्ध थियो  यो जिम्मेवार नेताको अभिव्यक्ति कसैगरी थिएन   
	मधेसको कुरा गर्नेहरू जानकार होलान् कि त्यहाँ गैरमधेसीहरू पनि छन्  मधेसमा थारुहरू छन्  मुस्लिम छन्  पहाडीहरू छन्  उनीहरू मधेस भनिरहेका छैनन्  पूर्वमा कोचहरू छन्  उनीहरू कोचिला चाहन्छन्  कोचहरू बरु थारुसंग मिल्न सक्ने देखियो तर मधेससंग उनीहरू असहमत देखिए  मिथिलाको सभ्यता इतिहास पहिचान र गौरव पनि यही समथर भूगोलमा निर्माण भएको छ  उनीहरू न समग्र मधेस एक प्रदेश चाहन्छन् नत थरुहट उनीहरूलाई स्विकार्य छ  मधेसमा कोच अवध मिथिला र भोजपुराको अलग पहिचान पनि छ  के यी सबैको औंला काट्न संभव छ  अनि यो उत्तेजना अहंकार र अतिले समग्र मधेस एक प्रदेश बन्न संभव छ   
	यही कुरा लिम्बुवानमा पनि छ  खम्बुवानमा पनि छ  किरातमा पनि छ  अन्यत्र पनि छ  पूर्वी पहाडदेखि समथर झापा मोरङ र सुनसरीसम्म दाबी गर्ने लिम्बुवानले कोचको माग दाबीलाई बिर्सिएर कसरी समस्या समाधान हुन्छ  पूर्वी तराईमा थरुहटको माग छ  पूर्वी पहाडलाई किरात भूमि भन्नेहरू पनि छन्  खम्बुवान भन्नेहरू पनि छन्  त्यही शेर्पाल्यान्ड भन्नेहरूले माथिल्लो क्षेत्र दाबी गरेका छन्  अखण्ड सुदूर पश्चिम भन्नेहरू पनि आन्दोलन गर्दैछन्  यी सबैलाई के भन्ने  आफ्ना मागमात्र सही वैज्ञानिक र सन्तुलित अरू सबै एकात्मकतावादी वा बाहुनवादी भनेर विषयलाई अन्तै मोड्नु उपयुक्त हुँदैन  अरुका विचार दृष्टिकोण र अभिमतहरूलाई पनि ख्याल गर्नुपर्छ  अनिमात्र बहस सन्तुलित बन्छ  प्रदेशहरू साझा बन्छन्   
	यो मुलुकमा सबैभन्दा धेरै क्षत्री छन्  बाहुनहरू पनि उल्लेख्य छन्  दशनामी छन्  विश्वकर्मा दर्जी र सार्कीहरू पनि कम छैनन्  ताप्लेजुङमा पाती पढेर बसेका बाहुनहरू छन्  ओखलढुंगामा हलो जोतेर बचेका क्षत्रीहरू छन्  नुनको भारी बोकेर जीवन चलाउने गरिवहरू छन्  उनीहरू जनजाति होइनन्  यिनीहरूमध्ये धेरै पहाडको रुखो जमिनमा खेती किसानी गरेर जजमानी पेसामा भुलेर र कृषि मजदुरीमा बाँचेका छन्  विगतमा यिनीहरूको पनि सुख र समृद्धि खोसिएको हो  सपना लुटिएको थियो  त्यसैले त कम्युनिष्टहरूको साम्यवाद र कांग्रेसको प्रजातन्त्रका लागि यिनीहरूले  वर्ष दिएका छन्  लोकतन्त्रका लागि पोखिएको रगतमा उनीहरूको पनि रंग मिसिएको छ  उनीहरूले पनि आन्दोलनमा आफन्त गुमाएका छन्  जेलनेल र यातनाले उनीहरूको पनि हाड मक्किएको छ  तर राज्य पुनःसंरचना गर्दा उनीहरू कहाँ छन्  उनीहरूको पहिचान कहाँ छ  उनीहरूको हिस्सेदारी कहाँ छ  अनि आजको बहसमा कसैले भन्दैछ कि उनीहरू शासक हुन्  उनीहरू सामन्त हुन्  उनीहरू अभिजात्य वर्ग हुन् अनि कसरी मिल्छ राज्य पुनःसंरचनाको कुरा   
	अहिले भइरहेका बहसहरू हेर्दा कुरा मिल्ने छाँटकाट देखिँदैन  पहिचानको अति आग्रहले कुरा विगार्दैछ  यसरी त कसरी पुगिएला निष्कर्षमा  अनि कसरी मिल्ला कुरा  एउटै भूगोलमा जातीय विविधता छ  बहुआयामिक पहिचान छन्  तर पनि साझा सभ्यताको जग बन्दैछ  जातीय समिश्रण र अन्तरघुलन तीव्र बन्दैछ  ठिमाहा सन्तानहरूले नयाँ युग बनाउँदैछन् तर यो यथार्थलाई छोपियो  एउटाले अर्कोलाई बुझ्ने कुरामा समस्य भयो  आफ्नोमात्र पहिचानको कुराले समस्या भयो  अरूको पहिचान स्विकार नगर्दा गांँठो पर्यो  भुइँमा कसैले कसैलाई निषेध गर्ने अवस्था छैन  यो यथार्थलाई स्विकार नगर्दा सहमति बन्न ढिलो भइरहेको छ   
	अहिलेको बहसले राज्य पुनःसंरचनाको महत्वलाई सीमित बनाइदिएको देखिन्छ  राज्य पुनःसंरचना भनेको भूगोलको विभाजनमात्र हो कि  केही जातिलाई मालिक बनाउने अभ्यास हो कि  केहीलाई मात्र अवसर हो कि  के हो राज्य पुनःसंरचना  राज्य पुनःसंरचना केका लागि होला  विकास समृद्धि सामाजिक न्याय र अवसरहरूको सन्तुलित वितरणको कुराचाहिं राज्य पुनःसंरचनासँग जोडिएर आउँछ कि आउँदैन  उत्पादन र वितरणमा न्यायको छलफल कता हरायो  प्रशासनिक सुगमता र सामथ्र्य कता पर्छ  हरेक प्रदेश समृद्ध बन्ने कुरा कहाँ पर्छ  राज्य पुनःसंरचनाको कुरा गर्दा सहअस्तित्व साझेदारी र सामथ्र्यको कुरा गर्न पर्दैन र   
	मधेसमा मुसहर छन्  चमार छन्  खत्वे छन्  भूमिहीन दलितहरू छन्  उनीहरू सदियौदेखि खेती किसानी गर्छन् तर भोकै छन्  चरम सोषण छ  काठमाडांैमा बसेर समग्र मधेस एक प्रदेश दाबी गर्ने मधेसका मसिहाहरूको जमिन जोत्ने यी निम्छरा किसानहरूको हातमा एक इन्च जमिन छैन  मधेसमा सबैभन्दा गहिरो छुवाछूत छ  दलित भएकै कारण इनार छुन नपाएका अनगिन्ती कथा मधेसमा छन्  चमारले सिनो नफाल्दा नाकाबन्दी सहेका घटनाहरू ताजै छन्  मधेसमा सबैभन्दा चर्को महिला हिंसा छ  दहेजको नाममा जिउँदै जलाइएका चेलीहरूको चित्कार छ  मधेसमा हत्या र अपहरण छ  मधेसमा अन्यत्रभन्दा धेरै भ्रष्टाचार छ  स्थानीय विकास मन्त्रालयको न्युनतम सर्तमा मधेसका अधिकांश गाविस फेल भएका छन्  उनीहरूले पाउने अनुदान कटौती भएको छ  यो यथार्थबाट मधेसका गरिवहरू कसरी मुक्त होलान्  चेलीहरू कसरी मुक्त होलान्  विभेद सकिएला र मधेसमा लोकतन्त्र आउला  यो विषयचाहिं राज्य पुनःसंरचनाभित्र पर्दैन  मधेस त होला तर कस्का लागि  दलित महिला पहाडी मुस्लिमहरू मधेसमा कहाँ हुन्छन्  उनीहरूको स्थान के हुन्छ  अन्यत्रका लागि पनि यही प्रश्नमाथि चिन्तन आवश्यक होला  आआफ्नै माग र दाबीका खातहरूमाथि बसेर हँुदैन  एकअर्कालाई धारेहात मात्र लगाउने हो भने कसरी बन्छ साझा नेपाल  
	संघीयता आवेगहरूको जगमा बन्दैन नत भावनाको बलमा नै यो टिक्न सक्छ  संघीयता बनाउने काम भूगोल बाँड्ने काममात्र होइन  यसमा केही प्राविधिक काम पनि हुन्छन्  केही प्रशासनिक झमेला छन्  उसरी नै यसमा मनोविज्ञान पनि जोडिन्छ  तर अहिले त भूगोललाई बाँड्ने कुरामात्र भइरहेको छ  मधेस माग्दा लिम्बुवान माग्दा किरात माग्दा वा नेवा माग्दा अन्य समुदाय कहाँ हुन्छन्  अल्पमतहरूको पहिचानबाट प्रदेश बनाउँदा बहुमतको असहमति कसरी सम्वोधन हुन्छ  भविष्यमा आउने चुनौतीहरूलाई विचार नगरी कसरी प्रादेशिक स्थायित्व कायम रहला  पुनः विभाजनको खतरा सम्वोधन गर्ने आधारभूत विधिहरू केके छन्  पहिचानको कुरा गर्दा अन्य समुदायको मनोविज्ञान ज्यादै महत्वपूर्ण हुन्छ  यसैमा प्रादेशिक समृद्धि र स्थायित्व निहित हुन्छ   
	अलिकति बोल्दा तर्कहरू गर्दा वा असहमति राख्दैमा कसैको औंला काटिदिने हो भने मधेस बन्दैन  यस्तो मधेस बन्न पनि हुँदैन  न थरुहट बन्छ न नेवा बन्ला नत अरु नै केही  जातको आडम्बरले राजनीति धान्ने कुरा पुरातन भयो  नत पहिचानको सीमालाई संकुचित गरेर नै विश्व प्रतिस्पर्धामा टिक्न सकिन्छ  अबको युग त प्रतिस्पर्धा सहअस्तित्व समृद्धि र विकासको युग पो बनाउनुपर्छ  अब त सबैले मिलेर मुलुक पो बनाउनुपर्छ  यसका लागि एउटाले अर्कोलाई सम्मान गर्न सकेनौ भने कसरी बन्छ मुलुक  कसरी हुन्छ राज्य पुनःसंरचना र कसरी बन्छ साझा नेपाल  हिजो आर्य खसहरूको आडम्वरले मुलुक बिगि्रयो भन्नेहरू अर्को आडम्वरको खेती गरिरहेका पो छौं कि  ढिलो हुनुभन्दा अगाडि नै विचार गरौं   
	राजनीतिक विश्लेषक दाहाल इटहरीबाट लेख्छन्   
	 
"
