कुशासन र भ्रष्टाचारको भयानक रूपलोकतान्त्रिक विकल्पहरू छँदाछँदै संविधानसभाव्यवस्थापिका संसदको मध्यरातमा अप्रत्यासित रूपमा समाप्त गर्ने कदम दुराशययुक्त थियो भन्ने धारणा मैले राख्दै आएको छु "
	लोकतान्त्रिक विकल्पहरू छँदाछँदै संविधानसभाव्यवस्थापिका संसदको मध्यरातमा अप्रत्यासित रूपमा समाप्त गर्ने कदम दुराशययुक्त थियो भन्ने धारणा मैले राख्दै आएको छु  सम्पूर्ण प्रशासन संयन्त्रलाई बेलगाम र स्वेच्छाचारी ढंगले दुरुपयोग गरी आफ्नो राजनीतिक अभीष्ट पुरा गर्न माओवादी र मधेसी मोर्चाले यो कदम चालेका हुन्  आखिर जेठ  भित्र संविधान नबनेको खण्डमा  मिनेट पनि पदमा रहन्न भन्ने प्रधानमन्त्री डा बाबुराम भट्टराईले सत्तामा टिक्नकै खातिर संविधानसभा अन्त्य गराए  माओवादी नेतृत्वको नैतिक धरातल यसैबाट स्पष्ट हुन्छ   
	कुशासन  
	अझैसम्म  हजार  सय  लडाकुलाई समायोजन प्रक्रियामा लान प्रधानमन्त्रीकै आदेशमा छनोट प्रक्रिया सुरु गरिएको छैन  राजनीनिक रिक्तताको मौका छोपेर आफ्नो स्वार्थ अनुकूल समायोजन गर्ने प्रयासमा माओवादी नेतृत्वको सरकार प्रयत्नशील छ  छनौट समितिमा आफू अनुकूल व्यक्तिहरू राख्ने काम हुनलागेको छ  अन्य दलका प्रतिनिधिहरूले बारम्बार आग्रह गर्दा पनि विशेष समितिको बैठक बोलाइएको छैन  लडाकुहरूले आफूले प्रयोग गर्ने भाँडाबर्तनसमेत बेची शिविर छाडिसकेको समाचार छ  मासिक रकम बुझ्नमात्र शिविरमा आउँछन्  पदमुक्त प्रधानमन्त्रीको व्यवहार पूर्ण कार्यकारीको जस्तो छ  राष्ट्रपतिलाई आएको निमन्त्रणामा उनी विदेश भ्रमण गर्दैछन् राजनीतिक संकटको अवस्थामा  आफैले घोषणा गरेको निर्वाचन आचारसंहिता उल्लंघन गर्दै प्रशासनमा सरुवाबढुवा हुँदैछ  तस्करी र आपराधिक क्रियाकलाप ढाकछोप गर्ने नियतले प्रहरी उच्च अधिकृतहरूको सरुवा भइरहेको छ  रोपाइँको समयमा मलको आपूर्ति गर्न नसक्दा किसानमा हाहाकार छ भने सर्वसाधारणले धान्नै नसक्नेगरी भाउ बढाउँदा पनि पेट्रोल डिजेल र मट्टतिेलको बजारमा अभाव छ  सर्वसाधारण कालाबजारमा किन्न बाध्य छन्  कुशासनको अर्काे रुप के हुनसक्छ  ठूला विकास आयोजनामा भ्रष्टाचार गरी रकम असुल्ने अभियानमा सरकार लागेको छ  खासगरी वैदेशिक सहायतामा संचालित ठूला आयोजनामा भ्रष्टाचारका लागि लक्ष्य गरिंदैछन्  यसको पछिल्लो उदाहरण माथिल्लो त्रिशूली ए जलविद्युत परियोजना हो  जसमा अर्बौ रुपियाँ घोटलाका लागि तानाबाना बुनिंदैछ   
	सुनको अन्डा  
	माथिल्लो त्रिशूली ए परियोजना सरकारी क्षेत्रमा निर्माणाधीन जलविद्युत परियोजना हो  यो योजना निर्माणका लागि आजभन्दा  वर्षअघि नै गिरिजाप्रसाद कोइराला नेतृत्वको सरकारले पहल गरेको हो  जुन बखत मैले अर्थमन्त्रीको पद सम्हालेको थिएँ  चिनियाँ सरकारलाई एक्जिम बैंकमार्फत सस्तो कर्जा प्रवाह गर्न आग्रह गरिएको थियो  त्यसपछिका सरकारहरूबाट पनि यस परियोजनालाई निरन्तरता दिने काम भयो  जसको फलस्वरुप विगत  वर्षदेखि चीनको एक ठेकेदार कम्पनीले यो योजना निर्माण गर्दैछ  योजनाको जडित क्षमता  मेगावाटको छ जसमा वाषिर्क  प्रतिशत स्थिर ऊर्जा उत्पादन हुन्छ  यतिसम्म त सबै ठीक थियो  तर अब आएर प्रधानमन्त्री डा बाबुराम भट्टराई यो परियोजनाबाट आफ्नो पार्टीको लागि सुनको अन्डा निकाल्ने प्रयासमा हुनुहुन्छ  ऊर्जा मन्त्रालय प्रधानमन्त्रीको प्रत्यक्ष नियन्त्रणमा छ र प्रधानमन्त्री स्वयम् ऊर्जामन्त्री पनि हुनुहुन्छ  उनकै सहमतिनिर्देशनमा केही दिन अगाडि मन्त्रालयले परियोजनको जडित क्षमतालाई  मेगावाटबाट बढाएर  मेगावाटसम्म पुर्याउने र सोको लागि आवश्यक पर्ने थप लगानी वैदेशिक सहायताबाट जुटाउन अर्थ मन्त्रालयलाई पत्र लेखिसकेको छ  जानकारीमा आएअनुसार यो प्रस्तावको पछाडि स्वयम् चिनियाँ ठेकेदार कम्पनीको प्रत्यक्ष हात छ  अर्थ मन्त्रालयले यस प्रस्तावलाई सहमति दिने बित्तिकै मन्त्रिपरिषदले निर्णय गर्नेछ  मन्त्रिपरिषदबाट ठाडो प्रस्तावमार्फत निर्णय गरिने चर्चा पनि छ  
	वर्षे बिजुली  
	झट्ट हेर्दा देशमा ऊर्जा संकट भइरहेको पृष्ठभूमिमा  मेगावाटको परियोजनाको क्षमता  प्रतिशतले वृद्धि हुनसक्छ भने त्यसलाई रोज्नु स्वाभाभिक देखिएला  तर वास्तविकता त्यो होइन  जडित क्षमतामात्र  प्रतिशत वृद्धि हुने हो  वाषिर्क विद्युत उत्पादन त्यसरी वृद्धि हुँदैन  वर्ष भरिमा उत्पादन हुने स्थिर विद्युत जडित क्षमताको केवल  प्रतिशतमात्र हो  नयाँ प्रस्तावलाई स्वीकार गर्ने हो भने वषर्ायामको  महिनामात्र जडित क्षमता पूर्ण उपयोग हुन्छ  जुन बेला नेपालमा सामान्यतया जलविद्युतको संकट पर्दैन  विद्युत संकट पर्ने सुख्खायाममा उत्पादन कति पनि वृद्धि हुँदैन  यसको अर्थ के हो भने केवल वषर्याममा खेर जाने पानीको उपयोगका लागि परियोजनाको डिजाइन संशोधन गरिंदैछ  जसको थप लागत करिब  अर्ब रुपियाँ नेपाल सरकारले बेहोर्नुपर्ने अनुमान छ  अहिले नेपालमा निर्माणाधीन सबैजसो जलविद्युत परियोजना रन अफ द रिभर प्रकृतिका छन्  जसको पूर्ण क्षमता उपयोग वषर्याममा मात्र हुन्छ  यदि मन्त्रालयको प्रस्तावअनुसार त्रिशूली ए संशोधन हुने हो भने वषर्याममा  करोड युनिट खपत नहुने विद्युत थपिन्छ  एक अनुमानका अनुसार आगामी  वर्षमा उपयोग हुन नसक्ने बर्खे विद्युत करिब  अर्ब युनिट उत्पादन हुनेछ जसको बजार भाउ अहिलेको मूल्यमा  अर्ब बराबरको हुन्छ  यो खेर जाने बिजुलीको आर्थिक उपयोग कसरी गर्ने भन्नेबारे सरकारसंग कुनै योजना छैन  त्यस्तो योजना बनिहाले पनि यस्तो बिजुलीको भाउ व्यापारिक सिद्धान्तको आधारमा निर्धारण हुने सम्भावना छैन  अर्काे कुरा माथिल्लो त्रिशूली एको क्षमता वृद्धि गर्ने हो भने हाल निर्माणाधीन संरचनालाई परिवर्तन गर्नुपर्ने हुन्छ जसले गर्दा यो परियोजना समयमा सम्पन्न हुनसक्दैन र करिब  वर्षको ढिलाइ हुन्छ  चालु परियोजनाबाट यस अवधिभित्र देशमा आपूर्ति हुनसक्ने अर्बौ युनिटको बिजुलीबाट पनि बन्चित हुनु पर्नेछ   
	कानुनको उल्लंघन  
	ऊर्जा मन्त्रालयको प्रस्तावले विद्यमान सार्वजनिक खरिद ऐनको पनि ठाडो उल्लंघन गरेको छ  परियोजनाको लागत भेरियसन अर्डरअनुसार वृद्धि गर्ने प्रस्ताव गरिएको छ  विद्यमान ऐनले कुनै निर्माण सामग्रीजस्ता वस्तुको परिमाणमा अन्तर आउँदामात्र  प्रतिशतसम्म लागत थपखट गर्नसक्ने व्यवस्था गरेको छ  तर यो योजनाको ठेक्का सामान्य प्रकृतिको छैन  यो परियोजना इन्जिनियरिङ पोरकुयरमेन्ट र कन्सर्टक्सन ईपीसी मोडलमा निर्माण हुँदैछ जसमा इन्जिनियरिङ पोरकुयरमेन्ट र कन्सर्टक्सन एउटै ठेक्कामा गाभिएको छ  यस्तो ठेक्कामा परियोजना लागत बढाउन सकिंदैन  त्यस्तै कार्यक्षेत्र वा क्षमता पनि विनाप्रतिस्पर्धा सोही ठेकेदारलाई दिन मिल्दैन  यो परियोजना हाल चिनियाँ गन्जुवा वाटर एन्ड पावर ग्रुपले गर्दैछ र ऊर्जा मन्त्रालयको प्रस्ताव स्वीकार भएमा करिब  अर्बको थप लगानी सोही कम्पनीमार्फत कार्यान्वयन हुनेछ  
	ऊर्जा मन्त्रालयको प्रस्तावलाई आर्थिक दृष्टिकोणले वा कुनै पनि सामान्य ज्ञानको आधारमा सही मान्न सकिंदैन  स्वयम् सरकारले यस सम्बन्धमा अध्ययन गर्न निर्माण गरेको कार्यदलले समेत यो प्रस्तावलाई गलत भनेको कुरा सार्वजनिक भएको छ  यस्तो अवस्थामा पनि परियोजनाको क्षमता विस्तार गर्न औपचारिक प्रस्ताव राजनीतिक दबाबको आधारमा अगाडि बढाउनु राष्ट्रलाई ठगेर ठूलो परिमाणमा आर्थिक घोटला गर्ने प्रयास हो   
	अर्को परियोजना  
	एनेकपा माओवादी नेतृत्व आफ्नो राजनीतिक अभीष्ट पुरा गर्न कुनै पनि काण्ड वा अनियमित कार्य गर्न पछि पर्दैनन् भन्ने कुरा जगजाहेर छ  यस्तै अर्काे घोटला पोखराको अन्तर्राष्ट्रिय विमानस्थल परियोजनामा पनि हुनलागेको आशंका गरिंदैछ  विद्यमान ऐनकानुनको समेत ठाडो उल्लंघन गरेर अनुभव नै नपुगेको एउटा चिनियाँ कम्पनीलाई परियोजनाको ईपीसी मोडलमा ठेक्का दिने प्रपन्च मिलाइँदै थियो  संसदको सार्वजनिक लेखा समिति लगायत विभिन्न ठाउँमा आवाज उठेपछि छानविन हुनलागेपछि प्रतिस्पर्धाका लागि टेन्डरको अवधि बढाउन सरकार बाध्य भयो  तैपनि यस योजना भ्रष्टाचार र घोटलाबाट मुक्त छैन भनी आशंका व्यक्त गरिंदैछ  जानकारका अनुसार परियोजनाको लागत पहिले अनुमान गरिएभन्दा करिब  अर्बले बढाइसकिएको छ र थोरै कम्पनीहरूको बीचमा मात्र प्रतिस्पर्धा हुँदैछ जसमध्ये केही त आवरणका लागिमात्र छन्  
	खबरदारी 
	गतवर्ष सार्वजनिक भएको पचास करोडको लेनदेनबारे माओवादी नेता कृष्णबहादुर महराको चिनियाँ भाषा बोल्ने कुनै विदेशीसंगको टेलिफोन वार्तालाप यहाँ स्मरण गर्न जरुरी छ  उक्त रकम यस्तै कारोबारसंग सम्बन्धित घोटाला हुनुपर्छ  सरकारका प्रमुख घटकहरू व्यक्तिगत र राजनीतिक स्वार्थका लागि व्यापक भ्रष्टाचार र अनियमितताको अभियानमा छन्  कार्यपालिकालाई निगरानी गर्ने जनप्रतिनिधि संस्था नभएको वर्तमान अवस्थामा प्रेस नागरिक समाज र सचेत नागरिक वर्ग लगायत सबैकोे यसमा खबरदारी गर्ने थप जिम्मेवारी आएको छ  अख्तियार दुरुपयोग निवारण आयोगजस्ता संवैधानिक निकायहरूको ध्यान जानुपर्छ  बाहिर देखिएजस्तो सुविधायुक्त ऋण सपट लोन त्यति सरल र सुविधायुक्त हुँदैनन्  निश्चय नै ब्याजदर कम हुन्छ तर विदेशी मुद्रामा पछि भुक्तानी गर्दा नेपाली मुद्राको खस्कँदो विनिमय दरका कारणले राष्ट्रको ऋणभार निकै बढ्न जान्छ  डलरको भाउ  रुपियाँ हुँदै लिएको ऋण भुक्तानी गर्नुपर्दा विनिमय दर  रुपियाँ पुगिसकेको तथ्य हाम्रो सामुन्ने छ  तसर्थ विदेशी मुद्रामा ऋण लिंदा त्यसबाट प्राप्त हुने प्रतिफलको गहिरो विश्लेषणपश्चात मात्र लिइनु जरुरी छ  खासगरी दुईपक्षीय सहयोगबाट एक्जिम बैंकमार्फत प्राप्त हुने सुविधायुक्त ऋणमा थप सतर्कता आवश्यक छ सीमित प्रतिस्पर्धा हुने कारणले  क्षणिक स्वार्थका लागि हचुवाको भरमा भावी पुस्तामा अनावश्यक ऋणभार बढाउनु घोर गैरजिम्मेवारीपूर्ण र आपत्तिजनक काम हो  
	लेखक पूर्वअर्थमन्त्री तथा कांग्रेस नेता हुन्  
	
"
