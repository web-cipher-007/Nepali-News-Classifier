चुनावः कांग्रेसका लागि चुनौती र अवसर लोकतन्त्रको पहरेदार कांग्रेसमाथि जनताको विश्वास र भरोसा छ  "
	झन्डै साढे तीन महिना लामो अन्योलपछि प्रमुख दलहरू संविधानसभाको नयाँ निर्वाचनमा जाने निष्कर्षमा पुगेका छन्  विवादित विषयमा सहमति जुटाई विघटित संविधानसभा पुनःस्थापनामार्फत संविधान जारी गर्ने विषयमा सहमति जुट्न नसकेपछि नयाँ निर्वाचनमा जाने निर्णय भएको हो  सत्तारूढ एमाओवादीमधेसवादी गठबन्धनको अतिवादी सोच र सत्ताकब्जा गर्ने रणनीतिअनुरूप संविधानसभा विघटन गरियो र यही संविधानसभाबाट संविधान घोषणा हुने ऐतिहासिक अवसरबाट राष्ट्र वञ्चित हुन पुग्यो  यो महान् अवसर गुमाएका कारण एमाओवादी नेतृत्व र बाबुराम सरकार राष्ट्रियअन्तर्राष्ट्रिय रूपमा आलोच्य हुनु स्वाभाविक छ  एक युगमा एकपटक हुने संविधानसभाबाट संविधान जारी हुन दिइएन  यो जनताप्रतिको बेइमानी हो  यदि सत्ता गठबन्धन गैरजिम्मेवार नभइदिएको भए आगामी निर्वाचन नयाँ संविधानको घोषणापछिको संसदीय निर्वाचन हुने थियो  यद्यपि राष्ट्रिय सहमतिको सरकार गठनका लागि एमाओवादीले देखाएको अनिच्छा र अर्घेल्याइँले आगामी केही हप्ता संघर्षमय हुनेछ  यस अर्घेल्याइँविरुद्ध राजनीतिक दलहरू सडकमा जान बाध्य भएका छन्  
	प्रमुख दलहरूबीच जेठ  गते प्रधानमन्त्री निवास बालुवाटारमा भएको सहमति कार्यान्वयन भएको भए मुलुक आज संविधान प्राप्त गरी सहज बाटोतर्फ उन्मुख हुने थियो  प्रमुख चार पक्षको पछिल्लो निर्णयसँग चुनावी सरकार र नयाँ निर्वाचनतर्फ केन्दि्रत भएको छ  विगतका सहमतिजस्तै असोज  गते शीर्ष नेताहरूबीच भएको सहमतिलाई एमाओवादीले सत्ता लम्ब्याउने दाउपेच मात्र बनाएन भने राष्ट्रिय सहमतिको सरकार र निर्वाचनमार्फत सहज निकास हुनेछ  नेपाली कांग्रेसको नेतृत्वमा चुनावी सरकार गठनको प्रस्ताव एमाओवादी अध्यक्ष पुष्पकमल दाहालबाट आएको थियो  पटकपटक कुरा फेर्ने नेताको उपाधि पाएका दाहालका लागि फेरि एकपटक परीक्षाको विषय बनेको छ  राजनीतिमा विश्वास नै सबैभन्दा महत्त्वपूर्ण हुन्छ  संविधानसभामा अल्पमतमा पुगिसकेका थिए बाबुरामजी  उनले जेठ  गतेअघि नै नेपाली कांग्रेसको नेतृत्वमा बन्ने सरकारमा एमाओवादी पनि रहने हुनाले उसको नेतृत्वमा कांग्रेसले केही घन्टा या दिनका लागि भए पनि सरकारमा सहभागी जनाओस् भनी कांग्रेस सभापतिलाई अनुरोध गरेका थिए  संविधानसभालाई विघटन गरेर आफ्नो सरकारलाई निरन्तरता दिन ढिपी गर्नु कहाँसम्मको न्यायसंगत हो  एमालेले त स्पष्ट रूपमा कांग्रेसको नेतृत्वमा सरकार बन्नुपर्ने कुरा राखेको छ  कांग्रेसले विगतको संविधानसभाको निर्वाचन कठिन समयमा सबैलाई मिलाई आफ्नो जय पराजयभन्दा पनि राष्ट्रको जय पराजयमा केन्दि्रत हुनुपर्ने इमानदारी देखाइसकेको छ  तसर्थ राष्ट्रियअन्तर्राष्ट्रिय रूपमा विश्वास बोकेको नेपाली कांग्रेसको नेतृत्वमा राष्ट्रिय सहमतिको सरकार गठन भयो भने आगामी वैशाखमा निर्वाचन गर्न सम्भव हुनेछ  
	निर्वाचनमा जानुपूर्व संविधानसभाको गठन स्वरूप आधारभूत सिद्धान्तलगायत विषयमा पहिल्यै जनभावना र व्यावहारिक सहमति गर्न जरुरी छ  फेरि पनि  जनाको जम्बो संविधानसभा गठन गर्नु जनताबीच पि्रय हुनेछैन  तसर्थ  जनाको हाराहारीमा संख्या तोक्नु बुद्धिमानी हुनेछ  प्रत्यक्ष निर्वाचित सदस्यतर्फबाट पनि विभिन्न समुदायको सहभागिता सुनिश्चित गर्न सकिन्छ  निर्वाचन प्रणालीको अनुपात  अर्थात्  प्रतिशत प्रत्यक्ष निर्वाचित र  प्रतिशत समानुपातिक प्रणालीबाट आउने गरी निर्वाचन प्रणालीमा संशोधन गर्नु आवश्यक छ  राष्ट्रिय सहमतिको सरकार बनाई सबैलाई विश्वासमा लिई स्वतन्त्र निष्पक्ष र संविधानको सुनिश्चतता हुने वातावरण तयार पार्नुपर्छ  यो निर्वाचनसँगै जनताले स्थानीय सरकार पनि चुन्न पाउनुपर्छ  किनकि जनता नै निणर्ायक हो   
	कांग्रेसको अग्निपरीक्षा 
	आगामी निर्वाचन नेपाली कांग्रेसका लागि अग्निपरीक्षा हुनेछ  लोकतन्त्रको संस्थागत विकास संवर्द्धन र स्थायित्वलाई मूल आधार बनाउने कांग्रेसले निर्वाचन जित्न केही आधारभूत कार्य गर्नु जरुरी छ  राष्ट्रका एजेन्डालाई स्पष्ट रूपमा औंल्याउँदै जनतासामु राख्नुपर्छ  लोकतन्त्र राष्ट्रियता र समाजवादी आर्थिक नीतिबारे सुस्पष्ट रूपमा जनतासम्म पुर्याउनुपर्छ  आफ्ना कार्यकर्ताको पूर्ण र उत्साहजनक जिम्मेवारीसहित परिचालन गराउनुपर्छ  विगतको संविधानसभामा खेलेको भूमिका अडान र भित्रि प्रयास जनतासामु ल्याउनुपर्छ  राष्ट्रिय एकता अखण्डता र सर्वपक्षीय संमृद्धिको बाटोमा निर्देश गर्न सक्ने संविधान निर्माणका लागि कुनकुन स्तरमा के कस्ता कार्य गरिए स्पष्ट पार्नुपर्छ  कांग्रेसले हालसम्म जानेर नजानेर गरेका भएका कमजोरीप्रति आत्मसमीक्षा गर्दै जानुपर्छ  राष्ट्र जनता तथा अन्तर्राष्ट्रिय जगत्लाई समेत आश्वस्त गर्नेखालका कार्यक्रम सार्वजनिक गरिनुपर्छ  राजनीतिक स्थायित्व सामाजिक सद्भाव र आर्थिक विकास तथा समृद्धिको विश्वसनीय आधारसहितको अनुभूति दिन सक्नुपर्छ  माओवादीका दस्तावेज र वास्तविकतामा भएका भ्रम व्यभिचार भ्रष्टाचार र गैरन्यायिक शासन शैलीप्रति जनतामा यथार्थबोध गराउनुपर्छ    
	 सालको निर्वाचनमा कांग्रेसले सोचेजति सफलता प्राप्त गर्न नसक्नुका केही मुख्य कारण थिए  कांग्रेसको आधारभूमिका रूपमा चिनिएको मधेस सुदूरपश्चिम र मध्यपश्चिममा के कति कारणले सफलता हासिल गर्न सकेन  टिकट वितरण र आफ्ना साथीबीचको सहयोग र सद्भाव मूल आन्तरिक विषय हुन् साथै एक हदसम्म कांग्रेसले भविष्यको बाटो देखाउने कुरामा कन्जुस्याइँ गर्यो   
	मूलतः कांग्रेसलाई विगतको निर्वाचनमा आन्तरिकभन्दा पनि धेरै बाह्य कारणले मार पर्यो  संविधानसभा निर्वाचन स्वच्छ हुन सकेन भन्ने कुरा तत्कालीन प्रमुख निर्वाचन आयुक्त भोजराज पोखरेलले बारम्बार दोहोर्याउँदा पनि केही भएन  निर्वाचनमा आचारसंहिता पालना भएन शान्ति प्रक्रिया पूरा गर्ने बहानामा एमाओवादीबाट भएका गलत क्रियाकलाप र आचरणप्रति आँखा चिम्म गरिएको थियो  जसरी पनि संविधानसभा निर्वाचन गराउने र यसका लागि एमाओवादीलाई जे पनि छुट दिन तयार कांग्रेस सभापति गिरिजाप्रसाद कोइरालाले कयौं कुरामा कम्प्रोमाइज गर्नुभएको थियो  गाउँमा हतियारको त्रास देखाइएको थियो आफूहरूलाई भोट नदिए जे पनि गर्ने भन्दै एमाओवादीले सर्वसाधारणलाई धम्क्याएका थिए   
	खाऊ कमाऊ एमाओवादी 
	हिंसात्मक विद्रोहमार्फत शान्ति प्रक्रियामा आएका एमाओवादीप्रति केहीको आशा थियो भने केहीलाई प्रलोभनमा पारिएको थियो  पाँच वर्ष पहिले देशमा चमत्कार गर्न आएको बताउने एमाओवादीको चमत्कार खाऊ कमाऊ कुम्लयाऊको शिखरमा पुगेको छ  
	चार वर्षमा बनेका एमाओवादी सरकारले दिएको कुशासन भ्रष्टाचार र महँगीका कारण उसप्रति स्वाभाविक जनआक्रोश छ  अन्य दललाई भ्रष्टाचार गरेको आरोप लगाउने एमाओवादी नेताहरूका टाउकामा ठूलो भ्रष्टाचारको बिल्ला लागेको छ  लडाकुका नाममा गएको अबौर्ं रुपैयाँ घोटाला गरेको आरोप अरूले भन्दा स्वयं एमाओवादीभित्र चर्को रूपमा लाग्ने गरेको छ  काठमाडौंमा रहेका महँगा र विलासी भिल्ला एमाओवादी क्रान्तिका नायकका नाममा बनेको हल्ला छ  कथित राष्ट्रिय स्वाधीनताको कुरा गरेर हिंसाको शृखंलाको रहस्योद्घाटन विद्वान् नेताका गुरुले गरिदिएका छन्  समग्रमा एमाओवादीको लोकपि्रयता र अहिलेको नेपालको सेयरबजार बराबर छ  एमाओवादीसँग आगामी निर्वाचनका लागि केवल लडाकुका नाममा राज्यकोषबाट लुटेको रकम सत्तामा रहँदाको भ्रष्टाचार रकमको सहारा बाँकी देखिन्छ  विगतमा जस्तै आतंकको वातावरण सिर्जना गरेर निर्वाचन हुने सम्भावना कमै छ  राष्ट्रिय सहमतिको सरकार गठन गर्न राजी नहुनुका पछाडि अझ निर्वाचनमा राज्यसंयन्त्रको दुरुपयोग गर्नका लागि हो कि  शंका बढेको छ  एमाओवादीबाट राष्ट्र बलियो हुन सक्दैन लोकतन्त्रप्रति उसको प्रतिबद्धता अत्यन्तै कमजोर छ  समाजलाई एकत्रित पारी राष्ट्र निर्माणमा लगाउने र विकास तथा आर्थिक समृद्धिको सम्भावना उसबाट सम्भव छैन भन्ने कुरा उसको सरकारको क्रियाकलापले पुष्टि गरिसकेको छ  बजारलाई एमाओवादीप्रति विश्वास नै छैन  एमाओवादी सरकारप्रति जनतामा निराशा र उकुसमुकुस छ   
	कांग्रेसप्रतिको भरोसा 
	अहिले राज्य र समाज कमजोर अनि अर्थतन्त्र जर्जर भएको अवस्था छ  लोकतन्त्रका अवयव कमजोर भएको तथा जनतामा व्यापक निराशा बढेका बेला नेपाली कांग्रेसले महत्त्वपूर्ण भूमिका निर्वाह गर्नुपर्नेछ  कांग्रेसको राष्ट्रियअन्तराष्ट्रिय लिगेसी छ  आम जनतामा आशा पनि पलाएको छ  लामो परीक्षणपश्चात् जनताले फेरि एकपटक कांग्रेसमा भरोसा गर्ने वातावरण देखिएको छ  जनता झुक्याउने महत्त्वाकांक्षी र ठूलो कुराभन्दा पनि जनजीविकालाई सम्बोधन गर्ने कार्यक्रम प्रत्येक निर्वाचन क्षेत्रमा लैजाने कांग्रेसको प्रतिबद्धता हुनुपर्छ  कृषिको व्यावसायीकरण रासायनिक मल र बीउमा अनुदान तथा कृषि उत्पादनको बजार व्यवस्थालगायत ग्रामीण अर्थतन्त्रलाई उकास्ने कार्यक्रम कांग्रेसले ल्याउनु जरुरी छ  तत्कालै रोजगारी सिजना गर्ने भौतिक संरचना निर्माण जलविद्युत् विकासमार्फत लोडसेडिङको अन्त्य र ठूलो सिंचाइ आयोजना कांग्रेसका प्राथमिकता हुन्  महँगी नियन्त्रणका लागि र जनताको आम्दानी बढाउने कार्यक्रमको घोषणाका साथै जनजीविकालाई छुने कार्यक्रम अघि सार्नुपर्छ   
	स्थानीय सरकारलाई अधिकार सम्पन्न बनाउने प्रतिबद्धता बोकेको कांग्रेसले यसको निर्वाचन पनि संविधानसभा निर्वाचनसँगै गर्नु राम्रो हुन्छ  कांग्रेसले सबै जातजातिको पहिचान प्रतिनिधित्व समान अवसर र राज्यमा सबैको पहुँचलाई बलियो रूपमा अघि सार्नुपर्छ किनकि यसबारे कांग्रेसका विरोधीले जनतामाझ भ्रमको बीउ रोप्ने काम गरेका छन् त्यसलाई चिर्न जरुरी छ  एमाओवादीलगायतका उग्र वामपन्थीहरू वैचारिक अलमलमा जकडिएका र असफल दर्शन बोक्नेहरू हुन्  कांग्रेस परिवर्तनको वाहक हो  आजसम्मको इतिहासमा कांग्रेसले नै प्रत्येक परिवर्तनको नेतृत्व गरेको छ  साउनको भेलजस्तो क्षणिक र भदौमा उमि्रएका च्याउजस्ता दलमाथि भन्दा लोकतान्त्रिक संघीय गणतन्त्रको पहरेदार नेपाली कांग्रेसमाथि जनताको विश्वास र भरोसा छ  त्यो विश्वास जित्न आगामी निर्वाचन कांग्रेसका लागि अवसर र चुनौती दुवै हो  लेखक नेपाली कांग्रेसका केन्द्रीय सदस्य हुन्   
"
