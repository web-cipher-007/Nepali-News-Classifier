सुरक्षामैत्री समायोजनअहिले सेना समायोजनका मुद्दाबारे चरम विवाद र बहस चलिरहेको छ सेनाले आफ्नो गैरराजनीतिक चरित्रलाई राजनीतिक विवादमा तान्न खोजिएपछि आधिकारिक प्रेस विज्ञप्ति नै जारी गर्नुपर्‍यो "
	अहिले सेना समायोजनका मुद्दाबारे चरम विवाद र बहस चलिरहेको छ  नेपाली सेना समायोजनको एक मुख्य सरोकारवाला तथा जिम्मेवार संस्थासमेत भएकाले शान्ति प्रक्रियालाई सार्थक निष्कर्षमा पुर्याउन उसले महानिर्देशनालयको खाकासहितको समायोजन अवधारणा अगाडि सारेको देखिन्छ  यससम्बन्धी ननपेपर विशेष समितिको अध्यक्षसमेत रहेका प्रधानमन्त्रीलाई उहाँकै अनुरोधमा सेनाले माघ  गते बुझाएको थियो  तर अन्य पार्टीहरूले माओवादी अनुकूल प्रस्ताव बुझाई राजनीति गर्न खोजेको भन्ने जस्तो आभास दिन खोज्दा गैरराजनीतिक चरित्रको नेपाली सेनालाई अप्ठेरो परेको छ   
	नेपाली सेना शान्ति प्रक्रिया र सेना समायोजनका विषयमा बाधक नभई साधक बन्ने आधिकारिक आशय धेरै पहिलेदेखि नै व्यक्त गरेको र यसैको सकारात्मक पहलकदमीका रूपमा अहिले समायोजन अवधारणा आएको देखिन्छ  यसलाई विधिवत रूपमा विशेष समितिमा लगेर बहस चलाई निष्कर्ष निकाल्ने काम त विशेष समितिका अध्यक्षकै हो  सेनाले आफ्नो गैरराजनीतिक चरित्रलाई राजनीतिक विवादमा तान्न खोजिएपछि आधिकारिक प्रेस विज्ञप्ति नै जारी गर्नुपर्यो  यसले नेपाली सेना लोकतान्त्रिक अभ्यासमा सकारात्मक ढंगबाट रूपान्तरण हुँदै अगाडि बढेको सन्देश पनि दिएको छ  
	हाम्रो शान्ति प्रक्रियाका दौरान विभिन्न मुद्दामा केही देश संघ संस्था र व्यक्तिविशेषबाट समेत अनौपचारिक पहल ट्रयाकटुइनिसियटिभ भएका छन्  सेनाले पेस गरेको प्रारम्भिक प्रस्तावस्वरूप समायोजन अवधारणा तयार पार्ने कार्यमा जोजसले सहयोग गरे पनि आधिकारिक हिसाबले सेनाले नै यसको स्वामित्व लिइसकेको छ  यस्तो अवस्थामा यसको पर्दा पछाडिका खेलाडीहरू भनी फेहरिस्त नै जाहेर गरी त्यसमाथि पनि व्यक्तिविशेषको स्वार्थका कुरासमेत जोडी सेनाजस्तो संवेदनशील संस्थाको विषयलाई अतिरञ्जित गर्नु अहिलेको आवश्यकता होइन   
	यहाँनेर बुझ्न जरुरी छ माओवादी पार्टी र यसका नेताहरूले व्यक्तिप्रयोगको अभ्यास आजका दिनसम्म सफलतापू्र्वक गरिरहेका छन्  विगतमा राजाहरूदेखि लिएर प्रधानमन्त्री लगायत कैयौं वरिष्ठ व्यक्तित्वलाई समेत प्रयोग गरी थाङ्नामा सुताएको वास्तविकता जगजाहेर नै छ र अब पनि त्यस्तै नहोला भन्न सकिन्न  यही सन्दर्भमा अहिले सञ्चारमाध्यमहरूमा आएजस्तो यदि सेनाका पूर्वअधिकारीहरू पनि माओवादी पार्टीनेताको झुक्याउने आश्वासनको भुलभुलैयामा परी राष्ट्रिय सुरक्षा र राष्ट्रिय सेनाको अहित हुने खाले कार्यमा लागेको हो भने तिनको हविगत आमाको दूध खान नपुगेर बाबुको घँुडा चुस्ने सरह हुनेछ   
	अहिले हेर्दा समायोजनको प्रक्रिया डेडलकको अवस्थामा पुगेजस्तो देखिए पनि वास्तविक अवस्था भने वार्तामार्फत निकास अनुकूल छ  सेनाको विज्ञप्तिमा आधिकारिक दस्तावेजभन्दा बाहिर गएर कुनै कुरा वा आशय व्यक्त गर्न नमिल्ने हुँदा सेना खरो हिसाबले प्रस्तुत भएजस्तो देखिए पनि उसले आफ्नो व्यावसायीकरणमा आँच नआउनेगरी राजनीतिक तह र विशेष समितिले गरेको निर्णय तथा सहमतिको आधारमा समायोजन गर्न सकिने भनेर स्पष्टीकरण दिएको छ  यसबाट सेनाले आवश्यकताअनुसार व्यावहारिक लचकता देखाएको प्रस्ट हुन्छ  अहिले सेना समायोजनमा अड्किएको मूल मुद्दा भनेको दर्जा मिलानको विषयमात्र हो  यसलाई लिएर अहिले माओवादी अन्य पार्टीहरू तथा सेनाको अडानमा सामञ्जस्य ल्याउन भने अलि गाह्रो भएको छ  तर यसमा कुनै न कुनै किसिमको सहमति जुट्ने पनि प्रायः निश्चित छ   
	अहिले जसरी बहस चलिरहेको छ वास्तवमा यो जुंगाको लडाइँमात्र हो  यसमा सबै सरोकारवालाहरूको इगोमाथि दखल नपुग्ने किसिमबाट निकास निकाल्नैपर्छ  यसका निम्ति सबै पक्षलाई स्वीकार्य हुने किसिमको विनविनको मैत्रीपूर्ण व्यावहारिक निकास अहिले सान्दर्भिक हुने देखिन्छ  
	नेपाली सेनामा समायोजन हुने भनेपछि सातबुँदे सम्झौताले छुट दिएको तीन विषयबाहेक शारीरिक तथा अन्य कुरामा न्यूनतम मापदण्ड पुग्नैपर्छ  तर सैनिक पेसागत कार्यको जिम्मा निर्वाह गर्दा असर नपर्ने केही मसिना नापजाँचका कुरालाई विचार गरी समाहित गर्दा प्रक्रियामा सहजता आउँछ  त्यसैगरी तालिमपश्चात् विकास गर्न सकिने सैनिक योग्यता अध्ययनपश्चात् हासिल गर्नसक्ने शैक्षिक योग्यतालाई समेत आधार मानि अन्य दर्जाको वृत्ति विकासलाई सम्बोधन गर्ने प्रावधान भए यसले फौजमा हौसला र एकता ल्याउनमा मद्दत पुग्छ  
	अहिले सेना समायोजनमा सबभन्दा गाँठो परेको मुद्दा भनेको माओवादी लडाकुहरूलाई सेनाको उपल्लो तहमा कुन दर्जासम्म दिन सकिन्छ भन्ने नै हो  उनीहरूका हकमा अधिकृत दर्जा मिलानको आधार भनेको निजहरूको उमेर शैक्षिक योग्यता र सेवा अवधि नै हुन्  सातबुँदे सम्झौताको प्रावधानलाई सघाउन विद्यमान विशिष्ट परिस्थितिलाई व्यावहारिक ढंगबाट सम्बोधन हुने किसिमको उपाय खोज्नुपर्ने अवस्था छ  यसका लागि सुरक्षामैत्री विश्लेषणको आधारमा तीन खाले निकासका उपाय सुझाउन सकिन्छ  
	क सेवा अवधिको आधार  सालदेखि माओवादी सेनाभित्रको प्रवेशलाई आधार मान्दा लडाकुहरूको सेवा अवधि  वर्षमात्र हुन आउँछ  समायोजन प्रक्रियामा आएर तालिमपश्चात्को दर्जा प्रदान गर्ने बेलासम्म पनि निजहरूको सेवा अवधि  वर्षभन्दा बढी हुँदैन  नेपाली सेनाको प्रचलित अभ्यासअनुसार स्थान खाली भएको खण्डमा आवश्यक सबै तालिम पूरा गरेका र  वर्ष सेवा पुगेका योग्य सेनानी मेजर लाई मात्र वरिष्ठताक्रमका आधारमा प्रमुख सेनानी लेफ्टिनेन्ट कर्णेल मा पदोन्नत गर्न सकिन्छ  यस अनुसार अरू सबै कुरा छाडी सेवा अवधिलाई मात्र आधार मान्दा पनि केही लडाकुमात्र बढीमा लेफ्टिनेन्ट कर्णेलसम्म हुनसक्ने देखिन्छ  बाँकी सबै मेजर र त्यस मुनिका दर्जामा समायोजन हुनु अनिवार्य हुन्छ  
	ख संख्याको आधार सातबुँदे सम्झौताको आधारमा बढीमा  संख्यामा माओवादी लडाकुहरू समायोजन हुने देखिन्छ  यो संख्या भनेको एक बाहिनी समूह बि्रगेड ग्रुप बराबर हो र यसलाई मात्र आधार मान्ने हो भने यसमा हुनसक्ने उपल्लो तहको कमाण्डर भनेको एउटा सहायकरथी बि्रगेडियर जनरल हो  तर नेपाली सेनाको हाल प्रचलित अभ्यासअनुसार स्थान खाली भएको खण्डमा स्टाफ कलेजसहित आवश्यक सबै तालिम पूरा गरेका र कम्तीमा पनि  वर्ष सेवा पुगेका योग्य महासेनानी कर्णेल हरूमध्येबाट ज्येष्ठताको आधारमा बि्रगेडियर जनरलमा पदोन्नत गर्न सकिन्छ  यस हिसाबले माओवादी लडाकुहरूमध्ये कोही पनि बढीमा लेफ्टिनेन्ट कर्णेलभन्दा माथि उपल्लो दर्जाको लागि योग्य नहुने प्रस्टै छ  
	ग मध्यमार्गी निकास जुनसुकै आधारलाई लिँदा पनि माओवादी लडाकुहरू समायोजनपश्चात् बढीमा मेजर र केही लेफ्टिनेन्ट कर्णेलसम्म मात्र हुनसक्ने अवस्था छ भने माओवादीले नयाँ बन्ने महानिर्देशनालयका पाँचवटा बि्रगेडियर जनरलमध्ये एउटा आफूलाई चाहिने अडान राखिरहेको छ  यस्तो अवस्थामा शान्ति प्रक्रियालाई सकारात्मक रूपमा अगाडि बढाउन कुनै व्यावहारिक निकास निकाल्नैपर्छ अहिले  शान्ति प्रक्रियालाई निकास नदिई नहुने र माओवादीले पनि धेरैजसो पूर्वअडान छाडिसकेको अवस्थामा सर्प पनि मर्ने लठ्ठी पनि नभाँचिने किसिमको माओवादी पार्टी अन्य पार्टीहरू र नेपाली सेनासमेतको बाध्यतालाई सम्मानजनक ढंगबाट सम्बोधन हुने सुरक्षामैत्री समायोजनको विकल्प यसरी अपनाउन सकिन्छ 
	 माओवादीले छानेको एक कमाण्डरलाई आवश्यक तालिमपश्चात् मानार्थर् वा ससर्त बि्रगेडियर जनरल पद प्रदान गर्न सकिने  
	 हाललाई बि्रगेडियर जनरलसरह राजपत्रांकित प्रथम श्रेणीको कर्णेल पदमा नियुक्त गरी आवश्यक तालिम र अनुभव हासिल गरेपश्चात् मात्र पदीय जिम्मेवारी प्रदान गर्न सकिने  
	 समायोजन हुने माओवादी लडाकुहरूको संख्यालाई सम्मान गरी एक बि्रगेडियर जनरलको पद लडाकुको भागमा छुट्याई आवश्यक तालिमपश्चात् सक्षम ठहरिएका एकजनालाई उपयुक्त समयमा दर्जा र जिम्मेवारी प्रदान गर्न सकिने  
	नेपाली सेनाको पछिल्लो विज्ञप्तिमा प्रस्ट उल्लेख नभए पनि छापाहरूमा आएजस्तो माओवादी लडाकुहरूले पाउनसक्ने सेनानीदेखि सहायक सेनानीसम्मको दज्र्यानी पद संख्यामाथि भने विशेष ध्यान पुर्याउनुपर्ने देखिन्छ  यसरी धेरै संख्यामा जुनियर अधिकृतहरू बनाउँदा महानिर्देशनालयको तल्लो तह युनिटसवयुनिट अर्थात् ग्रासरूट लेभलसम्मको कमाण्ड अत्यधिक संख्यामा पूर्वलडाकुहरूको नेतृत्वमा जान्छ  माओवादी नेतृत्वको सरकार हुँदा सेनालाई कमजोर पार्ने प्रयास लगायत एकपछि अर्को जथाभावी निर्णय गर्दै आफ्ना एजेन्डा लाद्दै जाने शैली हेर्दा उनीहरूको विचारधारा अनुसार अन्तिम लक्ष्य सत्ताकब्जा नै हो भने यो ठूलो संख्यामा ग्रासरूटसम्मको कमाण्डमा रहने जुनियर अधिकृतहरूको व्यवस्था सुरक्षामैत्री देखिँदैन  यसैलाई गहिरेर मूल्याङ्कन गर्ने हो भने नेपाली सेनामा पूर्वलडाकुहरूबाट एउटा बि्रगेडियर जनरल र केही कर्णेललेफ्टिनेन्ट कर्णेल हुँदा सुरक्षाको दृष्टिकोणबाट खासै फरक पर्दैन भने ठूलो संख्यामा मेजरदेखि लेफ्टिनेन्टको उपस्थितिले सुरक्षामा हुनसक्ने आन्तरिक विद्रोहजस्ता नकारात्मक सम्भावनालाई नकार्न पनि सकिँदैन  यसैले सन्तुलित अधिकृत संख्याबारे बेलैमा विचार पुर्याउनुपर्ने देखिन्छ   
	अहिले सेना समायोजनका लागि भनेर महानिर्देशनालय बनाउन लागिएको भए तापनि यस प्रकृतिको महानिर्देशनालय राष्ट्रको लागि नै चाहिनेे एक भिजनरी योजना हो  नयाँ बन्ने महानिर्देशनालय र नेपाली सेनाको अरू युनिटफर्मेसनबीच सरुवा बढुवा हुनसक्ने प्रावधान खुला भएमा पूर्ण समायोजनपश्चात् समायोजित पूर्वलडाकुहरूलाई लाखभन्दा बढी संख्याको हुने राष्ट्रिय सेनामा घुलित गर्दा महानिर्देशनालयमा मात्र ठूलो समूहमा रहने पूर्वलडाकुहरूबाट घट्नसक्ने नकारात्मक घटनाको सम्भावना पनि निराकरण हुने देखिन्छ  
	नयाँ बन्ने महानिर्देशनालयमा  मेजर जनरल  बि्रगेडियर जनरल लगायत अधिकृत तथा अन्य दर्जासमेतको थप दरबन्दी सिर्जना हुने हुँदा केही लेनदेनपश्चात् पनि माथिदेखि तलसम्म सबै दर्जाहरूको वृत्ति विकासमा सकारात्मक असर पर्ने हुँदा सातबुँदे सम्झौताको भावना अनुकूल नै हुन्छ  यसैले सेना समायोजनको मुद्दा चरम उत्कर्षमा पुगेको र सार्थक निकासका लागि सबैको सकारात्मक धारणासमेत भएको यस घडीमा जुंगाको लडाइँमात्र त्याग्नसके अहिलेको समस्याग्रस्त समायोजन मुद्दालाई फलदायी नतिजामा परिणत गर्न सकिन्छ   
	बहुजन हिताय बहुजन सुखायका लागि मध्यमार्गी सोच र उपाय नै अहिले समायोजनका लागि सुरक्षामैत्री निकास हो  यसलाई बिथोल्ने र बाधा हाल्न खोज्ने स्प्वाइलर जोकोहीलाई पनि इतिहासले क्षमा दिने छैन  
	लेखक नेपाली सेनाका पूर्वसहायकरथी तथा नेपाल इन्स्िटच्युट फर स्ट्राटेजिक स्टडिजका निर्देशक हुन् 
"
