सगरमाथा संवाद"ट् वाकट्वाक प्रचण्ड माओ त्सेतुङको पुस्तक दि आर्ट अफ वार पढिरहेका थिए कसैले ढोकामा हिर्कायो  ""
	ट् वाकट्वाक प्रचण्ड माओ त्सेतुङको पुस्तक दि आर्ट अफ वार पढिरहेका थिए कसैले ढोकामा हिर्कायो   
	को हो  भित्रबाट चर्को आवाज आयो   
	म हुँ बुबा प्रकाशको बोली सुनियो   
	एकाबिहानै किन बेटा  बिस्तारै ढोका खुल्यो   
	साह्रै टेन्सन भो बुबा  भित्र छिरेर ढोका ठेल्दै प्रकाशले भने त्यही भएर   
	सरकारले पैसा दिने भो त प्रचण्डले भने फेरि किन टेन्सन भो तँलाई  
	त्यसैले त टेन्सन भो प्रकाशले  
	प्रस्ट्याए   
	हँ  प्रचण्ड झस्किए पढ्दै गरेको पुस्तक फ्यात्त फाले र सोधे किन  
	सबैले विरोध गरे वाहियात भने प्रकाशले अझ खुलस्त गरे पत्रिकाले पनि भँगेराटाउके अक्षरमा लेखे   
	यो सबै मगन्ते मनस्थितिको उपज हो बाबु  छोराको कुममा सुमसुम्याउँदै प्रचण्डले थुमथुम्याए तँ नडरा म छु   
	प्रकाश घोसे मुन्टो लाएर चुप लागिरहे   
	सरकारले पैसा तेरा लागि दिएको हो  
	र  महान् नेताकै शैलीमा प्रचण्डले सम्झाए मेरा लागि दिएको हो  मेरो छोरो भएर तँलाई दिएको हो  हजारौंले सगरमाथा चढे होलान् अरू हजारौंले चढ्ने जमर्को गरे होलान्  तँजस्तो भाग्यमानी को छ देखा  
	त  तँ कसरी त्यस्तो भइस् थाहा छ  त्यो हो मेरो छोरो भएर   
	त्यो त हो प्रकाशले छोटो उत्तर दिए   
	गौरवशाली पार्टीको महान् नेताको छोरो भएपछि छाती ठूलो बनाउनुपर्छ प्रचण्ड भन्दै गए नाथे दुई करोडमा तँ आत्तिइस्  हामीजस्तो लाखौं करोडौं खेलाउने हैसियतमा पुगिस् भने के गर्छस् बाबु   
	त्यो त हो प्रकाशको अलि बोली फुट्यो जनयुद्धकालमा लुटिएका कति पैसा हजुरले केके गर्नुभयो भन्ने थाहा पाए भने झन् कसो गर्छन् होला हगि  
	चुप लाग् प्रचण्ड कड्किए भित्ताको पनि कान हुन्छ भन्ने थाहा छैन  
	सरी बुबा प्रकाशको अनुहार अभियुक्तको झैं अँध्यारो देखियो फेरि यस्तो भन्नेछैन   
	भइगयो प्रचण्डले भने अहिले त हामी दुई जना मात्र छौं  अरू ठाउँमा पैसाको प पनि ननिकाल्नू   
	हस् प्रकाशले स्वीकृतिको मुन्टो  
	हल्लाए   
	तँलाई थाहै छ मेरो निवासको विषयलाई लिएर कति कुर्लिए चुत्थाहरू  प्रचण्डले भने कोही भन्छन् अजय सुमार्गीको आफन्तका नाममा राख्न लगाएर मैले खासमा किनेकै रे  कोही भन्छन्  
	वैद्यजीका वाईसीएल लगाएर छानबिन  
	गर्ने रे  कोही सोध्छन् सर्वहाराका नेतालाई यत्रो दरबार किन   
	अर्काको चियोचर्चो कति चाहिएको यिनीहरूलाई  प्रकाशले सही थपे हामीले सुकुम्बासी बस्तीमा गएर बसिदिनुपर्ने होला तिनीहरूका लागि   
	त्यसो पनि नभन् प्रचण्डले पढाए बाहिर त्यसो भनिस् भने फेरि सुकुम्बासी रिसाउँछन्  हाम्रा राम्रा भोटर उनीहरू नै हुन्  उनीहरूको बस्तीलाई इन्सल्ट गर्नु हुँदैन  रूप र सारमा फरक भए पनि सकेसम्म त्यस्तो देखिनु हुँदैन  बाहिर पनि सर्वहारा भित्र पनि सर्वहारा  
	बरु यसो भन्ने गर्नू प्रचण्डले थपे कम्युनिस्टहरू सिद्धान्तका लागि कम्युनिस्ट हुनु हुँदैन  व्यवहारमै हुनुपर्छ  एनेकपा  
	माओवादी जस्तो गौरवशाली कम्युनिस्ट पार्टीका सबै कर्मठ नेताहरू त तपाईंहरूजस्तै सुकुम्बासी हुन्  उनीहरूसँग आफ्नो नाममा एक टुक्रो जग्गा छैन  घरको त कुरै छाडौं  घरबार नभएका यस्ता महान् नेतालाई दरबारको आरोप लाग्छ  यो सबै सामन्ती सोचको उपज हो  पुनरुत्थानवादीको षड्यन्त्रको हो  दलाल नोकरशाही र पुँजीवादीको चलखेल हो  शान्ति र संविधान बिथोल्नेहरूको निहुँ खोजाइ हो  
	अनि बुबा खासमा यो निवासचाहिँ कस्तो हो नि  प्रकाशले जिज्ञासा राखे किनेको कि भाडाको   
	आ छोडिदे प्रचण्डले भने तँ केटाकेटी नै छस्  यति सानो मान्छेलाई यस्ता कुरामा खोजीनिती किन चाहियो  आखिर मेरो शेषपछि तैं होस् किन टाउको दुखाउँछस्  
	ठीकै छ प्रकाशले टाउको हल्लाए  
	प्रचण्डले किताब ताने  पहिला पुर्याए ठाउँमा पल्टाए र गहिरिएर पढ्न थाले   
	बुबा  प्रकाशले फेरि ध्यान भत्काइदिए   
	अरू केही छ  मुन्टो उठाएर प्रचण्डले सोधे   
	एउटा सानो कुरा  प्रकाशले टाउको कन्याए   
	के हो त्यस्तो  प्रचण्डले भने कम्युनिस्टजस्तो प्रस्ट भन्  निर्धक्क भन्  ठाडो शिर गरेर भन्  कुरा नचपाई भन्  भटाभट भन्  
	के म सगरमाथा चढ्न सक्छु होला त  साँच्चै ठाडो शिर गरेर प्रकाशले सिधै सोधे हँ बुबा   
	कस्तो हुतिहारा कुरा गरेको तैंले  अलि कडा स्वरमा प्रचण्ड बोले किन सक्दैनस्  बुढापाका चढेका छन्  बालबच्चा चढेका छन्  अपांग चढेका छन्  महिला चढेका छन्  तँ मेरो लक्का जवान छोरो भएर पनि किन दोधारमा छस्  सकिस् भने टुप्पामा पुग्  नसके आधार शिविरबाटै फर्की वा जहाँसम्म जान सक्छस् जा  सबै आरोही सफलै हुनुपर्छ भन्ने कहाँ छ   
	अनि म सगरमाथा चढें भने शान्ति र संविधान पक्कै आउँछ त बुबा   
	तँ बच्चै रैछस् केटा प्रचण्ड अलि रिसाए चुप लागेर जा  शान्ति र संविधान तैंले ल्याउने हो र  चाह्यौं र सक्यौं भने त्यो काम हामीले गर्ने हो  तेरो काम सकिस् भने सगरमाथा चढ्ने हो  नसके बाटैबाट फर्की  दुई करोड पाइगइस्   
	अझै पुगेन  
	पैसा त जति पाए पनि ढोका ढप्क्याउँदै प्रकाश बोले कहाँ पुग्थ्यो बुबा   
"
