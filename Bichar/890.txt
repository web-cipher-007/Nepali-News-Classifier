दाहालका दुई पाटावैज्ञानिकहरू भ्यागुताको अनुसन्धान गर्दै थिए  उनीहरूको चासो थियो खुट्टा काट्दा उसमा कस्ता परिवर्तन आउँदा रहेछन् "
	वैज्ञानिकहरू भ्यागुताको अनुसन्धान गर्दै थिए  उनीहरूको चासो थियो खुट्टा काट्दा उसमा कस्ता परिवर्तन आउँदा रहेछन्  एउटा खुट्टो काटे र उफ्री भन्दै भुइँमा राखे  भ्यागुतो भुत्रुक्क उफ्रियो  दोस्रो खुट्टा काटे  त्यसै भने  उफ्रियो  तेस्रो काटे र फेरि भुइँमा राखेर भने उफ्री  यसपालि भने भ्यागुतो उफ्रन सकेन र भुक्लुक्क लड्यो  वैज्ञानिकहरूले अनुसन्धानको निचोड निकाले तीनवटा खुट्टा काटेपछि भ्यागुताले कान सुन्दो रहेनछ  
	 
	अरू प्रधानमन्त्रीभन्दा बाबुराम भट्टराईले केही गर्छु भने  स्वदेशी सस्तो गाडी चढे  तर पजेरोबाट स्कर्टिङ गराए  सुरुका केही दिन खाद्यान्न तथा खाद्यवस्तु अनुगमन गरेर फटाहाहरूलाई आच्छुआच्छु पारे  केही दिनमै सेलाए  हेलो सरकार ल्याए हेलो मै सीमित गराए  उफ्रिन खोजेर पनि कान्लामुनि नै रहे  त्यसैले यो सरकार पनि भ्यागुतै भयो   
	त्यही भएर ठूला राजनीतिक दलहरू उसको अनुसन्धानमा उत्रिए  उनीहरूको चासो थियो कुन शक्ति प्रयोग गर्दा यो ढल्दो रहेछ   
	आन्दोलनको धम्की दिएर उनीहरूले पहिलो खुट्टा काटे  र भने उफ्री  सरकार माथि उफ्रियो  राष्ट्रपतिलाई गुहारेर सहमतीय सरकारको आह्वान गर्न लगाई दोस्रो खुट्टा काटे  भुइँमा राख्नासाथ असंवैधानिक भयो भन्दै ऊ यति उफ्रियो कि सिलिङै छुन खोज्यो   
	पालो थियो तेस्रो खुट्टा काट्ने  त्यसका लागि तोकिए एमाओवादी अध्यक्ष पुष्पकमल दाहाल  हातमा कैंची बोकेर उनले सोधे तेस्रो खुट्टा काटौं कि दोस्रैले पुग्यो  त्यो सुनेको मात्र के थियो सरकार लम्पसार भयो   
	अनि दलहरूले अनुसन्धानको निचोड निकाले राष्ट्रपतिभन्दा दाहाल पो शक्तिशाली रहेछन्  
	नेपाली राजनीतिक वैज्ञानिकहरूको निष्कर्षमात्रै हो कि दाहाल साँच्चै शक्तिशाली हुन्  के उनमा शक्ति चलाउने खेलाउने र नियन्त्रण गर्ने सबैभन्दा बढ्ता खुबी छ त  नेपालमा उनीजति शक्तिशाली कोही छैनन् त   
	हो दाहालसँग शक्ति छ  तर भनिन्छ त्यसलाई उपयोग गर्ने ढंग छैन  भूमिगत कालमा किम्वदन्तीका नायकजस्तो छवि भएका दाहाल बाहिरी दुनियाँमा आएपछि लोतिँदै गए  पार्टी एक ढिक्का राख्न सकेनन्  सुपि्रम कमान्डर लाई ठाडो नजरले हेर्न नसक्ने कार्यकर्ता उत्पादन गर्ने कम्युनिस्ट पार्टीका यी महान् नेता ले कार्यकर्ताबाटै कुर्सीदेखि झापडसम्म खाए  संकट र संक्रमणमा राजनीति आफ्नो वशमा पार्न सक्ने उनले देशका लागि त्यसको प्रतिफल भने दिन सकेनन्  लड्न र लडाउन सक्ने सावित भए तर केका लागि भन्ने अथ्र्याउन जानेनन्  
	जतिबेला माओवादी मूलधारमा आयो दाहालको क्रेज खपिनसक्नु थियो  थामिनसक्नु लोकपि्रयता बोकेर जंगलबाट राजधानी प्रकट भएका प्रचण्ड ले वास्तवमा त्यसलाई थाम्न सकेनन्  विस्तारै औसत भए  पार्टीलाई पनि औसत बनाए   
	अरूलाई बुझ्न सजिलो छ दाहाललाई गाह्रो  बाहिर एउटा रूप हुन्छ भित्र अर्कै  झट्ट हेर्दा उनीजस्ता नेता नेपालमा छैनन्  उनी अध्यक्ष रहेको दललाई जनताले संविधानसभामा सबैभन्दा ठूलो बनाइदिए पनि  उनी प्रधानमन्त्री भए  तर टिक्न सकेनन्   
	तर पनि ठूला नेता त उनै हुन्  किनभने उनीभन्दा ठूला कोही छैनन्  उनलाई चुनौती पनि दोहोरै छन्  एकातिर दल छ अर्कातिर देश  दल चिराचिरा छ  देश संकटै संकटमा  उनले परिस्थिति सम्हाल्न सकेको भए यो हालत आउने थिएन  यसरी काँधमा चुनौतीको तरबार झुन्डिने थिएन  व्यक्तित्वले भन्छ दाहाल गतिला नेता हुन्  व्यवहारले भन्छ उनी नेतै होइनन्  नत्र नेपाली राजनीतिका हेडसर ले किन यसरी मरिच निचोरिएजस्तो हुनुपथ्र्यो   
	गुणअवगुण जेजे भए पनि नेपाली राजनीतिका गिरिजापछिका मियो उनी नै हुन्  वर्तमान गतिरोध अन्त्यका मुख्य पात्र उनै हुन्  त्यसैले सबैका नजर उनीतिरै छन्  देश संक्रमणमा छ  सहमतिका लागि थपिएको दोस्रो साता पनि क्रमशः सकिँदैछ  प्रधानमन्त्री छान्ने निणर्ायक शक्ति दाहाल नै हुन्  ढल्किँदा दिनहरूसँगै देशवासीका आँखा उनीतिरै  
	छन्  किनभने पहिलाको सहमतिअनुसार कांग्रेस नेतृत्वका लागि तम्सिएको छ  एमालेले उसैलाई सघाउने निर्णय गरिरहेको छ  गाँठो अड्किएको छ दाहाल अर्थात् एमाओवादीमा   
	तर त्यो सजिलै सम्भव देखिँदैन  किनभने बीचमा दाहाल छन्  प्रधानमन्त्री को होला भन्ने प्रश्न र्झन नपाउँदै राजनीतिक गन्ध बुझ्नेहरू प्वाक्क भन्नै थालेका छन् कि कोइराला कि दाहाल  सीधा सुशील कोइराला दौडधूपमा छन्  भित्र उनलाई रहर छ बाहिर म हुँ भन्ने हुती छैन  एकातिर दाहालका दुई पाटा छन् अर्कातिर कोइराला शक्तिकेन्द्र खोज्न थालेका छन्  दाहाल नाम माग्छन् कोइराला म भन्न सक्दैनन्  भनुन् पनि कसरी  माधवकुमार नेपालले ज्ञानेन्द्रकहाँ बिन्ती चढाएजस्तो त हुँदैन भन्ने उनलाई डर छ  तर पनि विचरा रहर गरिरहेछन्   
	सरकारको तेस्रो खुट्टा काट्न नपाएर सल्बलाएको दाहालको कैंचीचाहिँ अब दलहरूतिर फर्किएको छ  राष्ट्रिय सहमतिको प्रधानमन्त्री बन्न उचालिएका कोइरालाका खुट्टा कतै त्यो धारमा पर्ने त होइनन्  
	 
	
"
