बाह्‍य मध्यस्थको खोजीप्रधानमन्त्री बन्नबनाउन नयाँदिल्लीलाई औपचारिक मध्यस्थकर्ता बनाउने प्रयत्न भत्सर्नायोग्य छ "
	केही विश्लेषकबाट सत्ताको सन्दर्भमा अघि सारिएको एउटा अवधारणालाई माओवादी अध्यक्ष प्रचण्डले बुधबार पुँजीकृत गरे राष्ट्रपति कंग्रेसको भएकाले प्रधानमन्त्री पनि उसैलाई दिन सकिँदैन शक्ति सन्तुलनका दृष्टिकोणमा पनि मिल्दैन  
	पोखरामा विमानस्थल निर्माणमा धर्ना बस्न गएका उनले र्फकंदा कुरिनटारमा कान्तिपुरसँग कांग्रेस नेतृत्वको सरकार नमान्ने यो कारणलाई थप प्रष्ट्याए अहिले राष्ट्रपति र प्रधानमन्त्रीबीच टकराव भएकाले पनि माओवादीले झन् नेतृत्व छाड्न मिल्दैन  
	संयोग वा योजनाबद्ध प्रधानमन्त्री बाबुराम भट्टराईले काठमाडौंमा ठ्याक्कै त्यही भाषा त्यसै दिन बोले  कांग्रेसका राष्ट्रपतिले अध्यादेश पास नगरेर पहिले नै सरकारलाई अप्ठ्यारोमा पारेका बेला प्रधानमन्त्री पनि कांग्रेसलाई नै दिँंदा के हुन्छ  कांग्रेसलाई नेतृत्व हस्तान्तरण गर्नु हाम्रो चिहान आफैं खन्नु हो पार्टीको विद्यार्थी संगठनको कार्यक्रममा प्रधानमन्त्रीले भने   
	जसरी कांग्रेसलाई माओवादीको सत्ताकब्जाको त्रास छ माओवादीलाई राष्ट्रपति र प्रधानमन्त्री दुबै कांग्रेसका तर्फबाट हुँदा निर्वाचनमा समाप्त भइने त्रास छ  अर्थात सत्तामा बसेर निर्वाचन गराउँदा  चैत  को जस्तो अनपेक्षित परिणाम नआए पनि मत प्रभावित पार्न सकिने सही आंँकलन माओवादी छ   
	निर्वाचनकेन्दि्रत शक्ति सन्तुलन समेटिएका प्रचण्डबाबुरामका एकीकृत र एकसाथका घोषणाका भित्री उद्देश्य फरक भए पनि बाहिर भने त्यसले नागरिक सहानुभूति समेट्न सक्छ  संक्रमणकालीन शक्ति बाँडफाँड सम्बन्धी यो पछिल्लो सुझबुझपूर्ण कार्ड हो जसलाई झट्ट सुन्दा स्वाभाविक मान्नुपर्ने हुन्छ  नेतृत्व दाबी गर्ने कांग्रेस र उसलाई प्रस्ताव गर्ने एमालेसँग माओवादीको यो तार्किक आधारको प्रतिवाद गर्ने थप सशक्त आधार सम्भवतः आउनेछ जवाफमा  सत्ता बाँडफाँडको यो दोहोरी केही साता जारी हुनसक्छ  तर प्रचण्डबाबुरामले गरिमामय संस्था र व्यक्तिलाई खण्डित गरेर महाभूल गरे  एउटा बिर्सेको इतिहासलाई विद्रुप प्रदर्शन गरे कि नेपालका पहिला गणतान्त्रिक राष्ट्रपति देशका होइनन् कांग्रेसका मात्र हुन्  निर्वाचनबाट आएका नागरिक राष्ट्रपतिलाई आजसम्म प्रचण्डबाबुरामले देशको राष्ट्रपति स्विकारेका छैनन् भन्ने प्रष्ट भयो  देशको सर्वोच्च सेरेमोनियल पद र त्यसका लोकतान्त्रिक नेतृत्वलाई विभाजन गर्ने माओवादी दुस्साहसले अन्ततः भयावह परिणामको संकेत गरेको देखिन्छ   
	अधिनायकवादी यात्राका हतियारका रुपमा रहेका अध्यादेश स्विकृत नगरेर बहुमत नागरिकको प्रशंसा बटुलेका राष्ट्रपतिलाई निहित सत्ता स्वार्थका रबरस्टाम्प नभएकै आधारमा कसरी यस्तो गम्भीर दोष लगाउन मिल्छ  यदि यादवलाई कांग्रेसका राष्ट्रपति भन्ने हो भने यादवले भट्टराईलाई किन देशका प्रधानमन्त्री मान्ने  अनि राष्ट्रपति र प्रधानमन्त्रीले एकअर्कालाई नमान्ने हो भने मुलुकको अवस्था कहाँ पुग्छ  फेरि प्रचण्डले कति छिटो इतिहास बिर्से कि सेनापति प्रकरणमा राष्ट्रपति होइन प्रधानमन्त्री सत्ताच्युत भएका हुन्  
	प्रचण्डबाबुरामले जटिल मोडमा पृष्ठभूमिका कारण शंकाको सुविधा पाउँदै आएका हुन्  तर राष्ट्रपतिप्रतिको यस्तो लाञ्छनाको क्षति माओवादीले मात्र होइन राष्ट्रले समेत भोग्नुपर्ने हुनसक्छ  राजनीतिक डिस्कोर्स मा समाधानको नेतृत्व गर्नुपर्नेमा यस्तो गलत व्याख्याको थालनी प्रचण्डबाबुरामले गरेर गल्ती गरे पनि राष्ट्रपतिबाट जस्तालाई त्यस्तैको बोली र व्यवहार हुने छैन किनभने यादवले अहिलेसम्म राष्ट्रपतिय संस्थाको गरिमालाई सम्मान गरेका छन्   
	जातीय विभाजनको जानिँदो बीउ रोपिरहँदा एक मधेस प्रदेशको रणनीतिक माग गरिरहँदा हिन्दी भाषालाई दोस्रो भाषाको माग उपराष्ट्रपतिबाट भइरहँदासम्म राष्ट्रपति यादवले तराईका भएर होइन सिंगो नेपालका भएर सन्देश दिइरहे  यस्ता राष्ट्रपतिबाट आइतबारको वार्तामा प्रतिशोधस्वरुप बाबुरामलाई तिमी माओवादीका प्रधानमन्त्री हौ भन्ने जवाफ अवश्य आउने छैन   
	तर यादवले भदौ  मा संविधानको संरक्षकका रुपमा जिम्मेवारी रहेको भन्ने गम्भीर र चेतावनीपूर्ण वक्तव्य दिएजस्तै फेरि त्यो अवश्य दोहोर्याउनेछन् सम्भवतः अन्तिम चेतावनीका रुपमा  त्यसपछि पनि नेताहरूले सहमति जुटाउन नसके स्वभावतः राष्ट्रपतिले चेतावनीलाई कार्यान्वयनमा रुपान्तरण गर्नेछन् जसलाई नागरिकले आलोचनाको मुद्दा बनाउने छैनन्  किनभने त्यसबेला असफल राष्ट्र प्रमाणित हुने मुलुकलाई शीतल निवासको कदमले ट्रयाक मा ल्याउनेछ  यो अत्यन्तै खराब मुद्दाको दृश्यमात्र हो  यतातिर मुलुक नपुग्दै समाधानमा सहमति कायम हुन्छ भन्ने असल विश्वासबाट विचलित हुनुपर्ने मात्र अवस्था छैन   
	यी पछिल्ला विकासले फेरि प्रमाणित गरेको तथ्य के हो भने मुख्य दलनेताका लागि नागरिकका समस्याप्रति चरम बेवास्ता छ र सत्तामात्र प्रधान छ  निर्वाचनमा जाने सहमति भइसकेपछि कसले नेतृत्व गर्ने भन्ने मुद्दामा सत्तारुढ दल पनि सडकमा आउनु र प्रतिपक्षले पनि त्यसैलाई केन्द्रमा राखी सडक आन्दोलन घोषणा गर्नुभन्दा आलोचनायोग्य विषय के हुनसक्छ  कहिले दोस्रा नभएका भट्टराई सत्तालिप्सामा पनि दोस्रा हुन नचाहने झुटो बोल्दाबोल्दा राजनीतिक बाउन्ने भएका प्रचण्ड एकल जातीय प्रदेश र एक मधेस प्रदेशका प्रधानमन्त्री बन्ने दाउमा लागिरहने अवस्था देखिनु विडम्बना हो  उता प्रचण्डको मादलको तालमा नाच्ने देउवा प्रधानमन्त्री पाउने भए पुनःस्थापना पनि ठीक भन्दै विचारलाई तिलाञ्जली दिने रामचन्द्र पौडेल र ओज गुमाएका कोटरी नेता कोइरालालगायतले राष्ट्रलाई बन्धक बनाएका हुन्  एमालेको त्यही हालत मधेसी मोर्चाको त्यही  सत्ता मुख्य नहुने हो भने यी नेतृत्व बहिष्कारयोग्य पक्कै होइनन्   
	किनभने राजनीतिक बेथितिका बीच अब फेरि नागरिकले अर्को माओवादीको आतंकको सामना गर्नुपर्ने अवस्था देखिँदैछ   वर्षको विकास यात्राका अवरोधक  हजारको बलिदानीका कारकमध्येका वैद्य बादल र गजुरेलहरू फेरि त्यही कलंकित इतिहास पुनरावृत्त गराउन खोज्दैछन्  सुरुङ खन्दाका सहयात्री र  रेसकोर्स रोडमा बिन्तीपत्र चढाउने सहयात्रीले  माघ  को बाटो फेरि रोज्नुको अर्थ नेपाललाई प्रतिगमनतर्फ अर्थात  वर्षअघिकै अवस्थामा फर्काउनु हो  अनि प्रधानमन्त्री हटाउने नाममा अति राष्ट्रवादी र हिंसामा समाधान देख्ने वैद्यहरूसँग सडक मोर्चा तताउने कांग्रेसएमालेको निर्णय पनि उदेकलाग्दो छ  
	तर नेपाली राजनीतिमा देखिएका घरेलु संकटमा राष्ट्रपतिप्रधानमन्त्री द्वन्द्व र वैद्यको भारतविरोधी राष्ट्रवादी आन्दोलन त टे्रलर मात्र हुन्  यी सबै राजनीतिक विकासभित्र एउटा अर्को डरलाग्दो षड्यन्त्र देखिँदैछ जसले नेपालको इतिहासलाई श्रापित गर्नेछ   
	त्यो हो नेपालको प्रधानमन्त्री कोे कसरी बनाउने कसरी निर्वाचन गर्ने संघीयता कस्तो हुने  यी घरेलु मुद्दाको समाधानका लागि विदेशी मध्यस्थ निम्त्याउने जसको सार्वजनिकीकरण कांग्रेस सभापति कोइरालाले गरेका छन् भने लगत्तै प्रचण्डले पनि विदेशी शक्तिको सहजीकरणको आवश्यकताबोध गरे  दुबै एउटै अवधारणाबाट निर्देशित हुन् वा संयोगमात्र हो बुझिएको छैन  तर यथार्थ हो नयाँदिल्ली र बेइजिङबाट काठमाडौं टाढा छैन   
	कोइरालाले माओवादीप्रति विश्वास गर्न नसकिने भएकाले अब राष्ट्रिय समस्या समाधानमा सहमति गर्दा अन्तर्राष्ट्रिय निकायको रोहवरमा गर्नुपर्ने धारणा केहीअघि सार्वजनिक गरेका थिए भने त्यसपछि प्रचण्डले अन्तर्राष्ट्रिय संस्थालाई विश्वासमा लिएर अबको समाधान निकाल्नुपर्ने बताए  सरसर्ती हेर्दा कोइराला र प्रचण्डले एकअर्कामा चरम अविश्वास भएपछि साक्षीका रुपमा विदेशी शक्तिलाई राख्ने भनेको ठान्न सकिन्छ  उनीहरूले अन्तर्राष्ट्रिय मध्यस्थ छिमेकी शक्ति हुन् वा पश्चिमा प्रष्ट नपारेकाले लचकता राखेको मान्न पनि सकिन्छ  
	तर सत्ता गठबन्धननिकट केही विश्लेषकले सुझाएजस्तो प्रचण्ड र कोइरालाको संकेत भारतीय मध्यस्थतर्फ देखिन्छ जसलाई ठूलो डिजाइन अन्तर्गत प्रवेश गराइँदैछ   बुँदे समझदारीमार्फत नेपालको ऐतिहासिक परिवर्तनको एक अप्रत्यक्ष सरोकारवाला शक्ति भएको नयाँदिल्लीले पहिलेदेखि नै प्रत्यक्ष भूमिका खोजेको बुझ्न सकिन्छ  अनमिन प्रतिको भित्री असहयोगको मिसन सकिएपछिको सक्रिय संलग्नताको सन्देश प्रष्ट छ नयाँ नेपालको निर्माणमा भारतीय प्रत्यक्ष योगदान लिपिबद्ध होस्  अर्थात प्रभाव क्षेत्रको नेहरू डक्टि्रन कायम होस्   
	यस किसिमको भारतीय चाहना हुनु उसको राष्ट्रिय स्वार्थका दृष्टिले उचित होला किनभने त्यहाँ गुजराल डक्टि्रन पराजित छ  तर प्रधानमन्त्री बन्नबनाउन नयाँदिल्लीलाई औपचारिक मध्यस्थकर्ता बनाउने प्रयत्न भने भत्सर्नायोग्य छ  देशको चाबी बाहिर रहेको औपचारिक घोषणा कार्यकारी प्रमुखबाट सगौरव आउनु तर त्यसमा गम्भीर भएर सच्चिनुको सट्टा सत्ता बाँडिदिन र प्रदेश विभाजन गरिदिन फेरि उच्च नेतृत्वबाट बाहिरियालाई गुहार्नु राजनीतिक दरिद्रताबाहेक के हुनसक्छ   
	सभापति कोइरालाले पछिल्लोपटक राष्ट्रियताको मुद्दा उठाउँदै मुलुक अफगानिस्तानको बाटोमा गएको विश्लेषण गरेका थिए  आन्तरिक मुद्दामा विदेशी मध्यस्थ खोजेपछि सम्भवतः कोइरालाले भनेजस्तो मुलुक अफगानीकरणको बाटोमा जाने निश्चित छ  होइन भने प्रचण्ड र कोइरालाले वैद्यले भनेजस्तो घरभित्रका शक्तिबीच सहमति गरी नयाँ सरकार गठन गरी निर्वाचनमा जाने निर्णय तत्काल गर्नुको विकल्प छैन   
	 
	 
	 
	 
	
"
