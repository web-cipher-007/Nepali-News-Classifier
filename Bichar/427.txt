धोनीका साइलेन्ट पार्टनर नांगो आँखाले हेर्दा महेन्द्रसिंह धोनी र रन्जनसिंहका बीचमा कुनै समानता देखिँदैन "
	 
	नांगो आँखाले हेर्दा महेन्द्रसिंह धोनी र रन्जनसिंहका बीचमा कुनै समानता देखिँदैन  भारतीय क्रिकेट कप्तानका रूपमा धोनी एक विश्वविख्यात नाम हो भने रन्जन भारत सरकारका एक साधारण कर्मचारी हुन्  टाइम पत्रिकाको नजरमा धोनी विश्वका एक सय प्रभावशाली मानिसको सूचीमा पर्दछन्  सन्  मा गरिएको एउटा व्यापारिक प्रयोजन करारअन्तर्गत मात्र धोनीले तीन वर्षको अवधिका निम्ति  करोड  लाख डलर प्राप्त गर्दछन्  अर्कोतिर रन्जनसिंहको जीवन त्यस्तै छ जुन भारतको एक सामान्य मध्यमवर्गीय परिवारको हुन्छ  तर यिनै रन्जनसिंहको पोस्टिङ हाल काठमाडौंस्थित भारतीय दूतावासमा नभएको भए सम्भवतः विश्वका यी सर्वाधिक महँगा क्रिकेटरले यसपटक नेपाल यात्राको समय निकाल्ने थिएनन्  नितान्त भिन्नभिन्न पृष्ठभूमिबाट आएका धोनी र रन्जनलाई मित्रताको साझा डोरीले बाँधेको रहेछ र त्यही डोरीले तानिएर यसपटक धोनी नेपाल भ्रमणमा आएका रहेछन्  त्यसबाहेक धोनीका निम्ति सपत्नी पशुपतिनाथ दर्शनको विराट अवसर र नेपाली क्रिकेटरहरूसँग अन्तक्रिर्याको मौका त छँदै थियो  धोनी नेपाल आउनुअघि उहाँको विषयमा मेरो कुनै खासै जानकारी वा रुचि थिएन  मेरा निम्ति क्रिकेट सुनील गावस्करको युगबाट सुरु भयो र कपिल देवमा आएर सकियो  डिल्लीबजारमा रहेको विजय मेमोरियलमा  सालतिर पढ्दा टँुडिखेलमा सबै खेलाडीले सेता लुगा लगाएर रातो रंगको कडा बलले खेल्ने खेल पहिलोपटक देख्दा म चकित परेको थिएँ  त्यो बल नयाँ सडकको एउटा पसलबाहेक कतै नपाइने र त्यहाँ पनि हाम्रो बजेटले नभ्याउने थियो  तर क्रिकेट खेल्ने नसा सवार भइसकेकाले त्यस्तै कडा साह्रो बल घरमा आफैं बनाउनु पर्यो भनेर हामी टोलका केटाहरू जम्मा भयौं  एउटा फ्युज भएको काँचको चिम खोज्यौं त्यो चिमको टुप्पोमा रहेको होल्डर भाँचेर भित्र रहेको काँचको सबै तार आदि झकिेर फाल्यौं  अनि सानो चुलोजस्तो बनाएर गोलाकार खाली चिमलाई त्यो चुलोमाथि बडा मुस्किलले अडाएर तलबाट सानो मैनबत्ती बालेर चिमभित्र प्लास्टिकका टुक्राहरू हाल्दै गलाउँदै भर्न थाल्यांै  लामो प्रयासपछि गलाएर जमाइएको प्लास्टिकले एक गोलमटोल कडा साह्रो डल्लो को आकार लियो र हामीले त्यसैलाई क्रिकेट बल भनेर कालिकास्थानका गल्लीहरूमा खेल्न थाल्यौं  हाम्रो डल्लो कडा र साह्रो त थियो तर टुँडिखेलमा देखिएकोझैं चिल्लो रातोरातो नभएर गोलमटोल कालोकालो पो थियो  जे भए पनि यसरी हामीले क्रिकेट खेल्न बल तयार गर्यौं  क्रिकेट ब्याट बनाउन भने कुनै समस्या भएन  काठको फल्याक जति पनि छँदै थियो  
	ती दिनहरूमा टोलका ठूला दादाहरूचाहिँ कहिलेकाहीं रेडियोमा कान थापेर टेस्ट क्रिकेट को कमेन्ट्री सुनेको भन्थे  चारपाँच दिनसम्म बिहान  बजेदेखि साँझ  बजेसम्म रेडियोमा कान थापेको थाप्यै गर्थे  कोही बुझेर सुन्थे अधिकांशचाहिँ बुझेको अभिनय गर्थे  पाँचपाँच दिन कान थाप्नुपर्ने खेल आजभोलि कोठामै बसेर लाइभ हेर्न पाइन्छ  अब पाँच दिन होइन एकदिन पनि नलाग्ने गरी  ओभरको ट्वान्टीट्वान्टी मा खेल समेटिएको छ  मैदानमा खेलाडीले सेतो रंगबाहेक कुनै लुगा लगाउन नपाउने खेलमा आजभोलि नौरंगी लुगा लगाएर खेल्ने चलन आएको छ  बलको रंग रातोमात्र हुनुपर्नेमा सेतो रंगको बलले खेल्दा पनि हुने भएको छ  धन्य भगवान्  कमसेकम त्यो क्रिकेट बल आजैसम्म कडा र साह्रो चाहिँ त छँदैछ  हुनत क्रिकेटमा वन डे र ट्वान्टीट्वान्टी को आगमनले यो खेललाई एक लामो पट्यारलाग्दो र कतिपय अवस्थामा निर्णयरहित नतिजामा टुंगिने झन्झटिलो बोझबाट आजको बेग्लै अवस्थामा पुर्याएको छ  भारतमा पुराना स्टार खेलाडीहरूले सपनामा पनि सोच्न नसक्ने रकम आजका स्टार खेलाडीहरूलाई सहजै उपलब्ध छ  यसो हुनुका पछाडि नयाँ खेलाडीहरूको खेलस्तर वा क्रिकेट खेलको बढ्दो लोकपि्रयतामात्र जिम्मेवार नभएर भारतको आर्थिक उदारीकरण र विकास पनि त्यत्तिकै निणर्ायक छ  
	भारत आर्थिक उदारीकरणको युगमा पुग्नुअघि यदि सचिन तेन्डुल्कर र धोनीले क्रिकेट खेलेका भए सम्भवतः उनीहरू त्यो रकमको परिमाण सुनेर मात्र पनि मुर्छा पर्थे जुन रकम उनीहरूलाई दिन आज भारतमा कम्पनीहरू तँछाडमछाड गर्दैछन्  यही कुरा भारतमा टेलिभिजन च्यानलहरूको विकासका सन्दर्भमा पनि लागू हुन्छ  नेपालमा टेलिभिजनको जनक मानिने नीर शाह भन्दै हुनुहुन्थ्यो विगत वर्षहरूमा नेपालमा टेलिभिजनजस्ता सञ्चार माध्यमको अभूतपूर्व विस्तार भएको छ  तर कुनै कुरा विस्तार हुँदैमा त्यो विकास भएकै हुनुपर्छ भन्न सकिन्न  वर्तमान वैश्य युग मा आर्थिक विकास नभई राजनीतिलगायत धेरै कुराको सतही र देखावटी विस्तार त हुन सक्छ तर विकास हुन नसक्दो रहेछ भन्ने कुरा अब नेता र जनता दुवैले राम्ररी कण्ठस्थ गर्न जरुरी छ  
	गत असार  गते साँझ धोनी र उनकी धर्मपत्नी साक्षीको सान्निध्यमा केही समय बिताउने मौका हामी बूढाबूढीलाई पनि मिल्यो  भारतीय राजदूत जयन्त प्रसादजीको निवासमा मलाई कसैले भन्यो धोनीलाई यसपटक नेपाल भम्रणका निम्ति उत्प्रेरित गर्न रन्जनसिंहको ठूलो हात छ  मैले सोधें को रन्जनसिंह  उत्तर आयो यहीं दूतावासमा काम गर्छ  ऊ कुनै जमानामा राँचीमा थियो जुन सहरमा धोनी बस्थे  त्यसबेलाको मित्रता हो  खास कुरा के हो भनेर मैले रन्जनलाई सोधें  उनले भने धेरै वर्ष पहिला म राँची एयरपोर्टमा काम गर्थे  धोनी एयरपोर्ट आउँदाजाँदा चिनजान भएको हो  म यहाँ काठमाडौं आएपछि धोनीलाई आउन अनुरोध गरें  भगवान् पशुपतिनाथको इच्छाले उनी सपत्नी यहाँ आउन पाए  छोटै समयका लागि भए पनि नेपाली क्रिकेट खेलाडी र प्रेमीहरूसँग भेट भयो  राँचीमा चिनेको धोनी र आजको धोनीबीच मैले कुनै अन्तर पाउँदिन  हो उनी ज्यादै व्यस्त भएका छन्  तर यत्रो ख्याति र व्यस्तताका बाबजुद पनि धोनीको मूलभूत चरित्र उस्तै छ  जस्तो पहिला थियो सरल र सहज  
	रन्जनको कुरा सुनेर मैले डा सन्दुक रुइतको सौजन्यबाट अस्टे्रलियाका विश्वविख्यात टेलिभिजन पत्रकार रे मार्टिनसँग केही महिनाअघि बिताएको अविस्मरणीय साँझ सम्झें  आफ्नो तमाम ख्याति र योग्यताका बाबजुद डा रुइत कति सरल छन् भनेर मैले भन्दा रे मार्टिनले हाँस्दै जवाफ थिए मैले डा रुइतलगायत संसारका धेरै सफल मानिसहरूको अन्तरंग अन्तर्वार्ता गरेको छु  यी कुनै पनि मानिसहरू तपाईंले सोचेजस्ता सरल थिएनन् छैनन् र हुने छैनन्  यिनीहरू जुन जटिल प्रक्रियाबाट जीवनमा गुज्रेका हुन्छन् जुन दृढ इच्छाशक्ति र योजनाका साथ यिनीहरूले जीवन चलाएका हुन्छन् त्यसको अनुमान गर्न अन्य कसैलाई पनि त्यति सजिलो हुँदैन  किनभने सामान्य मानिसले कुनै पनि घटनाको परिणाम मात्र देख्छ त्यो परिणाम आउनुअघि लामो समयदेखि जारी प्रक्रियामा चाहिँ ऊ घोत्लिन चाहँदैन  
	मार्टिनको यो गहिरो भनाइका विषयमा कुनै अर्को दिन तर्कवितर्क गरौंला  आजको निम्तिचाहिँ यति मात्र भनौं कि ख्याति पैसा र रूपको नसा सबैलाई एकनासले लाग्दैन  प्रसिद्धिमा नसा छ धनमा नसा छ यौवनमा नसा छ तर फरकफरक मानिसहरूलाई यो नसा बराबर रूपमा लाग्दैन  कसैले यो नसा अलि राम्ररी ह्यान्डल गर्न जानेका हुन्छन् कसैले हुँदैनन्  कतिपय मानिसको जीवन प्रसिद्धि वा धन वा यौवन धेरथोर भरिएपछि मात्तिएर छछल्किन थाल्छ र उनीहरू पुराना मित्रहरूलाई समेत बिर्सन्छन्  धोनी त्यो श्रेणीमा नपर्ने रहेछन्  मैले रन्जनसिंहको विषयमा सोध्दा धोनीका आँखा अचानक चम्किए र बडा उत्साहसाथ उनले बताउन थाले मेरा केही यस्ता मित्र छन् जोसँग मेरो धेरै पुरानो मित्रता छ  यस्ता मित्रताको मेरो प्रसिद्धिसँग कुनै सम्बन्ध छैन  हुनत कहिलेकाहीं हामीबीच महिनौं कुराकानी नहुन पनि सक्छ तर कुराकानी हुनेबित्तिकै वा भेट हुनासाथ हामीलाई सम्बन्ध रिचार्ज गराउने कुनै आवश्यकता पर्दैन  तत्काल स्टार्ट भइहाल्छ  यति भनेर धोनी मुसुक्क हाँसे  मैले सोधें तपाईंको यो भ्रमण हुनुमा 
	रन्जनको के भूमिका रह्यो  धोनीले रन्जनतिर हेर्दै तत्काल जवाफ दिए साइलेन्ट पार्टनरको भूमिका  
	त्यो साँझको दुई दिनसम्म सञ्चार माध्यमहरूमा धोनीको नेपाल भ्रमणसम्बन्धी समाचार र तस्बिरहरू लगातार आइरहे  मैले धेरै कोसिस गरें कतै कुनै कुनामा चुपचाप बसेका धोनीका साइलेन्ट पार्टनर को झझल्को देखी पो हाल्छ कि  तर देखिएन  आखिर रन्जन साइलेन्ट पार्टनर जो ठहरिए  तपाईंहाम्रो हरेकको जीवनमा केही यस्ता साइलेन्ट पार्टनर हुन्छन् जो आफूले गर्नुपर्ने सहयोग गरेर चुपचाप दृश्यको लाइमलाइट बाट गायब भइदिन्छन्  ती सबैलाई सलाम   
	 
	
"
