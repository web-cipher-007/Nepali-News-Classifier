नेपाली सिनेमा मन्थन"सिनेमा समाजका प्रबन्धकर्ता र संसारकै सिनेमाका पारखी मानिनुहुने प्रमेन्द्र मजुमदारले दोलखामा आयोजित सिने निर्देशकहरूको कार्यशाला गोष्ठीमा भन्नुभयो भारतीय समाज सिनेमा भनेपछि हुरुक्क हुने समाज हो  ""
	सिनेमा समाजका प्रबन्धकर्ता र संसारकै सिनेमाका पारखी मानिनुहुने प्रमेन्द्र मजुमदारले दोलखामा आयोजित सिने निर्देशकहरूको कार्यशाला गोष्ठीमा भन्नुभयो भारतीय समाज सिनेमा भनेपछि हुरुक्क हुने समाज हो  मानिसमा सिनेमाको लत बसाल्न त्यसमा सिनेमा प्रस्तुत गर्ने सम्पूर्ण टिम उत्पादक निर्देशक छायाकार कलाकारहरू सम्पादक मण्डल आदिको भन्दा पनि त्यसभन्दा बाहिरका मानिसहरूको भूमिका सशक्त हुनुपर्छ  उहाँले थप भन्नुभयो आजको जस्तो आधुनिक सामग्री नहुँदा पनि  किलो सिनेमाका प्रोजेक्टरहरू लामालामा रिलहरू भरिएका बाकसका भारी टाउकामा बोकेर हामी गाउँगाउँ सिनेमा देखाउन जान्थ्यौं  मानिसहरूलाई उत्सुकता जगाउन तल्लीन रहन्थ्यौं दर्शकहरूसँग सिनेमा सिद्धिएपछि प्रतिक्रिया माग्थ्यौं  समाजका हरेक तप्कासँग प्रतिक्रिया प्राप्त गरेपछि सिने उद्योगसँग सम्बन्धित उत्पादक निर्देशक छायाकार तथा कलाकारसँग जमेर छलफल गथ्र्यौं र पछिल्लो समयमा सिनेमा बनाउँदा तिनले समाजमा निभाउनुपर्ने भूमिकाबारे सल्लाह दिन्थ्यौं  त्यस्तो समाजलाई फिल्म समाज भनिन्छ  सिनेमालाई साँच्चिकै गति दिने हो भने समग्र समाजको सिनेमासम्बन्धी असल दृष्टिकोण बन्नुपर्छ  राज्यले संरक्षण सम्वर्द्धन लगानीको वातावरण तयार गर्नुपर्छ  उहाँले गम्भीर कुरा बताइरहँदा म भने आफ्नो पहिलो सिनेमा हेराइ सम्झेर आफंैप्रति हाँस्न पुगेको थिएँ   
	कुरा के भएको थियो भने हलमा सिनेमा देखाइन्छ भन्ने नै मलाई थाहा थिएन  टिकट काट्ने अलग्गै घर थियो  सिनेमा देखाउने एउटा अँध्यारो गुफाजस्तो घर रहेछ  एक हुल हामी तेस्रो श्रेणीको सस्तो टिकट लियौं टिकट काट्ने प्वालबाट  त्यही प्वालबाट पालैपालो हेर्ने होला भनेर अरूका टिकट बाँडेपछि सबैभन्दा पहिला मै हेर्छु भनेर त्यही टिकट काट्ने प्वालमा चिहाउन पुगेँ  भित्र टिकट बेच्न बसेको मानिसले सिनेमाको डायलग शैलीमा सोध्यो अब के चाहियो  
	मैले सोधेँ सिनेमा हेर्ने यहींबाट होइन र   
	उसले हकारेर भन्यो यहाँ होइन उल्लु  त्यो घरको तल्लोचाहिँ ढोकाबाट छिर्  मलाई टिकट बेच्नेले हकारेको सुनेर मेरा दौंतरी जोडले हाँसे  ढोकामा बस्ने जाँचकीले टिकट आधा च्यातेर हलको अगाडिपट्ट िराखिएका बेन्चहरूमा बस्यौं हामी  तेस्रो श्रेणीमा बस्दा पर्दामा धेरै ठूला देखिन्थे सबैथोक  हामीले पहिले हेरेको त्यो कुनै हिन्दी चलचित्र थियो  हामीले न कथा बुझेका थियौं नत गाइएका गीतका भाका  तैपनि आँखा नझिम्क्याई मानिस हिँडेका बोलेका झगडा गरेका कुरा सिनेमामा हेर्यौं  सहरका कुरा बुझेका केटाकेटीहरूले बेलाबेलामा सिठी फुक्थे घरिघरि ताली मार्थे  त्यसबेला कुरा नबुझेर हामी तिनलाई हेथ्र्यौं  तीन घन्टा लामो समय त्यहीं बिताएर हामी बाटो लागेका थियौं   
	हुन पनि विकट पहाडी गाउँमा त्यतिबेला सिनेमाको कुरै हुन्थेनन्  गाउँका के कुरा सदरमुकाममा समेत सिनेमा हलहरूको नामोनिसान थिएन  पहाडी जीवनमा वर्षभरिका लागि घरमा चाहिने नुन मट्टतिेल तथा केही आवश्यक सामग्रीको जोहो गर्न वर्षमा एकपटक सहर झर्नु पहाडी जीवनको एउटा चर्या नै हो  एसएलसी परीक्षा दिएपछिको हिउँदमा गाउँका मिल्ने साथीहरूसहित हामी धरान झरेका थियौं  हाम्रा साथमा गाउँका त्यस्तो खरिदारीका लागि एकदुई अनुभवी अधबैंसेहरू पनि थिए  उनीहरू असलमा हामीसँग भएका पैसा बोक्ने हिसाबकिताब मिलाउने भारीतारी मिलाइदिने अभिभावक थिए  भारी मिलाइरहेका बखत सिनेमाको प्रचार गर्दै एउटा जिप ओरालो झर्दै थियो  घरि गीत बजाएर घरि डाइलग बोलेर मानिसलाई उक्साइरहेका थिए प्रचारकहरू  मैले मेरा तत्कालीन अभिभावकसँग सिनेमा हेर्न जाने प्रस्ताव राखेँ दौंतरीहरू त तयार भए तर बूढाहरूलाई मनाउन मुस्किल थियो  धेरै बेर करकरपछि हामीले सिनेमा हेर्ने इजाजत पाएका थियौं  
	एसएलसी पास गरेर सहरमा पढ्न थालेपछि हप्तामा एउटा सिनेमा हेर्न कुनै न कुनै उपाय निकालिन्थ्यो  धेरै हिन्दी सिनेमा हेरियो क्याम्पस पढ्दा  हरेक सिनेमा हेर्दा दुःखमा दुःखी हुने हाँस्दा मुस्कुराउने नाच्दा फुरुङ्ग पर्ने र आफूलाई पर्दामा देखिएका व्यक्तिसँग तुलना गर्न रूचाउने र डेरा पुगेपछि बिर्सने नै चलन थियो त्यसैले अरू केही सिकिएन  मजुमदारले मीठो तर सरल भाषामा उन्नाइसौं शताब्दीको अन्तिम दसकमा चलचित्र सुरु भएको र संसारभर दु्रतगतिमा विकास भएको चलचित्र विकासको कथा क्रमिक रूपमा सुनाइरहनुहुँदा आफ्नो सिनेमाप्रतिको अल्पज्ञान र सतही दृष्टिकोणबारे सोचेर भित्रभित्रै लज्जा महसुस भइरहेको थियो  आम मानिसलाई भावभंगिद्वारा कुशल अभिनयमार्फत राम्रानराम्रा सबै खाले संवादमार्फत तत्कालीन समाज मुलुक वा संसारकै ध्यान खिच्न सक्ने छिटै कुरा बुझाउन सक्ने र जीवनशैलीलाई नै प्रभाव पार्ने सशक्त माध्यम हो सिनेमा भन्ने कुरा धेरैपछि थाहा पाइएको थियो  कथावस्तुलाई छिटोछरितो र वस्तुनिष्ट बनाउन कालिगढले जस्तै विषयवस्तुलाई कुँदेर सुन्दर बनाउन र अनेकन विषयलाई कथाले मागेका क्षेत्र सांस्कृतिक स्थानविशेष पात्रविशेष अन्वेषण लाई एउटै मालामा उनेर छायाङ्कन गरी आम दर्शकसामु प्रस्तुत गर्नु कम सीप र कम कडा लगनको विषय होइन रहेछ   
	एक मिनेटदेखि साढे तीन घन्टासम्मका सिनेमा हेरेर र्फकंदा हामी प्रत्यक्ष रूपमा देखिने पात्रबारे तिनको अभिनयका राम्रानराम्रा पक्षबारे गीत तथा नाट्य प्रस्तुतिबारे र समग्र कथाले दिनखोजेको सन्देशबारे लेखाजोखा गर्ने गर्छौं  यद्यपि एउटा सिनेमा प्रस्तुत गर्न कति धेरै मानिसको मिहेनत पर्छ व्यावसायिक सफलता र असफलता कसरी हुन्छ भन्नेबारे भने अनविज्ञ नै रहने गर्छौं  वास्तवमा अन्यत्रको समाजजस्तै नेपाली समाज पनि राम्रा सिनेमा हेर्न रूचाउँछ  हिजोआज देशका अनकन्टार ठाउँमा पनि सिनेमा हलहरू बनेका छन्  शिक्षाप्रद डकुमेन्ट्रीहरू हिजोआज गाउँगाउँमा पनि देखाइन्छन्  हिजोआज नेपाली सिनेमाहरूको अनिकाल छैन  भाषिक सम्पदा रीतिरिवाज वा संस्कृति जोगाउन पनि प्रशस्त सिनेमाहरू बन्नथालेका छन्  यद्यपि नेपाली सिनेमा क्षेत्र अन्य मुलुकहरूको तुलनामा विकसित हुनसकेको छैन  हामीमा पनि दायित्व छ भन्ने ज्ञान नहुँदा अपेक्षित मात्रामा सिनेमाको स्तर उन्नति हुन सकिरहेको देखिन्न   
	सिनेमाप्रतिको सकारात्मक धारणा बनाउन राज्य र समाजको उत्तिकै दायित्व रहनुपर्छ  राम्रा सिनेमाहरू इतिहासको धरोहर बन्न सक्छन् तिनले आम मानिसलाई कामकाजी र सक्रिय बनाउन प्रेरणा दिन सक्तछन्  कुनै पनि असल काम गर्न र खराब काम गर्दा समाज र व्यक्तिलाई नाफानोक्सान हुने सन्देश प्रवाह गर्न सक्छन्  असल र राम्रा सिनेमाहरू बन्नुको अर्थ समाज अगाडि बढिरहेको छ भन्ने हो  कति सभ्य र कति उत्तरदायित्व बहन गर्ने समाज निर्माण भएको छ भन्ने धेरै मानकहरूमध्ये सिनेउद्योग पनि एउटा मानक बन्न सक्तछ  हामीकहाँ सिनेमा उद्योगलाई उद्योगकै रूपमा र त्यसमा काम गर्ने मानिसले आफ्नो मुख्य पेसाकै रूपमा अँगाल्ने काम थालनी भएको धेरै भएको छैन  तर छोटो अवधिमा पनि धेरै काम भएका छन् भनेर स्वीकार गर्ने समीक्षकहरूको अभाव  
	छ  यसो हुनुमा सहरिया मध्यमवर्ग पढेलेखेका जमात र राज्यका विभिन्न तहमा बसेका कर्मचारीतन्त्रको नेपाली सिनेमाप्रतिको दृष्टिकोण उत्साहजनक र प्रेरक बन्न नसकेर नै हो भन्ने ठोकुवा गर्न सकिन्छ  
	नेपाली सिनेमा भनेपछि कतिपय सम्भ्रान्तहरूले नाक खुम्च्याउने गरेका छन्  फेटोकपीको पनि फोटोकपी भन्ने गर्छन्  तर समस्या पहिल्याउन र तिनलाई असल सिनेमा बनाउने वातावरण तयार पार्ने काममा हात बटाइरहेका देखिन्नन्  हामीकहाँ सिनेमामा लगानी गर्नेलाई मुर्गा ठान्ने चलन छ  निर्देशकलाई मौकापरस्त व्यक्तिको रूपमा चित्रण गरिन्छ  कलाकारहरूको बारेमा फजुल गफ गरेर उडाउने चलन छ  जबसम्म हेय दृष्टिले सिनेकर्मीहरूलाई हेरिन्छ त्यो व्यवस्थित उद्योगको रूपमा स्थापित हुन सक्तैन  इज्जत र सम्मान आर्जन गर्न र स्थापित हुन समय लाग्छ   
	बलिउड हुँदै हलिउड र हिजोआज संसारका अन्य मुलुकमा बनेका उत्कृष्ट सिनेमाहरू रिलिज हुनासाथ हेर्ने नेपालीहरू कम छैनन्  तिनीहरूलाई उत्कृष्ट सिनेमा बनाउन राम्रो कथावस्तु राम्रा कलाकार चाहिन्छ भन्नेमात्र होइन ती मुलुकको समाज र राज्यले कस्तो सामाजिक आर्थिक तथा कानुनी हैसियत सिनेउद्योगलाई बनाइदिएका छन् भन्ने पनि थाहा छ  मुख्य कुराचाहिँ नेपाली सिनेमाहरू उत्कृष्ट बन्न नसक्नुमा ठूलो जमातले नहेरिदिएर राम्रो समीक्षा नगरिदिएर पनि हो भन्ने बिर्सन्छन्   
	नेपाली सिनेमा जगतमा यतिबेला धेरै युवाहस्ती पेसेवर रूपमै आफूलाई समर्पण गर्न तम्सिएका छन्  केही वर्षयता विगतका घिसेपिटे मोडललाई छोडेर नयाँ गति दिएका छन्  समाज बदलिरहेको छ र कथावस्तुहरू पनि बदलिँदैछन् भन्ने पनि हाम्रा निर्देशकहरूले थाहा पाउन थालेका छन्  समाजको यथार्थ चित्रण गर्न आफ्नै कथावस्तुलाई परिस्कृत ढंगले प्रस्तुत गर्न असल पात्रहरू छानेर असल प्रस्तुति गर्न सामूहिक भावनाको आवश्यकता हुन्छ भन्ने कुरा त्यसमा लागेका युवाहरूको मनमस्तिष्कमा पर्नथालेको छ  यद्यपि असल सिनेमाहरू बन्न तिनको मात्रै दायित्व होइन राज्यले संस्कृति मन्त्रालय बनाइदिएर वा सेन्सर्ड बोर्ड बनाइदिएर मात्र पनि पुग्दैन सिनेमालाई संस्थागत उद्योगका रूपमा स्थापित गर्न पहिलो त सिने शिक्षण संस्थान खोल्न र विस्तार गर्नमा लगानी लगाउन जरुरी छ  ठूला र मझौला स्टुडियोहरू निर्माणमा सहयोग पुर्याउन जरुरी छ   
	हाम्रो हैसियतले बलिउड हलिउडजस्ता सिनेसहर बनाउन नसके पनि तिनलाई सहयोग पुर्याउने संस्थाहरूको निर्माणमा सहयोग गर्न त सकिन्छ  सिनेमा समाजको दर्पण बनोस् सिनेमा उद्योगका रूपमा उठोस् र यसले राम्रो व्यापार गरोस् रोजगारीको अवसर र नेपाललाई चिन्हाउनेगरी जागृत होस् भन्ने हो भने राज्यले र समग्र समाजले सिनेमाबारे पहिला सकारात्मक सोच निर्माण गर्न जरुरी छ  सिनेमालाई विस्तारमा सहयोग गर्न जरुरी छ  त्यसलाई नियमन गर्नेमात्र नभएर सहयोग गर्ने कानुन बनाउन जरुरी छ सिनेमा हेर्न सिकाउने त्यसमाथि गहिरो समीक्षा गर्न सिकाउने संस्थाहरूको निर्माण गर्न जरुरी छ  के बदलिँदै गरेको हाम्रो समाज सिनेमाप्रति उदार भएर मन्थन गर्न तयार छ  
"
