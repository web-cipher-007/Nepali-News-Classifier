तास महोत्सव"धन्यवाद दाहाल हल्का हाँसे मलाई पनि यो आयोजना सही र सान्दर्भिक लागिरहेको छ  ""
	श्रीमान्श्रीमतीसुश्रीसुशील कोइरालाज्यू 
	 
	हाम्रा महान् अध्यक्ष क पुष्पकमल दाहाल प्रचण्ड को विशेष योजनाअनुसार फुर्सद सदुपयोग गर्ने गौरवशाली उद्देश्यसाथ आयोजना गरिने बृहत् तास महोत्सवमा गरिमामय उपस्थितिका लागि हार्दिक आग्रह गरिन्छ   
	स्थान अध्यक्ष कमरेडको निवास लाजिम्पाट 
	समय बिहान  देखि बेलुकी  बजेसम्म 
	मिति  चैत  गतेदेखि रहर नपुगुन्जेल 
	प्रार्थी 
	एनेकपा माओवादी 
	 
	सुरक्षाका कारण कृपया कार्ड साथमै ल्याउनुहोला  
	 
	कोइराला निवासमा बेल बज्यो  उनले ढोका खोले  अपरिचित व्यक्तिले कार्ड थमाइदियो  खोलेर हेरे  अनि मुसुक्क हाँस्दै दाहालको नम्बरमा डायल गरे   
	अभिवादन उताबाट आवाज आयो   
	जय नेपाल  यताबाट उत्तर गयो   
	कार्ड पाउनुभयो  दाहालले सोधे   
	पाएँ कोइरालाले भने बहुत राम्रो गर्नुभएछ  
	धन्यवाद दाहाल हल्का हाँसे मलाई पनि यो आयोजना सही र सान्दर्भिक लागिरहेको छ   
	गुड आइडिया कोइरालाले थपे अफ कोर्स आई विल बि दियर   
	 
	यस्तै पत्र झलनाथ खनाल माधव नेपाल रामचन्द्र पौडेल बाबुराम भट्टराई सुवास नेम्वाङ विजय गच्छदारलगायत माओवादी कांग्रेस एमाले मधेसी मोर्चा र केही साना दलका खासखास नेताकहाँ पुग्यो   सय वटा कार्ड छापेकामा सबै सकिए  असमर्थता जनाउँदै कसैको फोन आएन   
	 
	एकाबिहानै दाहाल निवासमा गाडीको ताँती लाग्यो  गेटपालेलाई मान्छे चिन्न धौधौ पर्यो  निम्ता कार्ड र परिचयपत्र दाँज्दै भित्र पठाउन भ्याइनभ्याई छ  केही छिन त बाहिर ट्राफिक जामै भयो  बोलाइएका सबै नेता तास खेल्न विशेष रूपमा बनाइएको हलभित्र  नबज्दै प्रवेश गरिसकेका थिए   
	क्रान्तिकारी अभिवादन सबैलाई  ठीक  बजे मुठ्ठी पारेको हात माथि उठाउँदै दाहाल प्रवेश गरे अनि न्यानो स्वागत पनि  
	धन्यवाद भीडबाट एकमुस्ट स्वर आयो   
	उपस्थित महानुभावहरू  अगाडि उभिएर दाहालले सम्बोधन गरे वास्तवमा राजनीति अति रूखो पेसा हो  रातदिन अर्काका समस्यामा टेन्सन लिनुपर्छ  कहिले देश कहिले विदेश कुद्दाकुद्दा थाकिन्छ  कहिले कसले तान्छ कहिले कसले लान्छ  व्यक्तिगत जीवन त हुँदै हुँदो रहेनछ यो पेसामा  
	परर्र ताली बज्यो   
	सबैलाई चाड आउँछ  हप्तामा एक दिन बिदा हुन्छ  रमाइलो गर्ने मौका हुन्छ  हामी राजनीति गर्नेलाई त्यो दिन खोइ  एकातिर सुन्नुपर्छ संविधान बनाऊ  अर्कातिर भन्छन् शान्ति प्रक्रिया पूरा गर  अदालतले औंलो उठाउँछ अब यति दिन बाँकी छ दाहाल भन्दै गए बडो नराम्रो ठेक्का लिइएछ राजनीतिको  सुखले खान पनि नपाइने  शान्तिसँग बस्न पनि नपाइने   
	झन् साह्रो ताली बज्यो   
	त्यही भएर मैले यो तास महोत्सव आयोजना गरेको हुँ  यो मौकामा हामी दिल खोलेर तास खेल्ने छौं  तनाव लिने होइन रिल्याक्स गर्ने छौं दाहालले भने कस्तो लाग्यो मेरो आइडिया   
	बहुत राम्रो  सर्वसम्मतिले पास भयो  कसैले फरक मत राखेन  कसैले नोटअफ डिसेन्ट लेखेन  कसैले रोस्ट्रम घेरेन  कसैले माइक खोसेन  कोही धर्नामा बसेन  कसैले आमरण अनशनको चेतावनी दिएन  कोही पनि बहिष्कार गरेर बाहिर निस्केन   
	मेरो यो आयोजनामा सबैको साथ सहयोग र सहमति भएकामा म गौरवान्वित छु दाहालले भनाइ टुंग्याए त्यसो भए लागौं त यो महान् कर्ममा   
	ओके फेरि पूर्ण सहमतिको स्वर गुन्जियो  राजनीतिमा कहिल्यै नदेखिएको बृहत् राष्ट्रिय सहमति पाइयो  दलहरू छ्यासमिस भएर समूहसमूहमा तास खेल्न बसे  कोही म्यारिज खेल्न थाले  कोही कल ब्रेक त कोही पप्लु  कोही चल फलास भने कोही दहल मारा  आआफ्नो रुचि स्वाद र अनुभवका आधारमा उनीहरूले खेल छाने  उस्तै दर्जाका अर्थात् समकक्षी नेताहरूका टिम र हल बने   
	तीमध्ये एउटा समूहमा म्यारिज खेल्न भिडे दाहाल कोइराला खनाल र भट्टराई  भट्टराईले माल काटे दाहाललाई प्वाइन्ट बढी आयो  खनालले लिनुदिनु केही परेन  कोइराला  प्वाइन्टमा परे  अर्को समूहमा पप्लु खेल्दै गरेका ओली खनाल छेउ आए र भने कमरेड ठूल्ठूला राता तासजति क्रमशः फाल्दै जानुस्  अनि जित्ने सम्भावना बलियो हुन्छ  खनाल अनकनाए   
	कमरेड हिम्मत गर्नुस् ओलीले साउती गर्दै उकासे प्यारप्यार गर्नेलाई छिर्के लाउनुपर्छ  मौका आउँछ पखर्ंदैन बगेको खोलो र्फकंदैन   
	बेला अलि त्यस्तो छैन कमरेड खनालले प्रतिवाद गरे धाँधली नगरी खेलौं न  ओली मोडिएर अन्तै हानिए   
	खेल्दाखेल्दा दिक्क भएझैं गरी सीपी मैनाली दाहाल छेउ पुगे  थाकेको भरियाझैं थचक्क ढले अनि प्रसंग निकाले तासमा धेरै नामका खेल हुन्छन् शान्ति र संविधान भन्नेचाहिँ किन नभएको होला  
	हामीजस्ता राजनीतिकर्मीले कम खेलेर हुनुपर्छ प्रश्न भुइँमा र्झन नपाउँदै दाहालले भने   
	हलभरि गलल्ल हाँसो फैलियो   
	यो महोत्सवले बरु ती दुइटा खेल पनि बनाउने कि  अहिलेसम्म चुप लागेका नेपाल बोले अनि कहिलेकाहीं यसरी नै जम्दा वैधानिकता पाइन्थ्यो  
	त्यो त हो पौडेलले पनि सहमति जनाए यी नामका खेलचाहिँ साँच्चै लोकपि्रय हुनेछन्  
	होहो गच्छदार अलि परबाट जुरुक्क उठेर आए यी खेल समयका माग हुन्  यत्रो महोत्सव गरेर पनि बनाउन सकेनौं भने सबैले धिक्कार्ने छन्  
	सबैको सहमति छ भने दाहालको गर्विलो बोली फेरि सुनियो सबै नेताज्यूहरूको सहमति छ भने बनाइदिउँ न त  
	परर्र ताली बज्यो  सर्वसम्मतिले पास भयो  ऐतिहासिक राष्ट्रिय सहमति भयो  
"
