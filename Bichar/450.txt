 कसरी खुसी हुने न्युयोर्कको व्यस्ततालाई चिर्दै केही दिनअघि एउटा ट्याक्सीमा चढें "
	न्युयोर्कको व्यस्ततालाई चिर्दै केही दिनअघि एउटा ट्याक्सीमा चढें  इम्पायर बिल्डिङ जानु थियो  ट्याक्सी गुड्न सुरु भएदेखि नै ड्राइभरले निराशाजनक कुरा गर्नथाले  अर्थतन्त्र नै खराब उनले भने हाम्रो व्यवसाय धराशायी बन्दैछ हरेक दिन बार्हचौध घन्टा काम गरिरहेका हुन्छौ तैपनि पुगिसरी पैसा कमाउनै सकेका छैनौ  हदै निराशाका कुरा सुनेपछि मैले प्रसंग बदल्न चाहें तपाईंको कारचाहिँ राम्रो रहेछ  मेरो विचारमा तपाईंको प्रत्येक ग्राहकले आरामदायी यात्रा गरेको हुनुपर्छ  तर उसको मनोदशा अझै ठीक ठाउँमा आइसकेको थिएन मेरो कुरा काट्दै उनले भने यी सिटहरू कुनै काम लाग्ने खालका छैनन् नपत्याए तपाईं अरू पाँचछ घन्टा बसेर हेर्नुस् अनि भन्नुहोला   
	उसको अनुहार निकै बेखुसी देखिन्थ्यो उनले थप असन्तुष्टिका कुरा सुनाउन थाले  सरकारी झमेला आधुनिक र बजारमुखी अर्थतन्त्रले सिर्जना गरेका आर्थिक कठिनाइ बैंकले दिएका दुःख इत्यादि  म तीनछक परेर सुनिरहें   
	फेरि अर्को दिन सोही गन्तव्यमा पुग्न मैले अर्को ट्याक्सी चढें  तर यसपालि मेरो ट्याक्सी यात्रा नितान्तै बेग्लै भयो  ट्याक्सीभित्र बस्दानबस्दै चालकबाट अति आत्मीयता र सम्मानले भरिएको स्वागत पाएँ  म भन्दा उनी खुसी थिए  अति उत्साहित हुँदै उनले सोधे आजको दिन कस्तो राम्रो हगि  तपाईंलाई कता पुग्नुपर्ने हो  मलाई एक किसिमको अचम्म लाग्यो  र मैले प्रचण्ड गर्मीमा चिसो हावाले दिएको शीतल झोक्काको महसुस गरें  मैले उनलाई गन्तव्य बताउनासाथ उनले भने कुनै समस्या छैन हजुर  आनन्दसित जाउँ   
	एकैछिनपछि हाम्रो यात्रालाई जामले अघिल्लो दिनजस्तै अवरोध गर्न थाल्यो  मेरो मानसपटलमा अघिल्लो दिनकै चालकको अधीरता र उसको मुखबाट निस्किएका अपशब्दहरू फ्लासब्याक हुनथाल्यो  आज पनि फेरि त्यस्तै फोहोरी शब्दहरूको वर्षा हुने भो भन्ने लाग्न थाल्यो  तर परिस्थितिलाई मेरो कल्पनाभन्दा फरक बनाउँदै चालक त आनन्दले गीत पो गुनगुनाउन थाले  ऊ निकै खुसी र सन्तुष्ट देखिन्थ्यो  मैले उनलाई सोधें निकै खुसी देखिन्छौ नि   
	उनले दिल खोलेर हाँस्दै जवाफ दिए म हरेक दिन यसैगरी खुसी रहन्छु  मेरा लागि प्रत्येक दिन रमाइलो छ  सबैले गिर्दो अर्थतन्त्रका कारण सिर्जना हुँदै गएको दैनन्दिन जीवनका समस्याबारे गुनासो गरिरहेका बेला उसलाई सुनेर छक्क पर्दै सोधें मनग्ये कमाउन नसकेकोमा धेरै मान्छे खिन्न छन् हैन र   
	हजुर सत्य हो उनले जवाफ दिए वास्तवमा मेरो परिवार पनि मैले मनग्ये पैसा कमाएर ल्याउने आशामै छन्  त्यही भएर म दिनमा पन्ध्र घन्टा काममा जोतिन्छु  तर हरेकपल खुसी रहन्छु मसँग खुसी रहने गोप्य विधिहरू छन्  यति भनेपछि उनी एकछिन चुप लागे  अनि मुसुक्क हाँस्दै उल्टै मलाई पो सोधे अनि खुसीको गोप्य विधि सुनेर तपाईं फेरि मैसँग रिसाउने पो हो कि   
	मैले झटपट उत्तर दिएँ किन रिसाउनु र  वास्तवमा म पनि त्यो गोप्य विधि थाहा पाउन लालायित थिएँ  म हरेक कुरालाई फरक कोणबाट हेर्ने गर्छु उनले सुनाउन थाले उदाहरणका लागि ट्याक्सी चलाउनु भनेको कसैले मेरो यात्राको खर्च तिरिदिएको जस्तै हो  जस्तो कि आज इम्पायर बिल्डिङ पुग्ने मेरो यात्राको पैसा तपाईंले तिरिदिंदै हुनुहुन्छ  मलाई त्यहाँ असल खानेकुरा पाउने ठाउँ थाहा छ  मजाले टन्नै खान्छु अनिमात्रै फर्किन्छु  यो मेरा लागि गज्जबको कुरा भएन त   
	यिनको कुरा सुनेर अनि उनको सोच्ने कोण देखेर म छक्क पर्दै थिएँ  फेरि उनले अर्को किस्सा पनि सुनाउन भ्याए केही दिन अघिमात्र मैले सूर्यास्त हेर्न जाने जोडीलाई लिएर गएँ  उनीहरु मेरो ट्याक्सीबाट निस्केपछि मैले पनि त्यहाँ पार्क गरेर हातमा आइसक्रिम लिँदै सूर्यास्तको मजा लिन भ्याएँ  मेरो सूर्यास्त हेर्ने यात्राको भाडा ती जोडीले तिरिदिएको थियो  मैले त्यो दिन पनि सित्तैमा यात्रा गरेको थिएँ  
	यो ड्राइभर भेटेकोमा मलाई निकै आनन्दको अनुभूति भइरहेको थियो  ट्याक्सी आवश्यक परेका बेला उसैलाई बोलाउने सोच्दै मैले उनको फोन नम्बर मागें  नम्बर लेखिएको सानो कार्ड मेरो हातमा राख्दै गर्दा उनको मोबाइलमा घन्टी बज्न सुरु भयो  निकै लामो समयदेखि उनको ट्याक्सी चढ्दै गरेको स्थायी ग्राहकले एयरपोर्ट जान बोलाएको मैले थाहा पाएँ  वास्तवमा उनको त्यो गोप्य विधिले उनलाई खुसी रहनमात्र सिकाएको हैनरहेछ उनका लागि आम्दानीको स्रोत पनि ह्वात्तै बढाएको रहेछ  तसर्थ खुसी रहनु पनि एउटा कला रहेछ  खुसी रहने बानी भएका मान्छे जहाँ जस्तोसुकै परिस्थितिमा पनि खुसी नै रहन सक्दारहेछन्  हरेक अप्ठ्यारोलाई फरक ढंगले हेर्यौं भने खुसी त्यहीं मिल्दो रहेछ   
"
