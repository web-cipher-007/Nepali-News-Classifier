नेपालको अस्तित्व र बीपी विचारविसं  पुस  गते  डिसेम्बर  आठ वर्ष लामो भारत निर्वासनबाट नेपाल र्फकंदा वीपी कोइरालाले एउटा पर्चा प्रकाशित गर्नुभएको थियो "
	विसं  पुस  गते  डिसेम्बर  आठ वर्ष लामो भारत निर्वासनबाट नेपाल र्फकंदा वीपी कोइरालाले एउटा पर्चा प्रकाशित गर्नुभएको थियो  त्यसमा आफूहरू गणेशमान सिंह शैलजा आचार्य लगायत धेरै नेपाली कांग्रेसका नेताहरू स्वदेश फर्किनुपरेको कारण व्याख्या गरिएको थियो  मुख्य कारण नेपालको राष्ट्रियतामाथि आएको खतरा थियो  भारतमा आपत्कालीन इमर्जेन्सी शासन लागू गरिएको थियो  त्यस अघि अप्रिल  मा सानो हिमाली राज्य सिक्किम भारतमा विलिन भएको थियो  अनि  अगस्त  मा बंगलादेशमा राष्ट्रपति शेख मुजिबुर रहमानको सपरिवार हत्या भएको थियो  यी घटनाहरू शृङ्खलाबद्ध रूपमा भइरहेका थिए   
	स्मरणीय छ सन्  मा बंगलादेश स्वतन्त्र गराउनाका लागि भारतले आफ्नो सेना पठाएको थियो  बंगलादेशमा सेना हुल्नु अघि आफूलाई आएको अमेरिकी धम्कीको सामना गर्न भारतले सोभियत संघसित  वर्षे सुरक्षा सन्धिमा हस्ताक्षर गरेको थियो  ती घटनाहरूबाट अमेरिका र सोभियत संघ बीचको शीतयुद्धको कालो बादल दक्षिण एसियामाथि सबैभन्दा बाक्लोगरी मडारिइरहेको स्पष्ट आभास हुन्थ्यो  बंगलादेश र सिक्किमपछि शीतयुद्धको रणमैदान नेपाल नै हुने सम्भावना स्पष्ट थियो  अतः वीपीले प्रकाशित गर्नुभएको त्यो  पुस  गतेको पर्चाको विषयवस्तु र व्याख्या नेपालीहरूले पुनः दोहोर्याएर पढ्नु आवश्यक छ   
	विसं  सन्  ताका अन्तर्राष्ट्रिय जगत्मा शीतयुद्ध चरम उत्कर्षमा थियो  संयुक्त राष्ट्रसंघको साधारणसभामा यहुदीवाद भनेको जातीयतावाद र जातीय विभेदकै रूप हो भन्ने एक वाक्यीय प्रस्ताव पारित भएको थियो  त्यो भनेको अमेरिका र सोभियत संघ बीचको शीतयुद्धको एउटा नमुनामात्र थियो  तर त्यस्ता वाक्युद्धदेखि सिक्किम र बंगलादेशसम्मका गम्भीर घटनामा शीतयुद्धको गहिरो छाप स्पष्ट देखिन्थ्यो   
	अहिले नेपालको राष्ट्रियतामाथिको खतरा अन्तर्राष्ट्रियभन्दा पनि राष्ट्रिय स्रोत भित्रैबाट आएको स्पष्ट छ  त्यो खतरा भनेको सङ्घीयताको नारा र आन्दोलन त्यसमा पनि जातीय आधारमा खडा गर्ने भनिएको सङ्घीयताको आन्दोलन हो जसको विरुद्ध रुग्ण शारीरिक अवस्थामा पनि भक्तपुर मूलघर भई हाल हेटौंडावासी इन्द्रबहादुर श्रेष्ठजस्ता नेताहरू लागिरहेका छन्  दुर्भाग्यवश नेपालमा इन्द्रबहादुरजी र हालै दिवंगत हुनुभएका सिद्धान्तनिष्ठ भीमबहादुर तामाङको नियति एकै खालको हुन्छ  यस्तो जातीयतावादी आन्दोलनमा वीपी कोइरालाको सहमति र समर्थन कदापि हुँदैनथ्यो  वास्तवमा नेपालमा उहाँले जस्तो राजनीतिक संरचना र संस्कार विकसित गर्नु थाल्नुभएको थियो त्यो अघि बढ्न पाएको भए आज नेपाल अर्कै अवस्थामा पुग्थ्यो र जातीय सङ्घीयताको आन्दोलनको आवश्यकता नै पर्दैनथ्यो  उहाँ कस्तो राजनीतिक संरचना र संस्कृतिको विकास गर्न चाहनुहुन्थ्यो भन्ने कुरा उहाँको प्रधानमन्त्रीत्वमा गठित मन्त्रीमण्डलको संरचनाबाटै स्पष्ट हुन्छ जसमा पहिलोपल्ट बाहुन क्षत्री नेवार राई लिम्बु गुरुङ मिश्र यादव लगायत महिलासमेत समावेश गरिएका थिए  उहाँले धनमानसिंह परियारलाई आपनो पार्टीको महासचिव बनाउनुभएको थियो   
	संघीयतामा नेपाल भारत र चीन कसैको पनि हितमा छैन भन्ने कुरा मैले करिब दुई वर्षअघि कान्तिपुर  माघ  मा लेखेको थिएँ  त्यही नेपाली लेखको विस्तृत रूप अंग्रेजीमा काठमाण्डु पोष्ट फेब्रुअरी  र   मा दुई दिन गरी छापिएको छ  मेरो लेखको मर्म संघीयता नेपालीहरूका लागि हितकर छैन त्यो त भारतीय र चिनियाँहरूका लागि पनि हितकर हुँदैन भन्ने थियो  त्यो लेख संविधानसभाको विघटन हुनुअघि नै छापिएको थियो र आखिर संविधानसभा त्यही संघीयताका विषयमा सहमति हुन नसकेर नै भङ्ग पनि भयो  त्यसपछिका दिनमा नेपालबाट चीन जाने राजनीतिक प्रतिनिधिहरूलाई चिनियाँ नेताहरूले संघीयताका सम्बन्धमा अलि बढी सोचेरमात्रै निर्णय गर्नु राम्रो हुने सल्लाह दिएका खबरहरू छापा मिडियामा आए  हालसालै आएर भारतीय नेता र विश्लेषकहरूले पनि आफ्नो दृष्टिकोण सुधारेर संघीयताको विषयलाई मत्थर पारेको जस्तो आभास दिएका छन्  गत  मंसिर  गते एक दैनिकले त बेइजिङ र दिल्लीको समान चासो भन्ने शीर्षकमा के पनि लेख्यो भने संघीयताको बहसलाई आफ्नो सुरक्षा चासोसँग जोडेर हेरेका भारत र चीन दुवैले शान्ति र संविधानको नाममा अमेरिका युरोपियन युनियन र स्क्यान्डिनेभियन राष्ट्रहरूको नेपालमा सक्रियता रूचाएका छैनन्  वीपीजस्तो दूरदर्शी र नेपालबारे स्पष्ट चिन्तन भएको नेता आजको नेपाललाई झन् बढी आवश्यक थियो  तर दुर्भाग्य अहिलेको नेतृत्व वर्गमा त्यो चिन्तन देखिएन   
	वीपीको चिन्तनको मूलपक्ष नेपालको राष्ट्रियता थियो भने अरू दुई प्रमुख पक्ष भनेका लोकतन्त्र र समाजवाद थिए  लोकतन्त्रको मूल्य र मान्यतामाथि वीपी कुनै सम्झौता गर्नु हुन्थेन  वास्तवमा  पुस  मा स्वदेश प्रत्यागमनका पछाडि राष्ट्रिय मेलमिलापद्वारा नेपालमाथिको संकट हटाउने उद्देश्य त थियो नै  त्यो बाहेक अर्काे कारण पनि थियो  इन्दिरा गान्धीले वीपीलाई आपत्कालको समर्थन गर्न आग्रह गरिन्  वीपीले मान्नुभएन  भन्नुभयो जुन प्रजातान्त्रिक परिपाटीको निम्ति म आजीवन संघर्षरत छु त्यसको विपरीत यो आपत्कालीन शासनको समर्थन म कसरी गर्न सक्छु  बरू म नेपाल गएर मर्न सक्छु  
	तर नेपालमा लोकतन्त्र सञ्चालन गर्न गाह्रो भएको तथ्यबारे पनि वीपी अवगत हुनुहुन्थ्यो   साल पुस  गते राजा महेन्द्रले जुन काण्ड गरे त्यो राष्ट्रियताको दृष्टिले दूरगामी रूपमा हानिकारक थियो त्यसले राजसंस्था र जनताबीच अविश्वासको बीजारोपण गर्यो जुन अन्ततोगत्वा राजसंस्थाको लागि विषवृक्ष समान भयो  तर पनि नेपालको शैक्षिक पछौटेपन सामाजिक चेतनाको अभाव र आर्थिक विपन्नता एवं सञ्चार व्यवस्थाको दुरुहताका कारणले पञ्चायती व्यवस्था झन्डै  वर्ष टिक्यो  दबाबमा पर्दा  सालमा राजा वीरेन्द्रले जनमत संग्रह गरे तर पञ्चायती व्यवस्थाले जितेको घोषणा गरे  अनि जनमत संग्रहको परिणामलाई जतिसुकै अप्रत्यासित र अव्याख्येय भए पनि वीपीले पनि स्वीकार गर्नुभयो  तर के धाँधली गरेर पञ्चायती व्यवस्थालाई जिताइएको थियो भन्ने वीपीलाई थाहा थिएन  अवश्य थाहा थियो  तर धाँधली गरेर चुनाव जित्न सकिने अवस्था नेपालमा विद्यमान छ भन्ने पनि उहाँलाई थाहा थियो  त्यस्तो अवस्थामा लोकतन्त्र दिगो हुनसक्दैन  त्यसकारण उहाँले जनमत संग्रहको परिणामलाई स्वीकार गरेर के भन्नुभयो भने राजाले जनमत संग्रह गर्नु भनेको लोकतन्त्रको सिद्धान्तलाई स्वीकार गर्नु हो र यो अभ्यासबाट नेपाली समाज लोकतन्त्रको प्राप्तिको दिशातर्फ अघि बढेको छ पछि हटेको छैन  त्यसलाई सकारात्मक मान्नुपर्छ  तथाकथित विजेता घोषणा गरिएको पञ्चायती व्यवस्थालाई  सालको जनआन्दोलनले फालिदियो  बहुदलीय व्यवस्था आयो   
	वीपी दूरदर्शी हुनुहुन्थ्यो र शान्ति स्थिरता अनि लोकतन्त्रका माध्यमबाट राष्ट्रियताको सुदृढीकरण चाहनुहुन्थ्यो  त्यसकारण उहाँले जनमत संग्रहको परिणाम स्वीकार गर्नुभयो  यदि उहाँले जनमत संग्रहमा धाँधली भयो म यसको परिणाम स्वीकार गर्दिन भनेको भए तत्काल मेचीदेखि महाकालीसम्म समस्त नेपालमा आगो बल्थ्यो  तर त्यसको दुष्परिणामबारे वीपी सजग हुनुहुन्थ्यो र संयमको बाटो अपनाउनुभयो  जनताले राखेको राजसंस्था हो भने त्यसलाई मान्न पनि उहाँ तयार हुनुहुन्थ्यो  तर राजसंस्थाका प्रतिनिधिहरू त्यस अवस्थामा रहन नमानेकाले वा निरङ्कुश हुन चाहेकाले नेपालमा राजसंस्था अब रहेन   
	वीपीको विचारधाराको तेस्रो खम्बा समाजवाद थियो  स्वास्थ्य शिक्षा र रोजगारी समाजवादका व्यावहारिक पक्ष हुन् भन्नेमा उहाँ स्पष्ट हुनुहुन्थ्यो  समाजवादी माध्यमबाट राष्ट्रलाई समृद्ध बनाउन सकिएन भने नेपालमा लोकतन्त्र अर्थविहीन हुन्छ र राष्ट्रियता खोक्रो हुन्छ भन्ने उहाँको ठहर थियो   सालको जनआन्दोलनले बहुदलीय लोकतन्त्र पुनःस्थापित गरेपछि नेपाली समाजमा जेजस्तो तीव्र प्रगति हुनुपथ्र्यो त्यो भएन  अनि तथाकथित जनयुद्धले  वर्ष खेर फाल्यो र केही बनेका विकासका पूर्वाधारहरू पनि ध्वस्त पार्यो   
	आज नेपालका  जिल्लाकै सदरमुकामलाई मोटरको ट्रयाकसम्मले छोएको छ तर जनतामा गरिबी व्याप्त छ  खाडी मुलुक मलेसिया र कोरियाबाट आएका विप्रेषणले ग्रामीण समाजमा रहेको भयावह गरिबीमा केही राहत भएको छ तर चिसोले कठ्याङगि्रएर नाङ्गै मर्नेहरूको खबर पनि प्रकाशित भइरहेकै छन्  शिक्षामा राष्ट्रको ठूलो बजेट राशि खर्च भएको छ तर ग्रामीण क्षेत्रका विद्यालयहरूमा शिक्षक छैनन् भए पनि राजनीतिक पार्टीका कार्यकर्ता हाजिर गरेर हिँंड्ने तलब बुझ्नेमात्र धेरै छन्  शिक्षामा राजनीति हावी भइन्जेल त्यो क्षेत्र उँभो लाग्दैन र शिक्षाविना लोकतन्त्र शरीर विनाको खोल कपडा जस्तोमात्र हुन्छ  देशभित्र रोजगारीको अवसर सिर्जना गर्न नसक्दा हजारौं युवायुवती दिनहुँ विदेशतिर लाग्दैछन्  त्यसकारण आर्थिक अवस्थाको सकारात्मक पक्षलाई उजागर गर्ने केही तथ्याङ्कमात्र भट्याउनुभन्दा जनताको जीवनमा आँतदेखि नै सकारात्मक प्रभाव देखिने कार्यक्रमहरू राज्यले चलाउनसके राम्रो हुन्थ्यो  आज वीपीलाई सम्झँदा यी कुराहरू ज्यादा टड्कारो भएर आउँछन् किनभने यी कुराहरू नेपालको अस्तित्वसित गाँसिएका छन्   
	 
	
"
