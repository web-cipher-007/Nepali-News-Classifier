बहसमा माइग्रेन्ट लाहुरेमाओवादी सभासदहरूको बहुमत रहेको सर्वदलीय संसदीय समितिको प्रतिवेदनमा "
	माओवादी सभासदहरूको बहुमत रहेको सर्वदलीय संसदीय समितिको प्रतिवेदनमा विदेशी सेनामा रहेर नेपालीहरू अपमानजनक ढङ्गबाट लडिरहेको र राजतन्त्रको अवसान भएको गणतान्त्रिक नेपालमा यो स्थितिको अन्त्य हुनुपर्नेमा जोड दिइएको छ  एक दशक लामो सशस्त्र संघर्षपछि प्रमुख राजनीतिक शक्ति बनेको माओवादी दलले युवा नेपाली शक्तिलाई विदेशी सेनामा भर्ती गराउनु लाजमर्दो भनी टिप्पणी गरेको छ  पृष्ठभूमिमा यो समाचार बजिरहेका बेला बि्रटिस गोर्खामा भर्ती हुन तम्तयार  हजार प्रतिस्पर्धीहरूले धरान र पोखराका छनौट क्याम्पहरूमा आफ्नो बलबुता देखाइरहेको दृश्य देखिन्छ  यो संख्याबाट छानिएर  जनामात्रै बि्रटिस गोर्खामा भर्ती हुँदासम्मको  घन्टा लामो फुटेजबाट नेपाली समाजको यथार्थ दृश्य पहिल्याउने काम गरेका छन् एक निर्देशकले  वर्षौवर्षदेखि चल्दै आएको यो लाहुरे छायाछविसँग प्रथम र द्वितीय विश्वयुद्धको इतिहास पनि जोडिएको छ  ती दुई युद्धहरूमा बेलायती सेनामा भर्ती भएका  लाख गोर्खा सैनिकमध्ये  हजारले ज्यान गुमाएको तथ्यवृत्तान्त पनि जोडिएको छ  वैदेशिक रोजगार र आप्रवासनको मामला स्मरण गर्नासाथ इष्ट इन्डिया कम्पनीसँगको सम्झौता र सन्  पछि बेलायती सेनामा नेपाली भर्ती हुनथालेको इतिहास खोतल्ने काम हुन्छ  तर सधैंभरि माइग्रेन्ट लेबरको सन्दर्भमात्रै बहसमा आउने गरेकोमा माइग्रेन्ट लाहुरेको मामला भने वैदेशिक रोजगारभन्दा पर्तिर अर्कै दुनियाँको अर्कै मुद्दा हो कि झैं गरिँदै आएको छ  पछिल्ला वर्षहरूमा आप्रवासनमा रहेका कामदारका विषयमा डकुमेन्ट्री बनाउँदै आएका निर्देशक केसाङ छेतेन माइगे्रन्ट लेबरबाट माइग्रेन्ट लाहुरेतिर मोडिएका छन्  लेबर हुन् वा लाहुरे दुबै वैदेशिक रोजगारीका क्रममा देश छाडेर गएका हुन्  वैदेशिक रोजगारी र आप्रवासनको अर्को यो पाटोमा विगतका फिल्महरूमा झैं केसाङले सांकेतिक बहस भित्र्याउने प्रयास गरेका छन्  गोर्खाली वीरता साहस र योगदानका धेरै चर्चापरिचर्चा आइरहेको भए पनि गल्लावालदेखि गोर्खाप्लाटुनसम्मका मिहिन विषय हु विल बि अ गुर्खा  को बन्ने लाहुरे  फिल्ममा छाएको छ  अघिल्लो चरणमा आएका रियालको खोजीमा खाडीले खान्छ सेभिङ डोल्माजस्ता खाडी केन्दि्रत वैदेशिक रोजगारीमा गएका नेपालीको संघर्षशील कथानकपछि रोजगारीकै निम्ति अरु देशका लागि लड्नभिड्न हिँडेका युवाहरूको सपना र यथार्थ छेतेनको पछिल्लो काममा उत्रिएको छ  
	धरान वा पोखराका भर्तीकेन्द्रहरूमा नेपाली युवाको शारीरिक वा मानसिक फिटनेसका कुराहरूमात्रै जोडिएका छैनन्  अफगानिस्तानमा भैरहेको युद्ध लिबियाको द्वन्द्व इराकी समस्या र ओसामा बिन लादेनको पतनसम्मका स्मरणीय घटनासन्दर्भ पनि कुराकानीमा आएका छन्  नेपालमा काम पाइन्न फेरि काम पाउनै पनि सोर्सफोर्स चाहिन्छ भर्ती हुनआएका एक युवा भनिरहेका छन् यो बेला म अफगानिस्तानको युद्धमा जान पनि तयार छु म आफूलाई बलिदान दिन पनि तयार छु  खाडी मुलुक वा मलेसिया जाने युवाको बयानझैं बेलायती सेनामा जाने तन्नेरीले देश छोड्नाको कारण पनि एउटै छ  यता जागिर नपाउने समस्या उता नाम र ख्यातिको स्थिति अर्का लाहुरे भन्छन् पराइ भूमिमा मरे पनि केही छैन यता बाबुआमालाई पैसा त आउँछ  
	कुनै नाटकीय पक्ष नसमेटी प्रत्यक्ष फिल्म बनाउन सिपालु केसाङले  मिनेट लामो दृश्यचित्रमा कहीं कतै प्रश्न गरेका छैनन्  प्रत्याशी लाहुरे र भर्ती गर्न आएका पात्रहरू बीचको संवादमै नेपाली समाजको विडम्बना संघर्ष र यथार्थ चित्रको झलक पाइन्छ  केसाङको प्रस्तुति विगतका फिल्महरूमा झैं हाउभाउ केन्दि्रत छ संवादभन्दा  बेलायतको गोर्खा म्युजियमदेखि इम्पेरियल वार म्युजियमसम्मका दुर्लभ फुटेजहरू यसमा समेटिएका छन्  लाहुरे बन्न आएका प्रत्याशीहरूमा कोही जातीयताको कुरामा अल्झेका छन् भने माओवादी द्वन्द्वका कारण बिचलित बनेको शिक्षादीक्षाको व्यक्तिगत कारण पनि संवादमा उत्रिएको छ  बि्रटिस सेनामा भर्ती भएर जेजस्तै बलिदानी गर्न तयार भनेर प्रतिबद्ध बनेका आवाजलाई रोक्न भर्ती गर्न आएका हाकिमहरूले कठिन प्रश्न पनि राख्ने गरेका रहेछन्  एउटा प्रश्नमा एक प्रत्याशी जवाफ दिने क्रममा अवाक्झैं बन्छन् प्रश्न छ किन जाने बेलायती सेनामा  किन अर्काको देशका लागि लड्न जाने  
	स्वतन्त्रता जीवनशैली परिवार र प्रेमिका त्याग्न तयार भएर विदेशी भूमिमा जाने माइग्रेन्ट लाहुरेका बारेमा केसाङले नयाँ स्वरुपबाट बहस भित्र्याएका छन्  आप्रवासी लाहुरे बन्नु ठीक होहोइन भनेर बहस गर्नुभन्दा पनि नेपाली समाजमा लुकेको एउटा यथार्थ तस्वीर बनेर बाहिर आएको छ हु विल बि अ गुर्खा  विशुद्ध राजनीतिक अर्थमा माओवादी दलले विदेशी सेनामा रहेर नेपालीहरू अपमानजनक ढङ्गबाट लडिरहेको र युवा नेपाली शक्तिलाई विदेशी सेनामा भर्ती गराउनु लाजमर्दो भन्दै एकतर्फी प्रतिवेदन तयार पारिरहेका बेला यो मामलासँग जोडिएर स्वरोजगार र रोजगारीका विकल्पहरूमाथि बहस थालिनु जरुरी छ  अन्यथा भर्ती भर्न आउने विदेशी अधिकारीले नेपाली युवा जनशक्तिलाई सामुमा राखेर छेतेनको फिल्ममा झैं सोधिरहेछन् तिमी आफूसँग बिक्री गर्नलायक के छ   
	 
	 
	
"
