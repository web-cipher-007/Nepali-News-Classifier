अब वैचारिकसांगठनिक रूपान्तरणराजनीतिक दलहरू किन बन्छन्  कसरी बन्छन्  "
	राजनीतिक दलहरू किन बन्छन्  कसरी बन्छन्  तिनिहरू किन विभाजित हुन्छन्  किन मिल्छन्  मिलेर पनि किन शक्तिशाली हुन सकेनन्  नफुटेका दलहरूको आयु पनि किन अल्पकालीनजस्तो देखिएको छ  नेपाली राजनीतिमा दिनहँु दलहरू बन्ने र भत्कने काम भइरहे तापनि यसको कम समीक्षा भएको छ  नेपालमा सबैभन्दा बूढो पार्टी नेपाली कांग्रेस नै हो  जो तीनतीनपटक विभाजित भइसकेको छ  पछिल्लोपटक जोडिएको छ  कम्युनिष्ट पार्टी स्थापना भएको एक दशकपछि नै गणना गर्नै नसक्नेगरी विभाजित भए  धेरैपटक जोडिए  संकटका बेला पनि र सत्तामा पुगेकै बेला पनि विभाजन भएको छ  संविधानसभा निर्वाचनमार्फत  पार्टी संविधानसभामा प्रवेश पाएका थिए तर संविधानसभा विघटन हुँदासम्म ती पार्टीहरू फुटेर लगभग  वटा बनिसकेका छन्  नेकपा माओवादी लगायत केही ठूला पार्टी विभाजनको संघारमा पुगेका छन्  आखिर किन त्यस्तो हुन्छ  संसारका केही ठूला मुलुकहरूमा केही प्रमुख राजनीतिक पर्टीहरूले दुईदुई शताब्दीसम्म आफूलाई जोगाउन सकिरहेका देखिन्छन् कतिले त लोकतान्त्रिक पद्धतिअनुसार भएका निर्वाचनहरूमा निर्वाचित भएरै आधा शताब्दीभन्दा बढी मुलुकको बागडोर सम्हालेको उदाहरणहरूसमेत छन् जस्तो जापान र मेक्सिकोमा  तर नेपालमा सत्तामा पुग्दा पनि पार्टीहरू विभाजित हुन्छन् र सत्ताबाहिर हुँदा पनि  आखिर किन हुन्छ त्यस्तो   
	नेकपा माओवादी भित्र समग्र राजनीतिलाई हेर्ने दृष्टिकोणमै फरक देखिएको बताइन्छ  मोहन वैद्य किरण पक्ष चुनवाङ बैठकमा पारित भएको कार्यनीति नै गलत भएको बताएर बाह्रबुँदे समझदारीदेखि आजसम्मका सबै प्रक्रिया गलत भएको बताएर पार्टी विभाजन गर्न तम्सिएको छ  भिन्नाभिन्नै विचार समूह बनाएर सैद्धान्तिक छलफल चलाउने सहमति गरे पनि डाबाबुराम भट्टराई प्रधानमन्त्री भएपछि किरण समूह अध्यक्ष प्रचण्ड तथा भट्टराईको संस्थापन समूहका विरुद्ध साम दाम दण्ड भेदमार्फत भट्टराई सरकार गिराउनमा केन्दि्रत थियो र छ  एमाले र कांग्रेस नेताहरूसंग विचारविमर्श गरी सरकार गिराउन हस्ताक्षर अभियान चलाएको सुनिएको थियो  पछिल्ला दिनमा संविधानसभाभित्रै राज्यको पुनर्संरचना र शासकीय स्वरूपका बारेमा प्रचण्डले जे विषयमा अडान लिए त्यसको ठीक उल्टो प्रतिक्रिया किरण पक्षबाट हुँदै आएको थियो  उदाहरणका रूपमा राष्ट्रपतीय व्यवस्थाका विरुद्ध संसदीय परिपाटी नै उचित हुने वकालत  संविधानसभाका लागि ताजा निर्वाचनको माग आदिलाई लिन सकिन्छ  जब संविधानसभाको निर्वाचनको घोषणा भयो तब उहाँहरू संविधानसभाको औचित्य समाप्त भएकाले गोलमेच सम्मेलन माग गरिरहनुभएको छ  केही महिना अघिसम्म किरण समूहले संस्थापन पक्षसंग सैद्धान्तिक राजनीतिक तथा कार्यक्रमिक रूपमा देखाइएका भिन्नता आफ्नै बोलाइले औचित्यहीन सावित गर्दै केवल व्यक्तिगत इगो विभाजन गर्नुपर्ने कारकजस्तो देखिएको छ  यद्यपि माओवादी पार्टी दसवर्षे जनयुद्धबाट आउँदा अपनाएको कार्यनीतिलाई हेर्दा यो पार्टी बिभिन्न इन्ट्रेष्ट ग्रुपहरूको समष्टिगत आन्दोलन हो र सैद्धान्तिक र वैचारिक हिसावले संस्थागत भइसकेको देखिन्न  यस्तो अवस्थामा फुटेर जानेहरूले पुर्याउने असर चोइटिए उछिटिने जस्तो पनि हुनसक्छ  ज्वालामुखीको स्वरूप ग्रहण गर्न त्यही साइजको सैद्धान्तिक र कार्यक्रमिक ओज यतिबेला देखिएको छैन   
	स्थापना कालदेखि तीनपटक कांग्रेस विभाजित भए पनि साँच्चिकै विभाजन पछिल्लोपटक भएको थियो  अघिल्ला विभाजनहरूमा मूलधारको कांग्रेसलाई खासै असर नगर्नुमा आन्दोलनबाट स्थापित नेतामाथिको विश्वास र तिनले स्थापित गरेको सैद्धान्तिक विचारधाराको प्रभाव थियो एकातर्फ भने अर्कोतर्फ कांग्रेस दलमा रूपान्तरित नभएको आन्दोलनमात्र थियो  प्रतिबन्धित अवस्थामा भएकाले अलग्गिनेहरूको छविलाई व्यक्तिगत पलायनको रूपमा समाजले लिएको थियो   सालको आन्दोलनपश्चात नेपाली कांग्रेसको मूलधार अघोषित रूपमा नवउदारवादी अर्थराजनीतिमा आबद्ध भएपछि पुरानो सैद्धान्तिक धार छोड्न पुगेको कुरा बिस्तारै मानिसहरूले बुझ्न थालेपछि यो निश्चित आर्थिक तथा राजनीतिक वर्गीय समूहको पार्टीको रूपमा रूपान्तरित हुँदै आयो  नेपाली कांग्रेसले आर्थिक सामाजिक सांस्कृतिक विभेदको जञ्जालबाट मुक्त गर्न सशक्त भूमिका गर्छ भन्ने भ्रमबाट त्यसमा संगठितहरू बिस्तारै किनारा लाग्दै गए   सालपछि भएका सबै निर्वाचनमा कांग्रेसले प्राप्त गरेको मतको गिरावट प्रतिशतलाई हेर्दा राम्ररी बुझ्न सकिन्छ  नेपाली कांग्रेस मास पार्टी भएकाले यो सांगठनिक रूपमा बढी लोकतान्त्रिक छ भन्ने दाबा गरिएको थियो  तर सांगठनिक सिद्धान्तका हिसाबले यी दुवै अवधारणासंग मास र क्याडर पार्टीको अर्थमा कांग्रेसको संगठन सञ्चालित भएको थिएन  वेष्टमिन्स्टर मोडलको लोकतन्त्रलाई अँगाल्ने घोषणा गर्दै आएको कांग्रेसले त्यसको असली हकदार बेलायती पार्टीहरूले स्थापित गरेको सांगठनिक तथा राजनीतिक मूल्य र मान्यतालाई अवलम्बन गरेन  नमरुन्जेल अध्यक्ष पद नछाड्ने आफ्ना परिवारका सदस्यलाई बाहेक अन्य सदस्यहरूलाई कार्यबाहकसमेत नबनाउने जनताको मतबाट व्यक्तिगत तथा पार्टीगत रूपमा करारी हार बेहोर्दा पनि त्यसको जिम्मेवारी नलिई सभापतिदेखि कार्यकारी पदहरूमा टाँसिएर पार्टीसत्ता कब्जा गरिराख्ने भ्रातृ तथा भगिनी संगठनहरूको आवधिक निर्वाचन गराउनेभन्दा आफ्ना चाटुकारहरूलाई मनोनीत गरी तिनलाई भारदारीसभामा परिणत गर्ने कांग्रेसको संस्कृति नै बनेको छ जसलाई लोकतान्त्रिक कसरी भन्दिनु  एकातर्फ सिद्धान्तहीन हुनु अर्कोतर्फ सामन्तवादी सांगठनिक संरचनालाई अक्षुण्ण राखिराख्नु तथा समाजमा आएको परिवर्तन र बहुसंख्यक जनताको भावना र मागलाई पटक्कै बुझ्न नखोज्नुले उसलाई यथास्थितिको पक्षमा आजसम्मै उभ्याइदिएको छ  उसको राजनीतिक र सांगठनिक संरचना नै त्यस्तो बनेको छ कि कोही पनि आदर्शवादी व्यक्ति वा समूहले त्यसलाई उल्टाउन सक्तैन  हिजोआज त्यस पार्टीका नाति पुस्ता भनाउँदाहरू पनि सामन्ती नेताहरूको हुर्मतका अगाडि आत्मसमर्पणको विकल्पभन्दा पर उभिनसकेको देखिंदैन  सैद्धान्तिक वैचारिक र सांगठनिक रूपमा जुध्न पनि नसक्ने र पलायन हुन नसक्ने भएपछि नै यस्तो परिणाम देख्नु परिरहेको छ   
	नेकपा एमाले माओवादी र कांग्रेसजस्तो आन्दोलन हुने अवसर पाएन  क्याडर पार्टीका रूपमा स्थापित यो पार्टी बिभिन्न कालखण्डमा विभाजित भएका सानासाना समूहहरूलाई एकीकृत गर्दै अगाडि बढेको माले र मनमोहन सहानाले नेतृत्व गरेको माक्र्सवादी मिलेर एमाले हुनपुगेको थियो  बहुदलीय व्यवस्थाको पुनःस्थापनापछि दोस्रो ठूलो पार्टीका रूपमा स्थापित भएको एमालेले पाँचौ महाधिवेशनपछि बहुदलीय जनवादको नाममा वेष्टमिन्ष्टर मोडलको संसदीय प्रणालीलाई नै स्वीकार गर्यो  तर संगठन संरचना निर्माणको आधार भने लेनिनवादी सांगठनिक सिद्धान्त जनवादी केन्द्रीयतालाई नै अंगालिरह्यो  त्यसकै आडमा उनीहरू आजीवन पदाधिकारी रहिरहने तारतम्य मिलेको छ  पछिल्लो नब्बेको दशकको पहिलो  वर्ष नबित्दै एमाले नेतृत्वले व्यवहारवादी हुने नाममा मुखले नभने पनि नवउदारवादी बजार अर्थतन्त्रलाई व्यवहारमा उतार्यो  नवउदारवादले सामूहिकतालाई खण्डित गरेर व्यक्तिवादमा हुत्याउँछ आदर्शहरूको हत्या गर्छ र सवैलाई वस्तु कमोडीटी को आँखाले हेर्न थाल्छ  सत्तामा रहनका लागि जोसंग पनि जे सर्तमा पनि र जे गर्न पनि तयार भएपछि राज्यको संरचनागत परिवर्तनका मुद्धा उसका रहेनन्  न आफैद्वारा स्थापित उच्च आदर्श नत पुराना मूल्य र मान्यता नै बाँकी रहे  दलका सहयात्री साथीहरूलाई नेतृत्वले सत्ता प्राप्त गर्ने भर्याङको अर्थमा बुझे  सिद्धान्त र आदर्श खिइन थालेपछि जहाँ पनि अवसरवाद हुर्कन्छ निर्णायक भूमिका फितलो हुनपुग्छ  त्यसको असर बिस्तारै संगठनमा पर्न थाल्छ  कार्यकर्ताहरूमा भएको ऊर्जा भुत्ते हुनथाल्छ  दल सञ्चालन तथा निर्णायक भूमिका खेल्ने ठाउँमा नवधनाढ्य वर्गका सदस्यहरूको ताँती लाग्न थाल्छ  सैद्धान्तिक र वैचारिक छलफल हुन छोडेर तत्कालीन फाइदामा बहस हुन थालेपछि वर्गीय हिसावले ऊर्जाशील मानिसहरू पार्टी प्रवेश हुन छाड्छन्  एमाले केही समय अघिदेखि नदीको यस्तो धारमा पुगेको छ जहाँ किनारा लाग्ने सम्भावना नै देखिन्न  
	यसरी राष्ट्रव्यापी संगठन भएका नाम र सुवासकै आधारमा पनि दशकौंसम्म आस्थामा बाँध्न सफल भएका दसौं वर्ष युद्धमा होमिएका राजनीतिक दलहरू राजनीतिक सांस्कृतिक तथा सांगठनिक रूपमा संस्थागत हुनसकेनन् भने सिद्धान्त र विचारधाराभन्दा पनि भावनात्मक आन्दोलनमार्फत संगठित भएका दलहरूको आचरण त्योभन्दा भिन्न हुने कल्पनै गर्न सकिन्न  मधेसी जनअधिकार फोरम तराई मधेस लोकतान्त्रिक पार्टी सद्भावना पार्टीहरू सप्तरी बरमझियाका पेडा पसलहरूलाई पनि मात गर्ने अवस्थामा विभाजित भएका छन् नामै चिन्न गाह्रो हुनेगरी  मानिलिउँ उनीहरू फुट्नैका लागि बनेका थिए   
	संविधानसभामार्फत राज्यको पुनसंरचना गर्न खोजिएको थियो  संविधानसभाको आफ्नै विघटनपश्चात् त्यो कार्य सफल हुनसकेन  वास्तवमा संविधानसभा विघटन हुनमा पार्टीहरू आफैभित्र सैद्धान्तिक वैचारिक तथा सांगठनिक पुनसंरचना हुन नसकेकैले भएको कुरा लुकाउन आवश्यक छैन  त्यसैले उसका कारण या यसका कारणले भनेर सत्तोसरापमा ओर्लन पनि जरुरी छैन  कांग्रेसबाट मधेसी किन बाहिरिए  जनयुद्धपछि दलितहरूको ठूलो हिस्सा कांग्रेसका मतदाता किन रहेनन्  महिलाहरूको ठूलो हिस्साले यो पार्टीलाई आफ्नो ठान्न किन सकिरहेको छैन  हिजोआज मुलुकको जनसंख्याको ठूलो हिस्सा जनजाति जसले पार्टीको प्रतिनिधित्व गर्छन् ले यो पार्टीमा बाँकी रहेको आस्था मेटिन लाग्यो भनेर किन भन्दैछन्  एमालेले आदिवासी जनजाति मधेसी तथा दलितहरूको ठूलो हिस्सा पार्टी बहिर्गमन गर्ने ठूलो समाचारलाई अलमल्याउन सरकार विघटनको निम्ति आन्दोलनको आह्वान गर्यो यही आह्वानमा कांग्रेस लगायत  दलको मोर्चा बन्यो  तर आन्दोलनमा होमिएका दलहरूको संख्याको अनुपातमा जनसमुदायको उपस्थिति नगण्य देखिएकोले तिनले गर्ने भनेको आन्दोलन बिड ताते जस्तोमात्रै हुने संकेत देखिएको छ  
	आर्थिक सामाजिक सांस्कृतिक र राजनीतिक स्पान्तरण नेपालले चाहेको हो  यतिबेला राम्रो के भएको छ भने त्यस्तो जनचाहना विपरीत रूपान्तरण हुन नदिन चाहनेहरू को हुन् भन्ने आफैभित्रै तलास भइरहेको छ  पहिचान गर्न पनि थालिएको छ  तीनचार दशकदेखि अर्थात् किशोर युवा हुँदै अधबैंसे उमेरसमेत पार्टीको उत्थान र उत्कर्षमा जीवन व्यतीत गरेका मानिसहरू ती दलहरूको नेतृत्व तहकै कारणले संविधानसभाबाट संविधान बन्न नसकेकोले पार्टीमाथिको आस्था मर्नलागेको बताइरहेका छन्  परिवारका सदस्यबाहेक किन नयाँ युवायुवतीहरू राजनीतिक पार्टीहरूतर्फ आकषिर्त हुन छोडे  किन दलहरू मठमा र नेताहरू मठाधीशका रूपमा रूपान्तरित हुँदैछन्  नेपालको रूपान्तरण मठ र मठाधीशहरूको इगो र सुपरइगोबाट हुन्न भन्ने लगभग तय भइसकेकैले नयाँको प्रवेश भइरहेको छैन  जनताको कुरा छाडौं भएका सदस्यहरू पनि पलायन रोज्न बाध्य हुँदैछन्   
	प्रधानमन्त्रीले संविधानसभाको पुनर्निर्वाचन घोषणा गरेर सवै राजनीतिक पार्टीलाई सैद्धान्तिक राजनीतिक र सांगठनिक रूपमै सच्चिने उत्तम मौका उपलब्ध गराएका छन्  आफैभित्र नयाँ ऊर्जाशील मानिसहरूको नेतृत्वमा सहभागितामूलक तथा सामूहिक नेतृत्वको विकास खोज्न यतिबेला अवसर मिलेको छ  जो त्यसका लागि अग्रसर हुन्न त्यस्ता दल अब हुने तीव्र धु्रवीकरणको आँधीबेहरीमा बढारिन बेर लाग्ने छैन  राजनीति केही समय पुरानो ब्याजका आधारमा केही समयका लागि चल्नसक्ने रहेछ सधैका लागि संभव हुन्न रहेछ भन्ने देखिंदैछ  सैद्धान्तिक र कार्यक्रमिक हिसाबले सुस्पष्ट हुन र सांगठनिक रूपमा सहभागितामूलक तथा सामूहिक निर्णय गर्ने अधिकार आफ्नै दलहरूभित्र खोजिनु सकारात्मक विषय हो  मुलुकको पुनर्संरचना गर्न दलहरू आफैंभित्र पुनर्संरचना गरी नयाँ मूल्यका साथ अगाडि बढ्नुपर्ने देखिएको छ  समस्याबाट भाग्न ढाकछोप गरेर टार्न कोसिस गर्दा पूरै नांगिने अवस्था नआओस् भन्नेमा सचेत हुनुमै सबैको भलाइ छ  
	 
	 
	 
	 
	 
	
"
