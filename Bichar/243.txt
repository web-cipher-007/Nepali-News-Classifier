सहज बन्दै संविधान निर्माण"नेपालको राजनीतिले ठूलो फड्को मारिसकेको छ र अब यसलाई कुनै तन्त्र दल या व्यक्तिले पछाडि पार्न सक्तैन  ""
	गणतन्त्र नेपालको संविधान बन्ला भन्ने आस धेरैमा जागेको छ  दलहरू पनि अब निर्णायक घडीमा पुग्नैपर्ने मानसिकतामा देखिन्छन्  शान्ति प्रक्रियालाई निष्कर्षमा नपुर्याई संविधान बन्न नसक्ने नेपाली कांग्रेस र नेकपा एमालेले राखेको अडानमा अब लचकता देखिने सम्भावना बढेको छ  माओवादी दल जेसुकै कारणले भए पनि पूर्वलडाकुको व्यवस्थापनको समस्या हल गर्नतिर लागेको छ  यस विषयमा अनेक सकारात्मक नकारात्मक तर्क गर्न सकिए पनि अब माओवादीले गर्दा मात्र संविधानको प्रक्रिया रोकिएको मान्न सकिँदैन  सबै दलको भूमिका सफलता असफलतका लागि जवाफदेही हुनुपर्छ   
	केही विवादित विषयमा दल र अन्य सरोकारवाला समूहले लच्ाकता देखाउनुपर्ने भएको छ  विवादित विषयमा राज्यको शासकीय स्वरूप त्यति जटिल होइन जति यसलाई उछाल्ने प्रयास गरेको पाइन्छ  लोकतन्त्रका आधारभूत मान्यता र संरचना रहन्छन् र आवधिक निर्वाचन शासकीय उत्तरदायित्व राजनीतिक स्थायित्व सशक्तीकरणसहितको समावेशीकरण र सक्षम सरकार बन्ने आधार भए झगडा गरिरहनुपर्ने अवस्था छैन  चुनावमा कसैको जित हार हुँदा सर्वनाश हुने होइन  यदि चुनिएको व्यक्ति सर्वसत्तावादी हुन्छ भने जनताको विद्रोह गरी हटाउने अस्त्र रही नै रहन्छ  आजसम्म यसरी नै सर्वसत्तावादी शासक जो अनेक थरीका हुन्छन् तिनलाई जनताले हटाउँदै आएका छन्  कुनै खास शासकीय प्रावधानले मात्र तानाशाही रोकिने होइन तर लोकतन्त्रमा जनतामाथिको विश्वास राख्न सक्नुपर्छ  यदि जनतामुखी शासनतन्त्र दिन सकिएन भने कुनै तन्त्र पनि असान्दर्भिक हँुदै जान्छन् तर अहिलेको परिस्थितिमा आफ्नो कार्यकाल पूरा गर्ने निर्वाचित स्थायी सरकार हुनैपर्छ  यदि जनताले सोझै छानेको राष्ट्रपति अस्वीकार्य हुन्छ भने त्यसको विकल्प जनताले सिधै छानेको प्रधानमन्त्री र संसद् र प्रान्तीय व्यवस्थापिकाले चुनेको राष्ट्रपति बढी सान्दर्भिक हुन्छ  यसमा एकातिर राष्ट्रपतीय प्रणालीका धेरै तत्त्व समावेश हुन्छन् भने अर्कातिर राष्ट्रपतिलाई पनि केही अधिकार दिई शक्तिसन्तुलन गर्ने प्रावधान रहन्छ  तानाशाह होला भन्ने कल्पनामा बगेर मात्र देशका जल्दाबल्दा समस्या समाधान होलान् भन्ने आस गर्ने ठाउँ छैन   
	अर्को विवादित विषय राज्यको पुनर्संरचना भएको छ  जातीयताको संकुचित अर्थ लगाइँदा राज्यको पुनर्सर्ंरचनाको समस्या समाधान गर्न गाह्रो पर्छ  भाषा संस्कृति धर्म जाति भूगोल सबै मिली पहिचान बन्छ  यी सबै पक्षको सन्तुलित समायोजनले नै राष्ट्रियता बलियो हुन सक्छ किनभने यी सबैको मिलन बृहत्तर राष्ट्रिय एकतामा परिणत भई नेपाली राष्ट्रियता बन्छ  यदि सबैको यो साझा भावनामा कतैबाट कुठाराघात भयो या थिचोमिचो हुन खोज्दा सबै विविधताबाट एकतामा उनिएका नेपाली एक हुन्छन् र राष्ट्र बचाउँछन्   
	संघीयताका लगि आवश्यक कति प्रान्त र के आधारमा ती प्रान्त बन्ने भन्ने मात्र बहसमा मुलुक अल्मलिएको पाइन्छ  संघीयतामा जाँदा देश टुक्रिने पनि विचार प्रवाह भएका छन् र त्यस्ता विचार आउनु पनि स्वाभाविकै मानिन्छ लोकतन्त्रमा  के कुरामा सन्तोष हुने ठाउँ छ भने यस्तै तर्कवितर्कले जनता बिस्तारै विषयको गाम्भीर्य बुझ्न थाल्छन् र आज दुई तीन वर्ष पहिलेको स्थितिभन्दा सरोकारवाला पनि केही परिपक्व भइरहेका देखिन्छन्  नेपालको एक महत्त्वपूर्ण सकारात्मक पक्ष के हो भने आजसम्म कुनै जाति या अन्य समूहले मुलुक विखण्डन गर्ने कुरा उठाएका छैनन् र भोलि पनि यसको सम्भावना देखिँदैन तर पुरानो सोच र कामगराइले मात्र सधैं यस्तो सद्भावना राख्न सक्ने अवस्था देखिँदैन  मुलुक विखण्डन जानी नजानी हुन सक्छ यदि यस्ता संवेदनशील पक्षलाई वस्तुवादी दृष्टिकोणबाट व्यवस्थापन गर्न सकिएन भने  
	राजनीतिक दलका नेताहरू बढी सरकारमा जाने कुरामा लागेकाले यस्ता गम्भीर विषयमा जनता समक्ष गई समस्या हल नगर्दा आज अन्तिम समयमा सम्बन्धित समूहसित कुरा गर्ने भन्न थालेका छन्  यो दलका नेताहरूको कमजोरी हो  यदि यी विवादास्पद विषयमा राम्रो गृहकार्य हुन सकेको भए संघीयतासम्बन्धी मुद्दा पहिले नै सौहार्द तरिकाले सकिन्थ्यो   
	आज संघीयतामा जाँदा कुन आधार समाउने भन्ने बहस छ  पहिचानका आधारमा हुने नहुने कुराले बढी ध्यान पाएको छ तर आज एउटै पक्षमा मात्र टेकेर संघीयता बन्न सक्ने होइन भन्ने तथ्य पनि बुझ्न सक्ता र अलिकति व्यापक दृष्टिकोण राख्ता सजिलो पर्छ  आजको राजनीतिमा पहिचान एक अभिन्न त्ात्त्वका रूपमा आएको छ  भारतमा पनि क्षेत्र धर्म संस्कृति भाषा जाति ती भाषा बोल्ने सम्ाुदाय र क्षेत्रले संघीय राज्य बनाउँदा पहिचानका रूपमा ठूलै भूमिका खेलेको हो  भारतका केही क्षेत्र विशेष गरी उतरपूर्वका राज्यहरूमा यो पक्ष सक्रिय भएकै छ  विकासको गति अघि बढ्न थालेपछि आर्थिक सामाजिक र राजनीतिक भेद घट्तै जाने र सबै जनताको साझा सवालमा ध्यान केदि्रत हुने परिस्थिति बन्दै जान्छ र जात जाति वर्ग र धार्मिक विभेद कम हुन थाल्छ  वास्तवमा राज्यको स्वभाव र भूमिका एकपक्षीय भएकाले बाहिर पर्ने समूहमा न्याय पाउने आकांक्षा बढ्नु स्वाभाविकै हुन्छ  राज्यले आफ्ना धारणा र नीति परिवर्तन नगर्दा जनता विद्रोहमा उत्रिन्छन् भन्ने कुरा आज संसारभरका घटनाले देखाएका छन्  लोकतन्त्र जनमुखी हुन प्रभावशाली आर्थिक सामाजिक कार्यक्रम लागू गर्न सक्नुपर्छ  कसरी लोकतान्त्रिक अभ्यासले पहिचानका आधार फराकिलो पार्छ भन्ने भारतको समसामयिक राजनीतिमा गरेको अनुसन्धानले देखाएको छ   
	पन्जाब प्रान्तको निर्माण सिख समूहको आफ्नो पहिचानका लागि बनाउने ध्येयमा आधारित थियो  कसैले पन्जाबी सुबा भने कुनै त सन्  को दशकमा खालिस्थान अलग राज्य बनाउने आन्दोलन र हिंसात्मक गतिविधिमा पनि निकै वर्ष लागे  जनता हिंसाको राजनीतिबाट दिक्क भई राज्यले लिइने कारबाहीप्रति नकारात्मक भएनन् तर पन्जाब र हरियाणा दुई प्रान्त राज्य भएपछि पन्जाबको धार्मिक राजनीतिमा धेरै फरक परेको र आज सिखको भोटका भरमा मात्र सरकार बन्न नसक्ने र चुनाव जित्न अरू सबै गैरसिख पक्षसित पनि सहकार्य गर्नुपर्ने भएको छ  मतका प्रतिशतका हिसाबले अकाली दलको भन्दा कांग्रेसलाई जनताले दिएको मत बढी रह्यो  त्यसैले के भनिएको छ भने सांस्कृतिक र धार्मिक एकरूपता होमोजिनिटी राजनीतिक रूपमा त्यही स्वरूपको रहँदैन  भारतका धेरै प्रान्तका चुनाव परिणामले यो प्रस्ट पारेको छ  उत्तरप्रदेशमा हालसालै भएको चुनावले पनि पहिलो चुनावका आधार खल्बल्याएको छ किनभने मायावतीले खालि दलितका भरमा चुनाव नजितेको र अखिलेस यादवले पनि आफ्नै किसिमले जितेको पाइन्छ  मतदाताले कसरी दलहरूको मूल्यांकन गरेका हुन्छन् भन्ने यसबट बुझ्न सकिन्छ  आफ्ना स्वार्थ्ा र सुरक्षा जसबाट बढी पाउने ठान्छन् जनता उसैलाई मत दिन्छन्  यसलाई राजनीतिक संस्कार निर्माण र राजनीतिलाई व्यापक अर्थमा लिइने गैरसाम्प्रदायीकरण सेक्युलराइजेसन का रूपमा  
	मानिन्छ  आधुनिक लोकतन्त्रलाई संस्थागत गर्न सक्ता र दलका नेतामा जनताप्रतिको उत्तरदायित्वको भावना बढ्दा डरलाग्दा भन्ने गरिएका जातीय राजनीतिका प्रवृत्ति लोकतन्त्रमा घुलमिल हुन थाल्छन्   
	नेपालको सामाजिक परिवेश र सामञ्जस्यको परम्परा विशिष्ट प्रकारको छ  नेपाली जनता आजसम्म मिलेरै बसेकाले कुनै जातिले आफ्ना नाममा प्रान्त बनाउँछु भ्ान्दा र मूल राष्ट्रिय एकतालाई कायम राख्छु भन्दा मुलुकै सकिन लाग्यो भन्ने धारणा बनाउनु हँुदैन  खास समुदायले पनि आफ्ना आकांक्षा या परिचयको रक्षा अरू विकल्पबाट पनि पूरा हुन्छ भने केही लचिलो हुनुपर्छ  एउटा तथ्य के प्रस्ट भएको छ भने नेपालको राजनीतिले ठूलो फड्को मारिसकेको र अब यसलाई कुनै तन्त्र दल या व्यक्तिले पछाडि पार्न सक्तैन  यो फड्को समावेशीकरण र सशक्तीकरणका लागि हो  संख्याका हिसाबले जनजाति दलित मधेसी थारू महिलाको संख्या उल्लेख्नीय छ भने उनीहरूको पहुँचलाई संवैधानिक रूपमा ग्यारेन्टी गर्ने कुरा बन्ने संविधानमा उल्लेख हुनुपरेको छ  त्यस्तै क्षत्री बाहुनको स्थानको कुरा छ किनभने यो समूह देशको जनसंख्याको  प्रतिशत छ र यसलाई सजिलै अन्य भनी अवमूल्यन गर्ने आधार छैन  तर यस्ता समस्याको समाधान समझदारी साझेदारी र सहयोगको भावनाले मात्र हुन सक्छ न कि संविधानमा उल्लेख गरिने धाराले  
"
