बाबुरामले बिथोलेको राजनीतिबाबुरामले आफैंले नियतवश बिथोलेको लोकतन्त्रमा कालो झन्डा नै विरोधको सशक्त प्रतीक भएको छ "
	रियो प्लस  सम्मेलनको सफल सहभागितापछि हाम्रा प्रधानमन्त्री बाबुराम भट्टराई सोमबार देश फिरे  त्यहाँ उनले आफ्ना भारतीय समकक्षी मनमोहन सिंहलाई भेटे तर चिनियाँ प्रधानमन्त्री वेनसित भने कूटनीतिक भेटघाट र भलाकुसारी गर्न सकेनन्  चीनसितको सम्बन्धमा हाम्रो कूटनीतिक असफलताको पक्कै पनि यो पहिलो दृष्टान्त होइन  त्यसैले नेपालचीन सम्बन्धप्रति बढी चिन्तित हुनु र अनावश्यक जिज्ञासा राख्नु हाम्रोनिम्ति असान्दर्भिक नै हुन्छ  बरु हाम्रा प्रधानमन्त्रीले भारतीय प्रधानमन्त्रीसितको कुराकानीमा आफू शान्ति संविधान र लोकतन्त्रप्रति समर्पित भएको परिष्कृत जवाफबाट आश्वस्त पार्न सफल रहेको त्रिभुवन विमानस्थलको प्रेस सम्मेलनमा पत्रकारहरूलाई बताए  हाम्रा लागि त यही सन्तोषको विषय भएको छ  भारतीय प्रधानमन्त्री सिंहलाई धन्दा मान्नु पर्दैन भनी ढाडस बढाएपछि हुनसक्छ प्रधानमन्त्री भट्टराईको लोकतन्त्रप्रतिको अटुट आस्था नै चिनियाँ राजनेता र कूटनीतिज्ञहरूका लागि अभिरुचिको सन्दर्भ भएन  यसैले दुई मित्रराष्ट्रका प्रधानमन्त्रीहरूबीच औपचारिक भेटको आवश्यकता नभएको हो कि  
	जे होस् मुलुकभित्रै बाबुराम भट्टराईको प्रधानमन्त्रीत्व र एक प्रतिभाशाली व्यक्तिको नेतृत्वकाल अनपेक्षित तवरबाट दुर्घटनाग्रस्त भई वीभत्स भएजस्तै रियो प्लस  सम्मेलन पनि नसोचेजस्तै असफलताको प्रतीक नै भयो  एक चिनियाँ कूटनीतिज्ञको भनाइमा त यो सम्मेलनले सबैलाई दुःखी नै बनायो  त्यसैगरी हाम्रा प्रधानमन्त्रीको अति उत्साहवर्धक विदेश भ्रमणको अनुभव पनि सुखद रहेन  सबैजसो राजनीतिक दलहरू तथा आफ्नै संस्थापनपक्षीय सहकर्मीहरूबाट समेत मुलुक संकटमा फँसेका बेला विदेश भ्रमणको अवसर उचित नरहेको सल्लाहलाई कुल्चिएर रियो प्लस  मा भाग लिन त्रिभुवन विमानस्थल पुग्दा विपक्षीले कालो झण्डा फहराए ब्राजिलबाट र्फकंदा पनि त्यही प्रहर्सन दोहोर्याए  यही तथ्यलाई जनताले उनको गिर्दाे लोकपि्रयता मापनको संकेत भनी बुझ्ला भनेर उनले आफू  प्रतिशत भोट बटुलेर संविधानसभा सदस्यमा निर्वाचित भएको सत्यको स्मरण गरे  
	तर स्मरणकै निम्ति भए पनि प्रधानमन्त्री बाबुराम भट्टराईको विदेश भ्रमणका अवसरहरू उनी तथा उनका तावेदारहरूका निम्ति अविस्मरणीय भए पनि मुलुकको निम्ति फलदायी भने रहेन  यो तथ्य उनले संयुक्त राष्ट्रसंघको साधारण सभामा भाग लिन गरेको अमेरिका भ्रमण बेलाको राष्ट्रिय अवस्थाले पनि पुष्टि गर्छ  त्यसबेला मुलुकमा ठूलो भूकम्प गई पूर्वी नेपालका कतिपय पहाडी र हिमाली जिल्लाहरूमा धन जनको क्षति भएको थियो  त्यहाँ अझै कतिपय प्राकृतिक प्रकोपबाट पीडित परिवारको पुनर्वासको व्यवस्था हुनसकेको छैन  उनको हालैको ब्राजिल भ्रमण पनि संयोगवश संयुक्त राष्ट्रसंघकै तत्वावधानमा आयोजित रियो प्लस  को अर्थ समिट पृथ्वी सम्मेलन नै थियो जुन जलवायु परिवर्तनबाट प्रभावित हुनसक्ने प्राकृतिक प्रकोप र त्यसको जनजीवनमा असरबारे नै थियो  जलवायु परिवर्तन र त्यसबाट उत्पन्न हुनसक्ने प्राकृतिक उथलपुथल कति हदसम्म मानवीय स्वार्थबाट प्रभावित छ भन्ने तथ्य त वैज्ञानिक अन्वेषण र अनुसन्धानबाट सार्वजनिक गरिएकै छ  त्यसैगरी कुनै पनि राष्ट्रको दुर्गतिका साथै दुःखान्तको कारकतत्व पनि उक्त राष्ट्रको भौगोलिक सामाजिक आर्थिक अवस्था र राजनीतिक व्यवस्थाभन्दा कुसंस्कारमा हुर्किएको राजनीतिक नेतृत्वको प्रवृत्ति र स्वार्थपरक व्यवहारबाट प्रभावित मानव निर्मित दुरावस्था नै प्रमुख हुन्छ  नेतृत्व वर्गको नियोजित क्रियाकलापकै आधारमा कुनै पनि राष्ट्रराज्य सफल वा असफल हुन्छ  यो प्रवृत्तिलाई बुझ्न न हामीले विगतका मार्काेसलाई सम्भिनुपर्छ न दुवालियरलाई नै  ती त अमेरिकाका पि्रय दुशाषणहरू थिए  हामीकहाँ भने भारतका पि्रय पात्रहरू नै जम्छन्  चाहे उसले  प्रतिशत भोट पाएर नै जितेको होस् वा निर्वाचनमा हारेकै किन नहोस्  जनता त फगत भोट खसाल्न लाइनमा उभिने त हो सार्वभौमिकताको अधिकार प्रयोग गर्न  
	हाम्रो आफ्नै राजनीतिक प्रक्रिया र त्यसबाट उत्पन्न परिस्थितिलाई केलाउने हो भने त्यसको केन्द्रविन्दुमा प्रधानमन्त्री भट्टराईको निहित स्वार्थ नै रहेको पाउँछौं  सत्ताबाहिर रहेको अवस्थामा पनि भट्टराईको पहिचान राष्ट्रिय राजनीतिक गतिविधिलाई आफूमै केन्द्रीकृत गर्ने उद्देश्यले शान्ति स्थापना र संविधान निर्माणको राणनीतिक नारा आफ्नै सहकर्मीहरूको जनविद्रोह र जनयुद्धको आग्रहको विकल्पमा घन्काएका थिए  यही आधारमा नै उनी प्रधानमन्त्रीको पदमा चुनिए  तर मुलुकमा अहिले न अमनचैन छ नत संविधान  उनले आफैंले नियतवश बिथोलेको लोकतन्त्रमा कालो झण्डा नै विरोधको सशक्त प्रतीक भएको छ  बाबुराम र उनको कामचलाउ सरकार विरोधका स्वरहरूबाट कति अत्तालिएको छ भने उनको फिर्ती सवारीमा गृह प्रशासनले देखाएको शक्ति प्रदर्शनबाट नै स्पष्ट हुन्छ  मुलुकभित्र उनी कति सफल र लोकपि्रय छन् भन्ने बिर्सनै नसक्ने तथ्य त नेपाल प्रहरीकै कथनअनुसार प्रधानमन्त्रीको सुरक्षाका लागि त्रिभुवन विमानस्थलदेखि बालुवाटार निवाससम्मको सडक आवागमन बन्द गरिएको थियो  ट्राफिक प्रहरीद्वारा सडकमा गुडिरहेका गाडीहरू एक्कासि रोक्नु सडक यातायात अवरुद्ध गरी सहर नै गतिहीन गर्नु सिर्फ कामचलाउ प्रधानमन्त्रीको गाथमा आघात पुग्नसक्ने भयले गृह प्रशासनको रणनीति प्रभावित भएको देखिन्छ  गत महिना सर्वाेच्चका न्यायाधीश रणबहादुर बमको हत्यापछि आततायीहरूले पल्सर ब्रान्डको मोटरसाइकल चढेका भन्ने सुनेकै भरमा सयवटा भन्दा बढी त्यस्तो मोटरसाइकल चालक सोधपुछको निम्ति भए पनि समातिएको जस्तै सडक नै शून्य गरी आफ्नो चुस्तता र दक्षता प्रदर्शन गर्न हाम्रो प्रहरी संयन्त्र पनि चुकेन  
	गृह प्रशासनको उक्त कार्यको प्रभाव भने अति नै नकारात्मक रहेको छ  देशभित्रै हाम्रा आफ्नै प्रधानमन्त्री कति असुरक्षित छन् र उनी विरोधका शब्दहरू पनि सुन्न चाहँदैनन् भन्ने वास्तविकताको प्रदर्शन त उनको आफ्नै मातहतको निकायले गरेको छ  उनका विरोधीहरूले त खास केही गरेकै छैनन्  कालो झण्डा नै त देखाएका थिए  यसरी विरोध गर्नु लोकतान्त्रिक संस्कृति नै ठहर्छ र यो वर्जित पनि हुँदैन  शान्तिपूर्ण नारा जुलुस र धर्ना लोकतन्त्रको गतिशील सन्दर्भ नै मानिन्छ  हाम्रो दुर्भाग्य त के हो भने आफ्नो फिर्ती सवारी चलाउन सडक बन्द गर्ने कामको सुकीर्तिको रेकर्ड राख्न पनि बाबुराम भट्टराई पहिला भएको सम्झना जनतामा रहनेछ  साथै  सालपछिको प्रजातान्त्रिक व्यवस्था र अहिलेको लोकतान्त्रिक पद्धतिमा संचालित प्रहरी प्रशासनले त्यसको जवानदेखि अधिकृत स्तरका पदाधिकारीहरूले लगाएको युनिर्फम जनप्रदत्त सम्मान हो भनेर कहिल्यै बुझेन  आफूले लगाएको युनिर्फम र ओहदा अनुसारको फुलीको मर्यादा राख्न पनि कहिल्यै सिकेन  यथार्थ त के हो भने दुष्कर्ममा अभ्यस्त राजनीतिक व्यक्तिहरूबाहेक अमर्यादित र गैरकानुनी कार्य गर्ने जोकोहीलाई पनि कानुनी उपचार गर्न जनताले प्रहरीलाई सघाउँछ नै  यस परिप्रेक्ष्यमा प्रहरी प्रशासनले सडक अवरुद्ध गर्नु जनताको मुलुकभित्रै स्वतन्त्र हिंडडुल गर्ने हक अधिकारका साथै आवागमनप्रति संवेदनहीनताको प्रदर्शन गरेको ठहर्छ  
	तर योभन्दा पनि उदेकलाग्दो सन्दर्भ त के हो भने आफूलाई जनप्रतिनिधि भनेर कुर्लिने तर सधैंजसो सुरक्षाकर्मीको घेराभित्र बस्न रुचाउने व्यक्ति राजनीतिक चरित्रका हुँदैनन्  जनतासित सदैव सतर्क रहने तथा त्रसित हुने व्यक्तिहरू त नेता हुँदैनन् अधिनायकवादी हुन्छन्  र त्यस्ता चरित्रका व्यक्तिहरू जति बढी सुरक्षा घेराभित्र सीमित रहन्छन् आफूलाई त्यति नै बढी असुरक्षित ठान्छन्  यो विश्व इतिहासमा उल्लेखित अधिनायकवादी चरित्रहरू तथा अति क्रूर शासकहरूको मनोवैज्ञानिक अध्ययनबाट पुष्टि गरिएको सार हो  डर छ हामीकहाँ पनि कतै यही वास्तविकता दोहोरिन लागेको त होइन  किनभने खासगरी माओवादी दलका केही नेताहरूको वरिपरि झुम्मिएका सरकारी सुरक्षा अंगका व्यक्तिहरूबाहेक उक्त दलकै नीति सुरक्षाकर्मीहरूको चहलपहलले त नेताहरू बढी असुरक्षित भएकै संकेत गर्छ  
	मुलुकमा लोकसम्मत परिवेश तुहिनु राजनीतिक नेताहरूले आफूलाई असुरक्षित ठान्नुको प्रमुख कारण हुनसक्छ  संविधानसभाको अन्त्यपछि मुलुक जनप्रतिनिधिहीन भएको छ  माघ   को अवस्थालाई परिवर्तन गरेर स्थापित जननिर्वाचित संविधानसभाको अन्त्य अरू कसैबाट नभई उक्त सभाकै व्यवस्थापिकासंसदद्वारा बहुमतले निर्वाचित प्रधानमन्त्रीबाट भयो  जेठ   को यो दुर्दिन त माघ  भन्दा निकै विष्मयकारी रह्यो  प्रधानमन्त्री बाबुराम भट्टराईले आफ्नो नेतृत्वको अद्वितीयताको छाप छोड्न खोज्दा अमिट ऐतिहासिक कलंकको भागिदार भएका छन् र ब्राजिलबाट र्फकेपछि प्रेससितको दुईवटा अन्तरक्रियामा भट्टराईले आफूलाई जुन किसिमले प्रस्तुत गरे त्यो सर्वथा निन्दनीय छ  संसदको साथै संविधानको अभावमा आगामी दिनका लागि पथप्रदर्शक हुनुपर्ने भूमिकामा रहेका कामचलाउ प्रधानमन्त्रीले सहमतिको निम्ति विश्वसनीय वातावरण बनाउने प्रयत्न गर्नुको सट्टा अनावश्यक तनाव सिर्जना गरी राजनीतिक परिवेश बिथोल्ने प्रयत्न गरेका छन्  उनका निसंकोच अराजनीतिक अभिव्यक्तिहरू शब्द चयन र प्रस्तुतिको तरिकाबाट पनि उनमा रहेको कुण्ठा र अहंंकार झल्किन्छ  उनी निःसर्त वार्तामा बस्ने भन्छन् तर निर्वाचित सरकार गठन हुने अवस्था नआएसम्म पद नछोड्ने सर्त तेस्र्याउँछन्  यो अभिव्यक्ति उनको दरिद्र मानसिकताकै उपज हो  उनी त शान्ति र संविधान निर्माणकार्यमा प्रगति नभए  दिनभित्रै सत्ता त्याग्छु भन्थे  तर अहिले त्यो कुरा भनेकै छैन भन्छन्  तसर्थ प्रधानमन्त्री भट्टराईको कार्यविधि तरिका अपरेसनल कोड को अध्ययनबाट पनि उनी कुन हदसम्म आफ्नो पतनको निम्ति जिम्मेवार छन् भनी पुष्टि गर्न सकिन्छ  सत्ता निर्लिप्तताले उनले आफूलाई मात्र डुबाएनन् राष्ट्रिय इतिहासको एउटा महान उपलब्धिलाई निमेषभरमा ध्वस्त गरे  इतिहासले उनलाई कहिल्यै क्षमा गर्ने छैन  चाहे उनको इच्छाअनुसार निर्वाचन होस् वा नहोस्  
	 
	 
	 
	
"
