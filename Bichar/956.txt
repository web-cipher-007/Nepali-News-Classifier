 कता गए अधिकारवादीहरु भोजपुरको भित्री गाउँकी एक युवती अहिले राज्यको टाउको दुःखाइको विषय बनेकी छिन्  "
	भोजपुरको भित्री गाउँकी एक युवती अहिले राज्यको टाउको दुःखाइको विषय बनेकी छिन्  वैदेशिक रोजगारीको कथानकभित्र जोडिएर साउदी अरेबिया पुगेकी  वषर्ीया ती युवती तीन वर्षपछि घर फिर्दै थिइन्   कक्षा पढेकी गाउँले युवतीलाई एजेन्टले अर्कैको पासपोर्टमा दिल्ली हुँदै साउदी उडाएको थियो  कतिसम्म भने अहिलेसम्म नागरिकतासमेत ननिकालेकी युवतीले त्यो किर्ते पासपोर्टमा कसको नाम लेखिएको थियो भन्नेसम्म पनि भेउ पाएकी थिइनन्   
	माफी मुस्किला भन्दै गत मंसिर  गते त्रिभुवन विमानस्थल उत्रिएकी उनी केरकारका क्रममा त्यहीं पक्राउ परिन्  उनलाई अध्यागमनको कालिकास्थानस्थित थुनुवा कक्षमा एकरात राखियो पनि  तर त्यही बीचमा बुनिएको तानाबाना र आर्थिकमानसिकशारीरिक शोषणको माखेसाङ्लोमा युवती परिन्  थुनुवा कक्षका कुरुवा प्रहरी जवान परशुराम बस्नेतको प्रारम्भिक योजना र सल्लाहमा एकजना नायब सुब्बा दुईजना अधिकृत सायद अरूअरू पनि त्यो षडयन्त्रमा जोडिए  त्यसबेलासम्म युवतीसँग भएको  हजार  सय रियाल झन्डै दुई लाख रुपैयाँ लुट शैलीमा लिएर बाँडचुँडको काम फत्ते भैसकेको थियो  अनिमात्र युवतीलाई धरौटीमा छाडिएको भन्दै गोंगबु बसपार्कमा लगेर एउटा लजमा राखेर प्रहरी जवानले रातभर शारीरिक शोषण गरेको घटनाक्रम बयानमा समेत आइसकेको छ  आर्थिक र शारीरिक शोषणपछि बिलौना गर्दै भोजपुर गाउँ पुगेकी बहिनीलाई उनका आफन्त दाजु मदन आले मगरले फेरि काठमाडौं ल्याएपछि एक सातायता यो मामला बहसमा आएको छ  घटनाको झन्डै एक महिनापछि सुरु भएको बयान र मेडिकल परीक्षणमा युवतीले गर्भधारण गरेको देखिएको छ  प्रहरी जवानसँगै पैसा बाँडीचुँडी खाने अध्यागमनका नायव सुब्बा सोमनाथ खनालले अरू दुई अधिकृत टेकराज पोखरेल र रामप्रसाद कोइरालालाई पनि घूस लिनेका साझेदार बनाइसकेका छन्  यो मुद्दालाई गृह सचिव नवीन घिमिरे स्वयम्ले हेरिरहेको भनिए पनि भोजपुरे युवतीको आर्तनादमा मलमपट्टीको काम अझै हुनसकेको छैन  झोसपोलमा परेका यी कथित राष्ट्रसेवक माथि अनुसन्धान कुन तहमा अघि बढेको छ अथवा उनीहरू निलम्बनमा पर्दैमा राज्य तहबाट भएको यो अक्षम्य अपराध मिनाहा हुनसक्छ  अचम्म त के छ भने अध्यागमनसँग जोडिएर बारबार यस्ता घटनाहरू बाहिर आइरहेका बेला यो विभाग आखिरमा केकस्तो तन्तु र संयन्त्रमा चलेको रहेछ भन्ने सामान्य बहससमेत बाहिर आइरहेको छैन  विभागका महानिर्देशक सुरेश अधिकारी तीन साताअघि गृह मन्त्रालयमा सरुवा भैसकेको र नयाँ महानिर्देशक वसन्तराज गौतमले कार्यभार लिइनसकेको यो तरल विभागमा भोजपुरे युवतीका जस्ता अन्यान्य गुजुल्टिएका मुद्दाहरू केकति होलान् खोजी हेर्ने कोही छैन  यतिखेर दक्षिणको छिमेकी भारतको राजधानी दिल्लीमा भएको युवती बलात्कारको मुद्दा त्यहाँ राष्ट्रिय बहस र विग्रहको मुद्दा बनेको छ  सदनदेखि सडकसम्मका अभियन्ताहरू यो मुद्दाका पछि लागेका छन्  तर हामीकहाँ रहेका मानवअधिकार आयोग महिला अधिकार आयोग र दर्जनौं कथित महिला अधिकारवादी संस्थाहरू बेपत्ताझैं छन्  मेरो सेल्टर हाउसमा ल्याएर बहिनीलाई राखिदिनुस्  हामी बहिनीको आवाज बुलन्द बनाइदिनेछौं आफूले आउने गरेको फोनको विवरण सुनाउँदै पीडित युवतीका दाजु मदन आले मगर भन्छन्  सेल्टरमा पीडित राख्ने त्यसैलाई सोपिस बनाउने र आफ्नै आवाज चर्को सुनाउने काममा यहाँका अधिकांश संघसंस्थाहरू लागिपरेका छन् यो स्वाभाविक पनि हो  तर भोजपुरे युवतीले बेहोरेको भोगाइ सनातनी कर्मकाण्डभन्दा धेरै माथिको मानवीय संवेदना देखाउनुपर्ने विषय हो  यो यथार्थलाई न राज्य अथवा न गैरराज्य तहमा कसैले सही अर्थमा बुझ्नसकेको छ  वैदेशिक रोजगारीको विषयमा जोडिएको यो प्रकरण घरेलु कामदारको यथास्थिति र हकअधिकार सम्बद्ध मुद्दा पनि हो  सरकारले  वर्ष मुनिका युवतीलाई घरेलु काममा जान नदिने केही नियमन र प्रावधान पूरा नगरी उड्न नदिने जस्ता प्रावधानहरू नल्याएको पनि होइन  खाडी मुलुकहरूमा रहेको काफला स्पोन्सरसिप पद्धति र त्यहाँको श्रम ऐनले घरेलु कामलाई सम्बोधन नगरिरहेको यथार्थका माझ हामी जोकोही ती मुलुकमा रहेको नमिल्दो पद्धतिलाई गाली गरिरहेका हुन्छौं  तर आफैंभित्र रहेको अध्यागमनदेखि सेवासुरक्षासम्मका लाजमर्दा घटनाहरूलाई कत्तिको स्वःमूल्यांकन गरिरहेका हुन्छौं  विशेषतः खाडी मुलुकहरूमा घरेलु काममा गएका वा लगिएका महिलाहरू नक्कली पासपोर्टको उपयोग बढी भएको पाइएको छ  अध्यागमनमा अहिले पनि यस्तै प्रकृतिका  भन्दा बढी मुद्दाहरू थाती छन्  नेपाली युवतीको पासपोर्टमा भारतीय जाने गरेको र घरफिर्ती क्रममा काठमाडौं अध्यागमनमै पक्राउ पर्ने गरेका केसहरू अझै बाहिर आइरहेका छन्  तर यी तमाम कमीकमजोरी र समस्याहरूका माझ भोजपुरे युवतीको मुद्दा विशेष छ  सुरक्षित र व्यवस्थित वैदेशिक रोजगारीको पद्धति हुर्काउने विषयमा राज्यले अपनाएका सबै तकनिकीहरूमा कालो पोते सरहको घटना हो यो  तर राज्य तहबाट कत्तिको सुनुवाइ भएको छ त  यी भोजपुरे युवतीका वृद्ध बाआमा पनि अहिले काठमाडौं आएका छन्  चिरहरणमा परेकी छोरीले पाउनसक्ने न्याय र क्षतिपूर्तिको पुकारा गर्न उनीहरू भोजपुरधरान हुँदै लामो यात्रामा काठमाडौं आइपुगेका छन्  उनीहरूले कसरी हुन्छ प्रधानमन्त्रीदेखि मुख्य सचिव र कार्यकारी निकायका हाकिमहरूलाई भेट्ने मनसुवा राखेका छन्  कुनै नारा उछाल्न कुनै आन्दोलन गर्न अथवा सडक जुलुसको अभिप्रायःमा यी नागरिक राजधानी आएका होइनन्  यसबेला महिला दिवस आप्रवासन दिवस अथवा कुनै दिवसहरूमा उँचो स्वर निकाल्दै हकअधिकारका चर्का कुरा गर्ने अधिकारकर्मीहरूको खोजी गर्नु व्यर्थ छ  ख्याल गर्नुपर्ने तीतो सत्य के हो भने एउटी मैना सुनुवार अथवा अर्की काजोल खातुनभन्दा कम आँकलन गर्ने विषय यो होइन  यत्ति हो बलात्कारपछि यी भोजपुरे युवती नृशंस तवरमा मारिएकी भने छैनन्  लुट्नु लुटिएपछि मात्रै बाहिर आएको यो आर्तनाद राज्य तहबाट तत्काल सुनुवाइ हुनसकोस् विन्ती छ  
"
