सहभागितामूलक शासकीय स्वरूपको पक्षमानेपाली कांग्रेसले संविधानसभाका समिति र उपसमितिमा प्रत्यक्ष निर्वाचित हुने कार्यकारी राष्ट्रपतिबारे पहिलेदेखि निरन्तर असहमति जनाउँदै आएको छ  उपसमिति अन्तर्गतको कार्यदललाई तुलनात्मक अध्ययन प्रस्तुतमात्र गर्न भनिएको थियो र त्यसमा रहेका कांग्रेस सदस्य राधेश्याम अधिकारीले यसबारे स्पष्ट पारिसक्नुभएको छ "
	 

	नेपाली कांग्रेसले संविधानसभाका समिति र उपसमितिमा प्रत्यक्ष निर्वाचित हुने कार्यकारी राष्ट्रपतिबारे पहिलेदेखि निरन्तर असहमति जनाउँदै आएको छ  उपसमिति अन्तर्गतको कार्यदललाई तुलनात्मक अध्ययन प्रस्तुतमात्र गर्न भनिएको थियो र त्यसमा रहेका कांग्रेस सदस्य राधेश्याम अधिकारीले यसबारे स्पष्ट पारिसक्नुभएको छ  त्यहाँका बैठकहरूमा संयोजक प्रचण्ड र म समेतले शासकीय स्वरूपबारे पार्टी नेतृत्व तहमा बसेरमात्र निर्णय गर्ने हो भनी बारम्बार भनिएको हो  तीन दल वा चार दलको शीर्ष बैठकमा पनि कहीं सहमति भएको छैन  तसर्थ भइसकेको सहमति उल्टियो भन्नु गलत प्रचार हो  शान्ति प्रक्रिया त्यसैकारण अड्कियो भन्न खोज्नु त झन् झूठको खेती हो  शासकीय स्वरूपबारे छलफल सुरु नहुँदै सात बुँदेमा सही गर्दा माओवादीको नियतमा खोटो थियो  संख्या तोक्ने ग्रुपिङ गर्ने अनि बहानाबाजी गरिँदैछ सेनाको मापदण्डअनुसार दर्जा निर्धारण गर्ने भनेर सही गरियो अनि पछि लडाकु संख्याअनुसार पद चाहिन्छ भन्नु बेइमानी हो  म स्पष्ट गर्न चाहन्छु कि शासकीय स्वरूपको विवादले शान्ति प्रक्रिया अड्किएको हुँदै होइन  

	कसैले चुनाव जित्छ वा हार्छ भनेर पनि प्रत्यक्ष निर्वाचन अस्वीकार गरिएको होइन  यसबारे कांग्रेसको आफ्नो सुरुदेखि सैद्धान्तिक अडान छ  नेपालजस्तै विकासशील मुलुकमा कहीं पनि राष्ट्रपतीय प्रणाली सफल भएको छैन  टाढा जानु पर्दैन हाम्रै छिमेकीका उदाहरण पर्याप्त छन्  नेपाली कांग्रेसले त आफू हारे पनि देश नहारोस् लोकतन्त्र नहारोस् भन्ने भावना बारम्बार प्रकट गर्दै आएको पनि छ  यसमा जित र हारको प्रश्नले काम गरेको पनि होइन  प्रत्यक्ष निर्वाचनमा हामीले हार्ने प्रश्न पनि छैन कोही जित्छ भनेर हल्ला मच्चाउनै पर्दैन  

	प्रदीप गिरीले लेख्नुभयो प्रत्यक्ष निर्वाचित प्रधानमन्त्रीको कुरा त रामचन्द्र पौडेलले नै उठाएको हो  त्यो बेलामा जब धेरैथरी विकृतिका कुरा आए यसो गरे हुन्छ कि भनेर कुरा उठेको अवश्य हो  तर त्यसले छलफलको आकारसम्म पनि लिनसकेको थिएन  यतिबेला सन्दर्भ धेरै बदलिएको छ  शासनमा जाति वर्ग र सम्प्रदायको सहभागिताको प्रश्न प्रबल भएर आएको छ  इजरायलजस्ता मुलुकमा गरिएको प्रयोगले पनि निर्वाचित प्रधानमन्त्रीय प्रणाली असफलसिद्ध भइसकेको सन्दर्भ पनि जोडिन आएको छ  

	माओवादी कुरा संघीयताको गर्छ सबैभन्दा चर्को स्वरमा संघीयता समावेशिता र शासन सत्तामा सबै उत्पीडित जनताको सहभागिताको कुरा गर्छ तर उसको लक्ष्य भने केन्द्रीकृत सत्ता हो  एउटै पार्टीको एकात्मक सत्ता हो  लोकतान्त्रिक केन्द्रीयता अर्थात् केन्द्रमा मात्र छलफल र बहस चलाउने अनि सबै अधिकार आफैंमा क्रमशः केन्द्रीकृत गर्दै लाने जनतालाई भुलभुलैयामा राखेर  यहाँ ठूलो विरोधाभाष छ एकातिर माओवादी आदिवासी जनजाति मधेसी दलित र महिलाको समावेशिताको शासनमा सहभागिताको नाममा ठूलो हल्ला मच्चाउँछ अर्कातिर ती सबैलाई एकातिर पन्छाएर सोझै एकजना व्यक्ति चुनेर उसैको हातमा कार्यकारी अधिकार केन्दि्रत गरी प्रकारान्तरले कुशलतापूर्वक निरंकुशता लाद्ने योजना बनाउँछ  त्यहाँ सहभागिता र समावेशिताको कल्पना गर्न सकिन्न  

	नेपाली कांग्रेसको जहाँसम्म सवाल छ कांग्रेस शासनको वास्तविक वागडोर जनताको हातमा पुर्याउन चाहन्छ  मिश्रति निर्वाचन प्रणालीका आधारमा देशका सबै जनजाति मधेसी दलित महिला र अल्पसंख्यक मुसलमानसहितको प्रतिनिधित्व भएको समावेशी सदनले निर्वाचित गर्ने र त्यही सदनको नियन्त्रण र निर्देशनमा चल्ने संसदप्रति उत्तरदायी जवाफदेही कार्यकारी प्रमुख रहने शासकीय स्वरूपको पक्षमा कांग्रेस उभिएको छ  सबै जनताको प्रतिनिधिको सहभागिता रहेको सदनप्रति कार्यकारी प्रमुख र मन्त्रीहरू उत्तरदायी रहनुपर्ने र ऐन कानुन नीति नियम र बजेटसमेत सदनले पारित गर्ने परिपाटी वास्तविक समावेशी लोकतन्त्र हो  हो लोकतन्त्रलाई संस्थागत गर्न र जीवनमा उतार्न समय लाग्छ  सुरुसुरुमा केही असजिलो लागे पनि सरकार फेरिए पनि संसदीय प्रणालीमा राज्य अस्थिर हुने स्थिति आउन पाउँदैन  कालक्रममा संस्थागत पद्धति बस्दै जान्छ सहमतिको संस्कृति निर्माण हुँदै जान्छ  

	राजा महेन्द्रले आफ्नो निरंकुश शासक बन्ने महत्त्वाकांक्षा पूरा गर्न अठार महिनाको छोटो समयमै संसदीय प्रणाली अफाफसिद्ध भनेर घोषणा गर्दैमा नेपालमा यो प्रणाली असफल भएको होइन   पछि अठार महिने संसदीय सरकारभन्दा राम्रो सरकार नेपालमा कमै चले होलान्  कति राम्रा काम भएका थिए वीपी कोइरालाको पालामा  तर महेन्द्रले सैन्य पल्टन प्रयोग गरेर निर्वाचित संसद र सरकार भंग गरी नेताहरूलाई थुनेर सत्ता हातमा लिँदै पञ्चायती भाटहरूले त्यो प्रणाली असफल भयो भनी एकोहोरो फलाकेका हुन्   मा कांग्रेस नेतृत्वमा बनेको सरकार र त्यतिबेलाको संसदले पनि लोकतन्त्रलाई केन्द्रदेखि गाउँसम्म संस्थागत गर्ने र गाउँगाउँसम्म विकासको जग बसाल्ने र मुलुकको चौतर्फी उन्नति गराउने काममा ठोस कामहरू गरेको प्रमाण हामी सबैका सामु छ  लोकतन्त्र नचाहने शक्तिहरूले फेरि पनि त्यसविरुद्ध हिंसाको प्रयोग गरेकै हुन्  

	संसद र स्थानीय निकायको निर्वाचन हुन नसक्ने स्थिति पैदा गरिएपछि संसदीय प्रणाली त के नेपालको सिंगो जनजीवन र लोकतन्त्र देशव्यापी रूपमा बाधित भएकै हुन्  व्यवस्था दोषी छँदै थिएन  नेपाली जनताको स्वतन्त्रता र स्वाधीनताउपर खेलवाड गर्नेहरूका उद्दण्डताहरू दोषी थिए  संसारमा राम्रो चलेको व्यवस्था र उन्नतिशील सभ्य समाज भनेको पश्चिम युरोपमा देख्न सकिन्छ जहाँ संसदीय लोकतन्त्र छ  लोकतान्त्रिक समाजवाद अँगालिएको छ  जापानदेखि न्युजिल्यान्ड र अस्टे्रेलिया हुँदै भारतसम्मको प्रगति यही लोकतान्त्रिक प्रणालीबाट सम्भव भएको बिर्सन सकिन्न  अनि संसदीय प्रणालीलाई असफल व्यवस्था कसरी भन्ने  

	अर्को कुरा हामीले वेष्टमिनिष्टर प्रणालीलाई जस्ताको त्यस्तै प्रयोग गर्ने भनेकै छैनौं  धेरै परिवर्तन गरिएको छ जसले गर्दा संसद समावेशी भएको छ  निर्वाचन प्रणाली मिश्रति गरिएको छ  समावेशी कानुन बनाइएका छन्  संसदभित्र समिति प्रणाली सुदृढ गराउन लागिएको छ  अनेकन सुधारहरू भएका छन्  अरू पनि सुधार हुनसक्छन् र गर्न सकिन्छ  

	सरकार अस्थिर नहोस् भनेर केही प्रबन्ध अरू गर्न सकिन्छ  अविश्वासको प्रस्ताव जहिले पायो त्यहिले र जथाभावी ढंगले ल्याउने कुरामा नियन्त्रणका विषयमा प्रबन्ध गरी सरकार अस्थिर हुनबाट जोगाउन सकिन्छ  सबैभन्दा बढी संयुक्त सरकारको संस्कृति विकास गर्नैपर्छ त्यो अब नगरी सुखै छैन  स्थायित्व ल्याउने उपाय पनि गर्न सकिन्छ  तर स्थायित्वतिर मात्रै दिमाग जाने हो भने फेरि अधिनायकवादमै पुगिन्छ राजतन्त्रमै पुगिन्छ  सम्झौता गरी चल्ने आदत पनि बसाल्दै जानुपर्छ  सम्झौता गर्ने अभ्यास र भावना नभए लोकतन्त्र चल्दैन  गिरिजाबाबु प्रधानमन्त्री भएका बखत हाम्रै देशका कतिपय राजनीतिक विद्वानहरूले शास्त्रीय तर्क सारेर गिरिजाबाबुलाई सुर्याएका हुन् सम्झौतामा अल्मलिन हुँदैन  यो व्यवस्था प्रधानमन्त्रीय व्यवस्था हो  प्रधानमन्त्री सर्वशक्तिमान हुनुपर्छ  गणेशमान कृष्णप्रसादले हस्तक्षेप गर्नुहुन्न मान्नुहुन्न भनी सुर्याउने काम भयो  त्यसमा दरबारले पनि धेरै खेल्यो  अनि दुर्घटना भएको हो  त्यसबाहेक धेरै राम्रा काम भएका थिए र हुँदै थिए  शिक्षा स्वास्थ्य र ग्रामीण विकास अनि औद्योगीकरणको क्षेत्र लगायतमा  त्यसैबेला एउटा जग बसेकाले यत्रो लामो द्वन्द्वबाट गुज्रँदा पनि हामी नेपालका गाउँमा केही न केही आधुनिक चहलपहल पाउन सक्छौं  

	हामी भर्खरै राजतन्त्रबाट गणतन्त्रमा प्रवेश गरेका छौं  अब राजतन्त्रात्मक चरित्रको व्यवस्था होइन लोकतन्त्रात्मक चरित्रको व्यवस्था चाहिएको छ  तसर्थ प्रतिनिधिमूलक सहभागी लोकतन्त्रको निरन्तरतातिर नै किन अभ्यास अघि नबढाउने  हामीलाई लोकतन्त्र चाहिएको छ लोकतन्त्रको स्वरूप चाहिएको छ  त्यसमा अभ्यस्त 

	हुनुछ  हामीले संसदीय प्रयोग धेरै वर्ष गर्न पाएकै छैनौं  कहिले कुनै र कहिले कोही तत्त्व प्रयोगमा बन्दुक अघि सरेर संसदीय लोकतन्त्रको घाँटी निमोठ्ने काम भएको छ  नेपालमा संसदीय लोकतन्त्र विरोधीहरूको विचित्रको साँठगाँठ रहँदै आएको छ  दुईथरी उग्रवामपन्थी केन्द्रीकृत सत्ताका पक्षपाती रहिआएका 

	छन्  हामीले भर्खरै राजतन्त्रवाट छुट्टी पाएका छौं  युगौंदेखि समाजमा कट्कटिएर रहेको अथरिटेरियन संस्कारबाट मुक्ति पाउने अभ्यास चाहिएको छ  संसदीय अभ्यास यतिन्जेल प्रयोग गरिसक्यौं अब राष्ट्रपतीय व्यवस्था हेरौं र त्यो अधिनायकवादी भएछ भने फेरि जनआन्दोलन गरौंला भनेर खतरा मोल्ने बेला होइन  अब आउने अधिनायक कस्तो हुन्छ भन्न पनि सकिन्न  राष्ट्रपति चुनिइसकेपछि दुई तिहाइले फालौंला भन्ने कुरा पनि वाहियात हो  कहाँ सम्भव हुन्छ सामदामदण्डभेद अँगालेर निरंकुशतातिर बढ्दै गरेको राष्ट्रपतिलाई हटाउन  

	हाम्रा बुद्धिजीवी वा जोकसैले पनि दोहोरो कुरा गर्न भएन  भागवाछो लगाएर समावेशी हुनैपर्छ पनि भन्ने अनि एउटा व्यक्तिलाई राष्ट्रपति बनेर अकन्टक शासन गर्न दिने योजनाबाट कसरी हुन्छ प्रत्यक्ष निर्वाचित कार्यकारी राष्ट्रपति समावेशी  हामीले संस्थागत परिपाटीद्वारा सबै समुदायका जनतालाई शासनमा सहभागी गराउँदै लानुछ  संस्कार निर्माण पनि गर्नुछ  जवाफदेही र उत्तरदायी प्रणालीको संस्थागत विकास पनि गर्नुछ  

	प्रसिद्ध विद्वान स्यामुएल पी हन्टिङटनले लेखेका छन् तेस्रो विश्वमा लोकतन्त्रलाई खतरा अरूबाट भन्दा पनि लोकतान्त्रिक तरिकाले निर्वाचित नेताहरूबाटै रहेको छ  त्यस्ता सम्भावनाबाट बच्न संस्थागत परिपाटीबाटै नियन्त्रण र सन्तुलनको ढाँचागत चाँजोपाँजो मिलाइनुपर्छ  योभन्दा राम्रो अर्को उपाय देखिएको पनि छैन  भनिन्छ दुनियाँमा केही न केही खराबी नभएको कुनै व्यवस्था हुँदैन  तर लोकतन्त्र सबैभन्दा कम खराबी भएको व्यवस्था हो  लोकतन्त्रभित्र संसदीय प्रणाली कम खराबी भएको र कुनै खराबी आए त्यस भित्रैबाट उपचार हुने प्रणाली हो  

	आन्दोलनहरूबाट देशमा परिवर्तन आएका छन्  तर सबै परिवर्तनले अग्रगामी रूपले प्रतिविम्बित हुनेगरी शासकीय स्वरूप निर्धारण हुनुपर्छ  आदिवासी जनजाति मधेसी महिला दलित अल्पसंख्यक मुसलमानसमेतको शासनसत्तामा सहभागिता रहने प्रतिनिधिसभाप्रति उत्तरदायी हुने कार्यकारी प्रमुखको व्यवस्था गर्नुपर्छ  नाम जेसुकै दिनोस् समावेशी लोकतन्त्रमा सबै जनसमुदायको प्रतिनिधित्व रहने सभा नै सर्वशक्तिमान हुनुपर्छ  राजकीय शक्ति एउटा व्यक्तिको हातमा केन्दि्रत रहने होइन व्यक्ति शक्तिशाली हुने होइन जनताका प्रतिनिधिहरूको सभा शक्तिशाली हुनुपर्छ  जनताकै हातमा सत्ता र शक्ति सन्निहित रहनुपर्छ  जनताको दुहाइ दिएर नथाक्ने तर घुमाईफिराई अन्त्यमा लगेर जनतालाई निरीह समर्थक बनाएर खुम्च्याउने ढाँट कुरा अब चल्न हुँदैन एक्काइसांै शताब्दीको नेपालमा  

	लेखक कांग्रेस संसदीय दलका नेता हुन्  
"
