 मंसिरको चुनाव चुनौती र सम्भावना "आकिखरमा जे नहुनु थियो त्यही भयो  कत्रो दुःखकष्ट गरेर""
	आकिखरमा जे नहुनु थियो त्यही भयो  कत्रो दुःखकष्ट गरेर जन्माएकोहुर्काएको जवान बच्चाको अकाल मृत्यु कसलाई पो सहज लाग्ने हो र  अनेक चुनौती र सकससाथ नेपालीको दशकौंदेखिको सपना साकार पार्दै  मा जन्मिएको संविधानसभाले आमआशाका विपरीत गर्नुपर्ने कामै सम्पन्न नगरी मृत्युवरण गर्दाको पीडाबारे यहाँ थप कुरा भन्न चाहन्न  तर यो लेखमा संविधानको सुखद समाचार सुन्न ब्यग्रतासंग चार वर्षदेखि शालिनतापूर्वक पर्खाइमा बसेको नेपालीले अकस्मात फेरि अर्को संविधानसभाको चुनाव गर्ने गरी सरकारले गरेको घोषणाको व्यावहारिक पाटोका बारेमा आफ्ना केही धारणासम्म राख्ने प्रयास गर्नेछु  मध्यरातमा प्रधानमन्त्री भट्टराईजीले निर्वाचन आयोगसँग पनि अनौपचारिक परामर्श गरेर मंसिर  गते चुनावको मिति घोषणा गरेको भनेर पत्रकारसामु भनेको सुन्दा यसले थप आश्चर्यजनक बनायो  त्यही आयोग जसले कति दुःख गरेर बनाएको संस्थालाई भत्काउन किन आफै मतियार भएको होला भन्ने पनि लाग्यो  तर जुन उसको वशभन्दा बाहिरको कुरा थियो  तर म झन् त्यसबेला झसंग भएँ जब तेस्रो दिन आयोगको सूचना आयो जसले सरकारको कदमको स्वागतमात्र गरेन सरकारले भनेको मितिमा अर्को कल्पनाको संविधानसभाको चुनाव गराउने प्रतिबद्धता सगौरव प्रस्तुत गर्यो  यसले भने मलाई अलिकति बढी झस्का दिएकै हो  मेरो मनमा अनेक तरंग उठे र ती अझसम्म कायमै छन् र यो लेखमार्फत म तिनै तरंगलाई प्रस्तुत गर्ने जमर्को गर्दैछु   
	चुनाव के को र आधार के   
	सरकारले गर्ने भनेको संविधानसभाको चुनाव गराउने संवैधानिक र कानुनी आधार केही देखिन्न  नेपालको अन्तरिम संविधान जसबाट यतिखेर मुलुक शासित छ त्यसका कुनै धारा वा उपधाराले अरु कुनै चुनावको चुँसम्म गरेको छैन भने सरकारका कानुनी सल्लाहकारहरूले किन यस्तो हावादारी सुझाव दिए होलान् र निर्वाचन आयोगले पनि कही कतै व्यवस्था नै नभएको चुनाव गराउने सहमति र प्रतिबद्धता जनायो होला  पछिल्ला दिनमा निर्वाचन आयोगले जेजसरी अबको चुनावको लागि यो यो कानुन र संवैधानिक व्यवस्था चाहिने कुरा बाहिर ल्यायो  गतेको मध्यरात अगावै कठोर हिसाबले सत्यतथ्य अवस्थासहितको कुरा प्रतिक्रिया दिंदा बोलिदिएको भए त्यसले निकासको अरु कुनै वातावरण पो बन्थ्यो कि भन्ने आशासम्म हो  अर्थात् यतिखेरको वास्तविकता हेर्दा सरकारले गर्ने भनेको मंसिरको चुनाव राजनीतिक दाउ र एउटा कल्पनाबाहेक केही होइन  
	चुनाव केका लागि   
	हिजो जुन आधार र कारणबाट संविधान बन्न सकेन ती कुरा यथावतै रहेका छन्  हिजो हामीले संसारभर गर्व गरेका थियौ नेपालको संसद विश्वकै नमुनाको रूपमा समावेशी बनाउन सकेकोमा  हाम्रो चाहना थियो मुलुककै पुरा प्रतिनिधित्व गरेको यो संसदले बनाएको संविधानमा सबैका भावना समेटिनेछन् र त्यसले एउटा सुखद नेपाल बनाउन मद्दत गर्नेछ भनेर तर व्यवहारले ती कुरालाई असत्य सावित गरिदिएको तीतो यथार्थ सबैको सामु छर्लंगै छ  संविधान निर्माणका लागि पठाएका दलहरूको प्राथमिकता संविधानभन्दा पनि सरकार बनाउने र ढाल्नेमै परे  सुरुमा समितिमा भएका केही कामलाई बिर्सने हो भने केही टाठाबाठा वा नेताहरूको आशिर्वाद पाएकाले बाहेक आम जनप्रतिनिधिले संविधान कहाँ र कसले कसरी बनाउँदैछ भन्ने कुराको पछिल्लो दिनमा त हेक्का पाउन पनि सकेनन्  उनीहरूको सबै अधिकार संसदको ठूला भनिएका सीमित नेताले अपहरण गरे  ती बिचराले न आफ्नो अधिकार नै खोज्ने हिम्मत गरे नत आम जनतामा आफ्नो पीडा नै बुझाउनसके  यी सीमित नेताहरूको कारणले संविधान नबनेको मात्र होइन कि मुलुकका यी सयौं होनहारहरूको राजनीति खत्तम पारिदिए  तर नियतिले उनीहरूलाई नै थप मारमा पारिदियो जनताका घृणाका पात्र बन्न पुगे र अहिले घर न घाटका जस्ता भएका छन्  यहाँ मैले के भन्न खोजेको भने चुनाव भैहालेछ कथंकदाचित भने पनि हिजोको जस्तै फेरि पनि यिनीहरूलाई रमितेमात्र बनाइन्न भनेर भन्ने के आधार छ र हामीसंग  नियति उही हुने र रहने भए फेरि अर्बौ खर्च गरेर संविधानसभाको चुनावरूपी नाटक किन गर्ने  त्यस्तै दलहरूले आआफ्ना आन्तरिक रणनीति वा मूल्यांकनका आधारमा भावी निर्वाचन परिणाम आआफू अनुकूल सोचेका होलान् तर सत्य कुरा के हो भने टुटफुट र गुटउपगुटको नराम्रो राजनीतिमा फसेका तथा आम जनताको नजरमा घृणाले तिरस्कृत हुँदै गएका यी दलहरूले ल्याउने परिणाम हिजोको भन्दा त्यति धेरै तात्विक भिन्न हुने अनुमान गर्न सकिने आधार देखिन्न अर्थात अबको सभा पनि बिना बहुमतको नै हुनेछ भावी दिनमा सहमति र सहकार्यबेगर निकास सम्भव हुँदैन  वस्तुस्थिति ठन्डा दिमागले सोच्ने हो भने फेरि पनि गरिने भनेको अर्को सभाबाट पनि त्यति उत्साहित बन्ने आधार देखिन्न  
	प्रतिकूल वातावरण हुन त  को वातावरण निकै असहज थियो लामो द्वन्द्व रूपान्तरणको प्रारम्भिक चरणमा  तैपनि संविधानसभाको चुनावप्रतिको मुलुकभित्र र बाहिरको आकर्षण अति नै सकारात्मक थियो  तर यतिखेर न हिजो हामीले संविधानसभाको चुनाव गर्दाको उत्साह र जाँगर आम नागरिकमा देखिन्छ न त अन्तर्राष्ट्रिय जगत नै उत्साहित भएको बेला छ यो  नत राजनीतिक दलहरू नै यस विषयमा एकमत हुनसकेका छन् भावी अवस्थाको व्यवस्थापन गर्ने कुरामा  अर्थात परिप्रेक्ष्य नितान्त फरक छ  हालैका दिनमा आएर जुन हिसाबबाट नेपाली समाज विभक्त भएको छ समाजमा सदियौंदेखि कायम आपसी सद्भाव र प्रेम घृणा र बदलामा रूपान्तरित हुने तरखरमा छ  यस्तो तातोतातो समयमा गरिने चुनावी तयारीले ल्याउन सक्ने गंभीर अवस्थाको म कल्पनासम्म गर्न चाहन्न  यस्तो कठिन घडीमा न हिजोको जस्तो सबैलाई समेट्न सक्ने गिरिजाप्रसाद कोइरालाजस्ता कोही नेता नै छन् न त सबै परिवर्तनकारी शक्तिहरूबीच अनेक असहमति र तिक्तता भए पनि सबैलाई एकैठाउँमा उभ्याउन सक्ने दरबाररूपी भूत नै छ सबैको अगाडि  यस सन्दर्भमा तातोतातो हिसाबले नयाँ विकल्पमा हाम्फाल्नु भन्दा ठन्डा दिमागले थप सोचेर विगतका पाठहरूबाट शिक्षा लिएर निर्णय गर्नुपर्ने घडी हो यो  लहडका भरमा निर्णय गर्ने अनि पछि पछुताउने अब नगरौं   
	हामीले कहिले पाठ सिक्ने   
	अरु मुलुकले आफ्नोमात्र होइन अन्य संसारबाट समेत पाठ सिक्छन्  तर हामीमा भने हामी आफैले भोगेका पाठबाट पनि अलिकति भए पनि शिक्षा लिउँ भन्ने जाँगर अझै पलाउनसकेको छैन जुन अति नै दुर्भाग्यजन्य कुरा हो  विगतबाट सिक्दा आफू तल परिने बरु आफ्ना कदम जति गलत भएर असफल हुने भए पनि त्यसको वास्ता नगर्ने अर्थात उत्तरदायीविहीन समाज हाम्रो भागमा परेको छ   को चुनावका निम्ति वातावरण बनाउन मुलुकभित्र र बाहिरबाट कति मिहेनत पर्यो त्यसको अहिले कुरा नगरौं  राजनीतिक लहडका आधारमा जेठमा चुनाव गर्ने कुरा संविधानमै पारियो तर न त्यो संविधान नै समयमा आउन सक्यो न त चुनाव गराउन चाहिने कानुन नै बन्नसके  राजनीतिक वातावरण नै नबनी मंसिरको लागि घोषणा गरिएको चुनावको परिणति पनि त्यही भयो अर्थात कानुनी वा प्राविधिक तयारीले मात्र चुनाव सम्भव छैन भन्ने कुरा  आफूले बोलेको कुरा पुरा गरेर शाख बढाउने भन्दा पनि आआफ्ना चुनावी दाउपेच नमिलेसम्म बाहिर एउटा कुरा गर्ने भित्र कुनै तयारी नगरी अरुलाई अप्ठेरो पार्ने यिनै नेता हुन्  यिनको विगत हेर्दा यिनले अहिले कल्पना गरिएको मंसिरको चुनावलाई चाहिने संवैधानिक वा कानुनी आधार हत्पती बनिहाल्ला भन्ने मलाई पटक्कै विश्वास छैन  झन् यतिखेर त मुलुकमा संवैधानिक रिक्तताको वा संकटको अवस्था छ  अबको जे जुन चुनाव गराउने भए पनि संविधान संशोधन नगरी तयारीको लागि सिन्को भाँच्न सकिन्न  तर त्यो संविधान संशोधन गर्न अधिकार पाएको संसद नै छैन  यस मानेमा निकास त्यति सहज छैन  जेठ  मा हुने भनिएको चुनाव हुन नसक्ने देखेपछि आयोगले फेरि यी नेताले भडखारोमा नपारुन् भनेर चुनावसम्बन्धी सबै कानुन हातमा परेपछि चुनाव तयारीलाई थप  दिन चाहिन्छ भनेको कुरा यहाँ स्मरण गर्न उपयुक्त ठानेको छु  
	मतदातामै अन्योल संविधानको यतिखेरको प्रावधानअनुसार  मंसिर महिनामा  वर्ष पुगेको मात्र मतदाता हुनपाउँछ तर अब हुने कुनै पनि चुनावमा तिनलाई मात्र मताधिकार दिने कुरा कल्पनासम्म गर्न सकिन्न  चुनाव जति नजिकिंदै जान्छ मतदाताको कुरालाई लिएर समस्या थप आउने सम्भावना पनि देखिंदैछ  अर्थात  मंसिर मसान्तमा  वर्ष पुगेका मतदाता  करोड  लाख बेसी भएकोमा आयोगले अहिले तयार गरेको फोटोसहितको नामावलीले  करोड  लाख जतिमात्र नाम समावेश गरेको छ अर्थात पहिलेको भन्दा झन्डै  लाख मतदाता गायब छन्  आयोगले नै गराएको एउटा भरपर्दो अनुसन्धानले  प्रतिशतभन्दा कम नामावली दोहोरिएको वा गलत रहेको देखाएको थियो  त्यसका आधारमा पहिलेको नामावलीमा केही लाख मतदाता दोहोरिएको हुनसक्छ  तर फेरि यो  वर्षको अवधिको स्वाभाविक जनसंख्या वृद्धिको कुरालाई पनि बिर्सन मिल्दैन  अर्थात बिभिन्न कारणले मतदाताको ठूलो हिस्सा छुटेको कुरा स्पष्ट नै छ  यतिखेर कुम्भकर्ण सुताइमा रहेका राजनीतिक दलले अन्तिम समयमा आएर ठूलो संख्यामा मतदाता हराएको कुरालाई थप विवादमा नतान्लान् भन्नेमा विगत अनुभवले ढुक्क हुन दिंदैन   
	चुनाव कसले गराउने   
	एकातिर अहिले कल्पना गरिएको मितिमा चुनाव सहज देखिन्न भने त्यो मितिपछि फाल्गुन महिना नभई प्राकृतिक कारणले चुनाव गराउन सकिन्न  तर झन् डरलाग्दो अवस्था त त्यतिखेर देखिन्छ जब पुस महिनापछि निर्वाचन आयोग स्वयं पदाधिकारीविहीन बन्नेछ  अहिलेको कानुनी दायराभित्र सोच्ता संविधान संशोधन नगरी आयोगमा आयुक्त नियुक्त गर्न सकिन्न  बिना आयुक्तहरूको निर्वाचन हाम्रो संविधानले परिकल्पना नगरेको हेक्का पक्कै नेताहरूमा हुनुपर्छ  
	कुन हदको मुख्र्याइँ गर्ने   
	संविधानसभाले समयमा काम गर्न नसक्नाले जनताको नजरमा  को संख्या अपाच्य हुन पुगेको हामीले भोगेकै हौं  त्यसैले फेरि तेही संख्याको अर्को सभा हामीलाई मान्य छैन  अब गर्ने भनिएको चुनावको प्रणाली लगायतका कुरामा पनि संविधानले फेरि बोल्नैपर्ने हुन्छ त्यतिकै चुनाव गर्ने भनेरमात्र हुने होइन  यदि मिश्रति प्रणालीमै जाने हो भने पनि चुनाव संचालन गर्दा सिकिएका केही पाठ जसलाई निरन्तरता दिन जरुरी छैन उदाहरणका लागि समानुपातिकतर्फ न्यूनतम सीमाविन्दु नराख्नाले धान्नै नसक्ने संख्यामा दल संसदमा पुगेर सहयोगीभन्दा पनि अवरोधको पात्र बने त्यस्ता अरु धेरै कुरा छन् जसको संशोधन जरुरी छ  निर्वाचन सम्बन्धी सबै नयाँ कानुन बानाउनुपर्ने हुन्छ  त्यसैमा कति रसाकस्सी हुन्छ  त्यस्तै दलदर्ता समावेशीका आधार निर्वाचन छेत्र निर्धारण नयाँ जनसंख्याको आधारमा आदिइत्यादि धेरै कुरा छन् जसको लागि संविधानमा संशोधनमात्र होइन कि नयाँ कानुनको जरुरत पर्छ  यी यावत तयारी र हालको राजनीतिक माहौल हेर्दा पनि मंसिरको लागि तयारी पुरा गर्न चमत्कारै गर्नुपर्ने हुन्छ जो त्यति सम्भव देखिन्न   
	उपाय के त   
	प्रजातन्त्रमा सबैभन्दा उपयुक्त विकल्प नै चुनाव हो र त्यसबाट कोही पनि भाग्नुहुन्न जसले आफूलाई प्रजातान्त्रिक भन्छ  तर त्यसका लागि सबभन्दा पहिले राजनीतिक वातावरण बनाउने तथा संवैधानिक जटिलता खोल्नुपर्यो  अब हामीले पनि भिन्न वा गुणात्मक हिसाबले सोच्नुपर्ने हुन्छ विगतका गल्ती दोहोरिन नदिनका लागि  त्यसैले मुलुकको समष्टिगत वर्तमान स्थितिलाई हेर्दा देहायका सुझाव निकासका लागि सहयोगी हुने ठानेको छु   
	  तत्कालै सर्वपक्षीय तर सानो आकारको सरकार बनाउने र उसले सबै राष्ट्रिय शक्तिलाई एकैठाउँमा राखेर भावी चुनाव र सोको लागि संविधानमा गरिनुपर्ने संशोधनका कुराको टुंगो लगाउने तथा उपयुक्त एवं कानुनसम्मत प्रक्रियाको अवलम्बन गरी संविधान संशोधन गर्ने  
	 विगत संविधानसभाले गरेका कामलाई बेसलाइन मानी संविधानको मस्यौदा तयार गर्न विज्ञहरू रहेको एक आयोग गठन गर्ने जसले भावी संसदको गठन हुँदाका बखत मस्यौदा तयार गरोस्  
	 अबको चुनाव  वर्षका लागि नै गर्ने जसले पहिलो एक वर्षभित्र संविधानसभाको भूमिकामा संविधान जारी गर्नेगरी तोक्ने र बाँकी अवधि संसदको काम गर्ने  
	 आयोगले तयार गरेको मस्यौदामा अब आउने संसदले प्रारम्भिक छलफल गरी सार्वजनिक सुनवाइमा पठाई आम नागरिकको प्रतिक्रिया लिई ती आम रायलाई समेत समेटी अन्तिम रूप दिएर एक वर्षभित्र संविधान जारी गर्ने   
	 नयाँ सरकारले चुनावको मिति घोषणा गर्नासाथ राजीनामा दिने र बंगलादेशको जस्तै तटस्थ विज्ञहरू रहेको चुनावी सरकार गठन गर्ने   
	लेखक पूर्वप्रमुख निर्वाचन आयुक्त हुन्  
	 
	 
	
"
