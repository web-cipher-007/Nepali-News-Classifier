जातीय संघीयता थप द्वन्द्वको बिउधेरै वादविवादपछि गठित राज्य पुनर्संरचना उच्चस्तरीय सुझाव आयोगका सदस्यहरूले मतभेदकै बीच एउटाले जातीय पहिचान र अर्काेले सामथ्र्यमा आधारित बेग्लाबेग्लै प्रतिवेदन सरकारलाई बुझाएका थिए  "
	धेरै वादविवादपछि गठित राज्य पुनर्संरचना उच्चस्तरीय सुझाव आयोगका सदस्यहरूले मतभेदकै बीच एउटाले जातीय पहिचान र अर्काेले सामथ्र्यमा आधारित बेग्लाबेग्लै प्रतिवेदन सरकारलाई बुझाएका थिए  अहिले जातीय पहिचानसहितको आधारमा राज्य बाँड्ने कामले दन्त्यकथामा एउटा किसानले बाँदरहरूको हुलबाट आफ्नो बाली जोगाउन बारीमा जाँडको ठूलो भाँडोमा रक्सी र हतियारहरू राखिदिएपछि त्यही जाँड खाएर बाँदरहरू आफैं मारकाट गरी समाप्त भएको घटनाको सम्झना आउँछ  एनेकपा माओवादीको निर्देशनमा राज्य पुनर्संरचना आयोगमा विज्ञका रूपमा राखिएकाहरूसहित केहीले त्यो कथाको मञ्चनमा केवल जाँड थप्ने र हतियार उद्ध्याउने काम गरेर आफ्नो विज्ञता प्रकट गरेका छन्  माओवादी कमरेडहरू अब जातीय आधारमै राज्य बाँड्ने काम गर्ने हो भने आपसी युद्धको बिगुल  
	फुक्ने समय चाँडै आउँदैछ किनभने यसका केही आधारहरू निर्माण भइसकेका छन्  
	नेपालमा जातीय आधारको संघीयताको बहसलाई एउटा ऐतिहासिक सन्दर्भबाट हेरौं  जननायक वीपी कोइराला  मा नेपाल फर्केपछि नेपाली राजनीतिमा सधंै विवादित बनेका बौद्धिक हृषिकेश शाहलाई कस्तो राजनीतिमा व्यस्त हुनुहुन्छ भन्दा शाहले भनेछन् राजालाई कमजोर बनाउन जातीय समूहहरूलाई बढाउने र साम्प्रदायिक समूहहरूलाई प्रोत्साहन गर्ने काममा व्यस्त छु  वीपीले तपाईं राष्ट्रिय दृष्टिबाट त्यही गरिरहनुभएको छ जो कि विदेशीहरूलाई अनुकूल भइरहेको छ भन्दा अनुकूल परे म के गरूँ भनेका थिए  साथै उनले तराईवासी उपेक्षित भएको मुद्दा पनि उठाउने कुरा वीपीलाई भनेेका थिए  संयोग जे होस् शाहले भारतमा अध्ययन गर्दा आफूसँग पनि निकटतम सम्बन्ध कायम गरेका हालका प्रधानमन्त्री बाबुराम भट्टराईको राजनीतिक भविष्य उज्ज्वल हुन्छ पनि भनेका थिए  अहिले तिनै बौद्धिक व्यक्ति मानिएका नेपालका प्रधानमन्त्री माओवादी वृत्तमा जातीय आधारमा संघीयता निर्माण गर्ने प्रमुख योजनाकार बन्नुलाई जस्तो संयोग मानिए पनि साढे तीन दसकदेखि नै साम्प्रदायिक द्वन्द्वको विजारोपण भएको रहेछ भन्ने प्रस्ट हुन्छ  तर जातीय आधारको संघीयताको विचार शाहले या माओवादीले उठाए पनि यो नेपालीको दिमागको मौलिक विचारचाहिँ होइन  परिणाम बुझेर नबुझेर बोकेको विचार हो  
	राजनीतिक सैद्धान्तिक र संरचनागत दष्टिकोणबाट पनि जातीय संघीयतामा माओवादीको प्रस्तावमा कुनै मौलिकता छैन  पार्टीको तर्फबाट राज्यको पुनर्संरचना र राज्यशक्तिको बाँडफाँड समितिलाई बुझाइएको अवधारणा र आधारपत्रमा प्रस्तुत जातीयताको परिभाषा र पछि संविधानसभामा समितिको प्रतिवेदनमाथि छलफलका क्रममा उक्त पार्टीका उपाधक्ष डाभट्टराईले दिएको परिभाषामा भनिएको छ जाति भनेको हिन्दु धर्मको वर्ण व्यवस्थाले खडा गरेको जात प्रथा नभई  औं हजार वर्ष पहिलेदेखि सामुदायिक प्रकृतिको आर्थिकसामाजिक उत्पादन सम्बन्धको जगमा निर्माण हुँदै आइरहेको सामाजिक एकताको जगमा निर्माण भएको जातीयता हो र उत्पीडित जातिलाई नै पहिलो आधार बनाई राज्य निर्माण गरिनुपर्छ  अवधारणा र आधारपत्रमा भनिएको छ जातीय एकताको स्वरूप भनेको साझा भाषा साझा भूगोल साझा आर्थिक इकाइ र साझा मनोविज्ञान हो  यी परिभाषा र उद्धृत गरिएको वाक्य सन्  सम्म सोभियत संघका कम्युनिष्ट पार्टीका केन्द्रीय समितिका शक्तिशाली महासचिव र सोभियत संघमा लालआतंक फैलाएर लाखौं नागरिकको हत्या गर्ने साम्यवादी तानाशाह जोसेफ स्टालिनले  मा प्रकाशित गरेको माक्र्सवाद र राष्ट्रियताको प्रश्न शीर्षकको लेखको ठाडो अनुवाद हो  त्यसरी नै माओवादीको संघीयतासम्बन्धी अन्य आधारहरू पनि लेनिन र स्टालिनको लेखहरूको सारलाई नेपाली सन्दर्भमा मिलाइएको छ  फरक यति छ  औं शताब्दीदेखिका रूस साम्राज्यका तानाशाह जार राजाहरूले शैन्यशक्तिको आफ्नो साम्राज्यमा गाभेका कतिपय बेग्लै भाषा धर्म र संस्कृति र भौगोलिक निरन्तरताको पहिचान भएका स्वतन्त्र र सार्वभौम राष्ट्रहरूलाई रूसी राजतन्त्रको विरुद्ध मोर्चाबन्दी गर्नका लागि एकदलीय अधिनायकवादको सपना देखेका लेनिन स्टालिन लगायतका कम्युनिष्ट नेताहरूले आत्मनिर्णयको अधिकारसहितको स्वायत्तता प्रदान गर्ने झूटा आश्वासन बाँडेका थिए  स्टालिनको परिभाषा ठाडो नक्कल गरी बौद्धिकता प्रदर्शन गर्ने माओवादी नेताले के लुकाए भने त्यो परिभाषामा अन्य तीन सर्तहरू पनि थिए  तीमध्ये जातिहरूको बसोबासको भौगोलिक क्षेत्र सघन हुनपर्छ भन्ने पनि थियो  त्यसैलाई नक्कल गर्ने बौद्धिकता प्रदर्शन गरेर नेपालका माओवादी बुज्रुगहरूले आत्मनिर्णयको अधिकारसहितको जातीय राज्यको अवधारणा ल्याएका हुन्  कसैले पढाएको भरमा देशलाई जातीय युद्धको चक्रमा फँसाएको माओवादीले अब चाँडै पेरिस डाँडाबाट जातिजाति बीचमा हुनसक्ने लडाइँको बिगुल फुक्ने समय आउँदैछ  
	जातीय संघीयताको वकालत गर्ने अहिले प्रबुद्ध एलिट्स समूहलाई थाहा छ माओवादी र आयोगका  सदस्यको प्रस्ताव न भूगोल र जनसंख्या न आर्थिक विकासका समभावना नत ऐतिहासिकराजनीतिक आधारहरूमा छन्  एकदुईलाई छाडेर बाँकीमा स्वतन्त्रता या स्वायत्तताका भौगोलिक निरन्तरताका ऐतिहासिक आधारहरू पनि कमजोर छन्  वर्तमान भौगोलिक क्षेत्रहरू अन्धाधुन्द काटकुट पारेर प्रदेश बनाउँदा पनि प्रस्तावित जातीय प्रदेशहरूमा कुनै जातिको पनि बहुमत पुग्दैन जुन लोकतान्त्रिक राज्यमा शासन गर्ने पहिलो र महत्त्वपूर्ण आधार पनि हो  तत्कालीन रूसको वैचारिक नक्कल उतार्नेर् माओवादी नेतृत्वलाई राम्ररी थाहा छ कि बाह्य हस्तक्षेपको कारण केही तत्कालीन रूसका राज्यहरू पोल्यान्ड फिनल्यान्ड र वाल्टिक राष्ट्रहरू आफूलाई स्वतन्त्र राष्ट्र घोषणा गर्न सफल भए पनि अधिकांश कागजी आत्मनिर्णयको अधिकार र क्रेमलिन सिनेट नियन्त्रित संविधान दिए पनि कम्युनिष्ट शासनको संयुक्त समाजवादी सोभियत गणतन्त्रभित्र तथाकथित स्वायत्त प्रदेशमा खुम्चिन बाध्य भए  विडम्बना नै हो कि जोसेफ स्टालिन जो  को अक्टोबर क्रान्तिपछि त्यही विभागको मन्त्री भए आत्मनिर्णयको अधिकारसहितको स्वायत्तताको मागलाई दमन गर्ने सबैभन्दा कठोर व्यक्तिका रूपमा चिनिए  त्यतिमात्र होइन  मा शक्तिकाली महासचिव बनेपछि स्टालिनले सबै राष्ट्रलाई  
	नेसनालिटिज नयाँ रसियाको एक भाषा एक राष्ट्रमा विलय गराउने नीति अख्तियार गरे   मा सोभियत संघ विघटन भएपछि मात्र त्यसबेला जातीय पहिचानसहितको स्वायत्तता दिने भनिएका  संघीय प्रदेशहरू स्वतन्त्र राष्ट्र भएर अहिले संयुक्त राष्ट्रसंघको समेत सदस्य छन्   
	नेपालमा जातीय राज्यको वकालत गर्नेहरूलाई थाहा होला माओवादीले रूसमा जस्तै एकदलीय अधिनायकवादी साम्यवादी केन्द्रीय पार्टीको नेतृत्वमा सैन्य बाह्य राजनीतिक वित्तीय र आर्थिक केन्द्रीकृत संघीयताभित्र प्रादेशिक माओवादी पार्टीका सदस्यहरूको नियन्त्रणमा आत्मनिर्णयको अधिकारसहितको जातीय संघीयताको परिकल्पना गरेको कारण उसले प्रस्ताव गरेको जातीय प्रदेशहरूमा गैरजातिहरूलाई इन्चार्ज बनाएको छ  तर माओवादीको राजनीतिक सिद्धान्त र परिकल्पनाअनुसार नगए पनि उसले जातीय लडाइँको अवस्था सिर्जना गरिसकेको छ  माओवादीका मध्यमस्तरका विवेकी राष्ट्रवादी नेताहरूले जसमा केही जनजाति र आदिवासी पनि पर्छन् यो पंक्तिकारलाई अनौपचारिक भेटघाटमा भन्ने गर्छन् दाइहरूले जातीय संघीयता सम्भव हँुदैन भनिदिनुपर्यो  हामीले बोले त कारबाहीमा परिहालिन्छ  दुर्भाग्य माओवादी नेतृत्व आफ्नो राजनीतिक बचाउका लागि पनि आफ्नो अडानबाट बाहिर निस्किन सकिरहेको छैन  साँच्चै नै अहिले माओवादीेको अवस्था जंगलमा डढेलो सल्काउने गोठाला र ढाक्रेहरूको जस्तो छ  डढेलोले घेरिसक्यो न रमित हेर्नु न भाग्नु नत निभाउनु नै  यो द्वन्द्वात्मक भौतिकवादभित्रको द्वन्द्वात्मक अवस्थाको कारण माओवादी जातीय द्वन्द्वको बिगुल फुक्नुपर्ने बाध्यतामा परिसकेको छ   
	माओवादीले जातीय युद्धको परिस्थिति निर्माण गरिसकेका कारण राजनीतिक र नैतिक दृष्टिकोणबाट  जेठ  पछि संविधानसभाको म्याद थपिनु हुँदैन  त्यसैले संविधान निर्माण गर्दा संघीयताको मुद्दा टुंग्याउनैपर्छ  सातआठ वर्षदेखि लगातार जातीय आधारको संघीयताको बहस जसलाई माओवादीले एकातिर उत्पीडन शोषण र भेदभावका विरुद्ध र अर्कोतिर आत्मनिर्णयको अधिकार र राजनीतिक अग्राधिकारसँग जोडेको छ  तराई मधेसमा यसका लागि आन्दोलन नै भइसकेको छ  त्यसैले अब यो धरातलीय यथार्थमा आधारित राजनीतिक मुद्दाभन्दा पनि मानवीय भावनाको इमोसनस मा बहकिने संवेदनशील मुद्दा बनिसकेको छ  राजनीतिक रूपमै पनि विश्लेषण गर्ने हो भने राज्य पुनर्संरचना आयोगले प्रतिवेदन बुझाउँदा जुन दृश्यहरू देखिए अनि बेलाबखत मधेसी मोर्चाका नेताहरूबाट जुन अभिव्यक्तिहरू आएका छन् तिनले संघीयताको मुद्दा कसरी विकसित हुँदै रहेछ र कसका शक्तिमा त्यस्ता अभिव्यक्तिहरू आएका छन् भन्ने स्पष्ट गर्छ  त्यस्तै यो  
	भावनाका विपरीत दिशामा विकसित भइरहेछ नकारात्मकताबाट जन्मिएको प्रतिकारात्मक भावना  यी दुई धु्रवमा विकसित भएका भावनाहरू अहिले उत्कर्षमा पुग्दै गरेकोले अब जातीय द्वन्द्वको संकेत हुँदैछ   
	विश्वका संघीयतामा गएका देशहरूमध्ये आधा दर्जनमा मात्र जातीय आधारको संघीयता छ  जहाँ जातीय आधारमा प्रदेश निर्माण भएका छन् त्यहाँ कमसेकम भाषा धर्म या अन्य पहिचानका आधारमा कुनै जातिविशेषको बहुमत छ  तैपनि ती देशहरूमा जातीय बहुमत भएका प्रदेशहरूमा पनि अल्पमतवालाले अधिकारका लागि लडाइँ गरिरहेको अवस्था छ   को मध्येमा  जातीय प्रदेशबाट  प्रदेश बनाउँदा पनि एउटा जाति र एउटा धार्मिक समूहको राजनीतिक नियन्त्रणको विरुद्ध आफ्नै बेग्लै प्रदेश र साधनस्रोतमाथि कब्जा गर्नका लागि थालेको हिंसात्मक विद्रोहका कारण गृहयुद्धको चपेटामा फँसेको नाइजेरिया राष्ट्र नै विघटन हुनसक्छ कि भन्ने खतरा बोकेर बाँचिरहेको छ   बाट जातीय राष्ट्रियता र स्वायत्तताको नारामा गठित सरकारले भाषिक आधारमा  प्रदेशमा संघीयता निर्माण गरेको इथियोपियाका करिब  भाषिक र जातीय आधारमा प्रायः सबैले मुक्तिमोर्चा गठन गरी स्वायत्तता र आत्मनिर्णयको अधिकार माग गर्दै मच्चाएको हत्या र हिंसाको कारण  मा अलग्गिएको इरिटि्रयाजस्तै अन्य विभिन्न प्रदेशहरू पनि टुक्रिएर अस्तित्व नै खतरामा भएको खबरदारीका समाचारहरू पढ्न पाइन्छ  विगतको धार्मिक र जातीय आधारमा दुई भीषण गृहयुद्धको परिणामबाट  जुलाई  मा नयाँ राष्ट्र बनेको दक्षिण सुडानमा यतिबेला एकातिर जातीय अधिकारको मुद्दा भुसको आगोजस्तो अगाडि बढिरहेको छ भने अर्कोतिर सामथ्र्यको दृष्टिकोणबाट दुइटाबाहेक अन्य प्रदेश सम्भव नहुने निष्कर्षमा आम बुद्धिजीवीहरू पुगेका छन्  यी तीन देशहरूको एउटा साझा पक्ष के छ भने राजनीतिक अस्थिरताका समयमा मध्यस्थताका नाममा देश विभाजन गर्ने या जातीय र भाषिक मुद्दाहरू उठाएर कमजोर बनाउनमा शक्तिराष्ट्रहरूको भूमिका महत्त्वपूर्ण छ  कमरेडहरू नेपाल यी उदाहरणबाट धेरै टाढा छैन   
	जातीय संघीयताको मुद्दाले देशलाई ठूलो संकटको भुमरीमा फँसाइसकेको छ  अहिले बाह्य शक्तिहरूका लागि धेरै मलिलो भूमि भएको परिस्थिति र हाम्रो आन्तरिक वातावरणलाई हेर्दा यसमा नजाँदा पनि आपसी कलह र अशान्ति मच्चिन सक्छ भने जाँदाको खतराबारे पनि नजरअन्दाज गर्न सकिँदैन  माओवादी र जातीय आधारको संघीयताले भावनामा बहकाएका प्रबुद्ध वर्गले सोच्न आवश्यक छ यसपछि देश के झन् बलियो हुन्छ कि कमजोर  कमजोर भयो भने परिस्थिति हाम्रो नियन्त्रणमा हुन्छ कि अरूको  तर यो पनि सत्य हो कि अबको नेपालमा हाम्रो बहुजातीय बहुभाषिक बहुधार्मिकसांस्कृतिक सामाजिक संरचनालाई र भौगोलिक विविधतालाई आधार बनाएर शासन पद्धति समावेशी र न्यायिक पहुँचमा पुनर्निर्माण गर्नैपर्छ  त्यसैले हाम्रा धनी भाषाहरू संस्कृति धर्महरू र सभ्यतालाई सम्मान गर्दै इतिहासमा भएका अन्याय शोषण भेदभाव र उत्पीडनलाई अन्त्य गर्न पहिचान पहुँच र समानताका आधारमा संघीयता निर्माण गर्न सकिन्छ जसका लागि जातीय विभाजन आवश्यक पर्दैन  आखिर संघीयताको प्रमुख उद्देश्य भनेको शक्तिको समान र न्यायपूर्ण साझेदारी हो   
	 
	 
	 
	 
	 
"
