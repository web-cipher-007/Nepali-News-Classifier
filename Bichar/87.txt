बाबुराम हराएको शोकमा"दुर्भाग्यवश युवा वयमा कवि हुनलाई अलि दिन कनेर पनि म कवि हुन सकिन  भएको भए शोकको यो उत्ताल भावना म काइदाले कविताको भाकामा लेख्दो हुँ  त्यसको शीर्षक बाबुरामको छवि अवसानमा शोकगीत हुन्थ्यो ""
	दुर्भाग्यवश युवा वयमा कवि हुनलाई अलि दिन कनेर पनि म कवि हुन सकिन  भएको भए शोकको यो उत्ताल भावना म काइदाले कविताको भाकामा लेख्दो हुँ  त्यसको शीर्षक बाबुरामको छवि अवसानमा शोकगीत हुन्थ्यो  र सायद मेरो मनमा उर्लिएको आक्रोशयुक्त शोकको तीव्रता कविताको संक्षिप्त सूत्रबद्ध र सघन संरचनामा गजपले अभिव्यक्त हुन्थ्यो  तर के लाग्छ आफूले जानेको जम्मा यही नाथे रूखो गद्य छ  त्यसैले गद्यमै सही सक्कली बाबुराम हराएको सूचना जगत्छेउ सञ्चार गर्न उदास मुद्रामा म आफ्नो अभिन्न मित्र ल्यापटपसामु बसेको छु   
	छवि झुन्ड्याउने नाक मानिसको नैतिक जीवनमा साह्रै ठूलो कुरा हो  मानिस जब आफैँलाई बिर्सेर लोभ मोह वा बेहोसीको बाटोमा बहकिन थाल्छ उसको नाक काटिन्छ  र ऊ हेरिनसक्नु खोटोनाके नकटो बन्छ  यसो हेर्छु प्रधानमन्त्रीको कुर्सीमा विराजमान भएका मेरा पि्रय मित्र डाक्टर बाबुराम भट्टराईको नाक खत्तम छ  ट्वाँ परेर त्यो खत्तम हेर्छु र म त्यसैत्यसै क्षुव्ध हुन्छु  डाक्टर साहेबको भौतिक स्वरूप उही हो कायाकद उही हो सतहमा अररो लाग्ने अनुहार उही हो निष्प्रभावी स्वर उही हो तर नाक सग्लो छैन  नाक जखम भएको बाबुराममा मैले चिनेको श्रद्धा गरेको र आशा गरेको बाबुरामै छैन  त्यो त हरायो  सत्ताको फोहोरी ह्युम पाइपमा त्यो कता अलप भयो कता  
	खुबै मेधावी सदैव प्रथम र सादा जीवन एवं उच्च विचारका पर्याय बाबुराम जेजस्ता थिए सत्ताको फोहोर ह्युम पाइपमा पसेर बाहिर निस्कँदा ती किमार्थ त्यस्ता रहँदैनन् भन्ने मलाई थाहा थियो  उसो त राजनीतिमा सद्दे अनुहारहरूको अनिकाल लागेका बेला स्वदेश र विदेशलाई देखाउन पनि बाबुरामरूपी केही अलङ्कारहरू चाहिन्छन् भन्ने पनि त मलाई थाहा थियो  त्यसैले म समेतका उनका कतिपय शुभचिन्तकले यो अराजक याममा सर्वाङ्ग भ्रष्ट सत्ताको ह्युम पाइपमा पस्ने लालसा नराख्न उनलाई घरिघरि करजोरी विन्ती गरेका हौँ  चिन्ताग्रस्त मुद्रामा विन्ती गर्नेहरूको लाममा अभि दाइ त थिए नै हरि रोका झलक सुवेदी कृष्णज्वाला देवकोटा युग पाठकादि पनि थिए  सुनिजान्ने हिसिला यमी राम कार्की र देवेन्द्र पौडेलका  थान कान जिउँदै छन्  मुखले त बाबुरामले आफूमा त्यस्तो लालसा लेसमात्र पनि नभएको बताएका थिए  तर हामीलाई ढाँटेर धोबीघाटको तिलस्मी बाटो गरी उनी सत्ताको ह्युम पाइपमा लुत्त छिरे  भन्न पनि कसोकसो लाज लाग्छ उनी नयाँबजार र धोबीघाटलाई आलोपालो गरी धोखा दिएर केके न बाजी जितुँलाझैँ गरी उक्त पाइपमा छिर्न पुगेका थिए  आखिर छिरेर अर्थोक गर्नु नै के थियो र  केवल छँदाखाँदाको अस्सली नाक उनले आफ्नै हातले छ्याक्क ठुन्क्याए   
	कथा झुर छ  भ्रमको मायावी भर्याङको पापा देखाएर बालकबबुरा भनिन लायकका बाबुरामलाई लोभ्याइयो  यो भ्रमका स्रष्टाहरूमध्ये एकथरी कुटिलमति सम्भ्रान्त काजीहरू थिए  अर्काथरी थिए असल मनसाय भएका अगणित अकिञ्चन मानवहरू  कुटिलमति काजीहरू बाबुरामलाई उचालेर प्रचण्डलाई थचार्ने छिर्केदाउमा थिए  बाबुरामको भ्रान्तिकारी विम्ब रचना गरी माओवादीलाई आपसमा जुधाउनु फुटाउनु र छिनेको हल्लुँड बनाउनु तिनको अभीष्ट थियो  यस प्रयोजनका लागि तिनले जाली जनमत बटुले  कथित जनमतमा तिनले बाबुरामलाई ख्यातिको चुलीमा चढाए र प्रचण्डलाई कुख्यातिको खौलोमा खसाए  हो न हो भनेर लोकका अकिञ्चन जीवहरूले पत्याए  अनि बाबुरामको यतै हाईहाई भयो उतै वाहवाह भयो  यस्तो लाग्थ्यो मानौँ बाबुराम भन्ने एउटा त्यस्तो अद्भुत पात्र छ जो सबै मानवीय सद्गुणहरूले टनाटन भरिएको छ  मानौँ बाबुराम प्रधानमन्त्री भएपछि देशका सबै विकराल समस्याहरू फुमन्तरको चमत्कारबाट साट्सुट्टै हल हुनेछन्   
	प्रधानमन्त्रीको कुर्सीको मुहुनीले गाँजेका बाबुरामलाई आफ्नो धरातलको हेक्का भएन  उनलाई आफ्नो आकार आफ्नो बुता आफ्नो संयोजन कौशल आफ्नो समर्थनको वास्तविक वृत्त र पत्रु सत्ताको चरित्रको एकरत्ति हेक्का रहेन  कुटिलमति मनुवाहरूले आफूलाई आफ्नै नायकको शिरमा टेकाएर अग्लो बनाएको पनि उनलाई पत्तो भएन  सत्तामोहबाट वशीभूत भई बाबुराम बित्थामा बहकिए  उनी लोभिए  उनी फुर्किए  उनले आँखा चिम्लेर भ्रमको मायावी भर्याङ चढ्न खुट्टो उचाले  तथ्यलाई केलाएर सत्य बुझ्ने उनको माक्र्सवाद उनको लहडी मनको पन्तुरोमा विलुप्त भयो  र केके न हुन्छु र केके न गर्छु भन्ने मनचिन्ते सपनाहरूको झुत्रो झोली हल्लाउँदै बाबुराम लुत्त सिंहदरबार पसे  साँचो अर्थमा उनको साथमा न धोबीघाट थियो न नयाँबजार थियो  ती छन् भन्ने उनलाई भ्रममात्र थियो   
	सिंहदरबार पस्नु के थियो बाबुरामको मथिङ्गलमा आफूमात्र देखिने र आफू एक्लैले देखाइदिने भूत सवार भयो  अनि सुरु भयो उनको स्वच्छ छविको भेषमा प्रस्तुत हुने चुरिफुरीयुक्त अभिनय  किफायती भनिने मुस्ताङ म्याक्सको रूमानी कथा कथियो  अनि भूकम्पपीडित सहनागरिकहरूको आर्तनाद सुन्दैनसुनी पृथ्वी हल्लिँदाहल्लिँदै बाबुराम लुसुक्क राष्ट्रसंघको भ्रमणमा निस्के र फर्केर क्षतिपूर्तिको रूपमा पीडितहरूका नाउँमा भ्रमणभत्ता अर्पण गरे  यसो हेर्दा कुरा ठीकठीकै थियो  तर सत्ताइस लाख रुपियाँको आडम्बरी चियापानको फजुल खर्चको बाढीमा बगेर उनको किफायतीपन र त्यागको कथा टुकुचामा मिसिन पुग्यो  अनि सिंहदरबारमा अतिशय रकमभक्षी मन्त्रीहरूहरूको आँखाले भ्याउन्जेलसम्मको लर्को बालुवाटारमा काम न काजका सहयोगीहरूको भीड आफ्नो वर्ग र विचारका मानिसहरूलाई पाखा र पराइ वर्ग र पराइ विचारका मानिसहरूलाई काखा अरे बाबा  बाबुरामका कर्महरूको ऐनामा त केके विपरीत देखियो देखियो  समष्टिको शक्ति संयोजन र परिचालन गरी समष्टिकै हितका लागि मरिमेट्नु कम्निस्ट सिद्धान्त हो क्यारे  तर आफ्नो चिन्तन र कार्यशैलीमा प्रधानमन्त्री बाबुराम कहीँ कतै पनि कम्निस्ट देखिएनन्  उनका कागजी योजनाहरूको सस्तो विज्ञापनबाजीमा समता समानता र सामाजिक न्यायको गन्ध फिटिक्कै आएन  जे हुँ मै हुँको दम्भी मुद्रामा उनी एकला चलोको धुनमा लागे  दिल्लीमा उनले मनोमानी ढङ्गले बिप्पा गरे र प्रत्युत्तरमा एकाघरका कामरेडहरूले उनको टिप्पा काडे  
	गर्न र देखाउन सकिने खास केही थिएन  तर गर्न र देखाउन बाबुरामलाई जङ चल्यो  समय र सन्दर्भ नमिल्ने र ह्याउले नभ्याउने आदेश निर्देश र उद्घोष प्रधानमन्त्री बाबुरामको दिनचर्याका अभिन्न अंग बने  त्यसैले उनका प्रायःजसो आदेश निर्देश र उद्घोष हरिबिजोकसँग बदर भए  कुनै एकाघरका कमरेडहरूका हातबाट बदर भए कुनै सेनाका हातबाट बदर भए कुनै प्रतिपक्षी दलहरूका हातबाट बदर भए कुनै सर्वोच्च अदालतका हातबाट बदर भए र कुनै आफूमुनिका कर्मचारीहरूका हातबाटै बदर भए  लागू गर्न नसक्ने आदेश निर्देश र उद्घोष जारी गर्नु र एकपछि अर्को अपमानजनक बदरबाट केही नसिक्नु बाबुरामको परिचय बन्यो  कमसेकम माओवादी लडाकुहरूलाई थान्को लगाउने कठिन कामको थालनी गर्ने जशको अंश बाबुरामका भागमा परेको थियो  तर सहस्र बदरहरूको छायामा परेर त्यो जश पनि शून्यमा शून्यसरी बिलायो  यसरी हद अभागी बाबुरामको छवि खुइलिँदै र चोइटिँदै विरूप र कुरूप हुनपुग्यो  र सत्ताको सर्वनाशी ह्युम पाइपमा उनको कायाकल्प भयो  
	प्रधानमन्त्री भनेको राज्य नामक विशालतम् परिवारको घरमूली हो  घरमूलीको काम उक्त परिवारका नानाओली भावना कामना अहं र टक्करहरूलाई मिलाएर राख्नु हो  जब घरमूली आफ्नै परिवारका सदस्यहरूको नाटीकुटी गर्दै हिँड्न थाल्छ कुरो बुझ्नुपर्छ परिवारमा उसको पकड र प्रभाव समाप्त भयो र ऊ पंगु भयो  पंगु बाबुराम हेर्दाहेर्दै माधवपथको शरण परे  पहिले प्रधानमन्त्री माधवकुमार नेपाल सचिवहरूलाई बटुलेर तिमीहरूले यस्तो र उस्तो नकाम गर्यौ भन्दै बर्बराउँथे र सचिवहरूचाहिँ उनका अमूल्य वाणीतर्फ ध्यानै नदिई हातेमोबाइल चलाउँथे खासखासखुसखुस गर्थे र माधव बाजेलाई हाकाहाकी गिज्याउँथे  झोँक्किएका माधव टेबुल ठोक्दै र र्याल काड्दै ध्यान दिएर मेरा कुरा सुन भनी कुर्लिन्थे  तर उनको कुर्लाइ सिलिङका माउसुलीबाहेक कसैले सुन्दैनथ्यो  तैपनि माधव लाजै नमानी प्रधानमन्त्रीको कुर्सीमा किर्नोसरी टाँस्सिइनै रहे  अहिले बाबुराम उनै माधवको सिको गर्दै चौतर्फी निन्दा अभियानमा डटेका छन्  मन्त्री सचिव र दलका नेताहरू नै भ्रष्टाचारलाई बढावा दिइरहेछन् भन्दै बाबुरामका मुखबाट माधवको बासी टेप बजिरहेछ  सके भ्रष्टाचार रोक्नु नसके कित चुप लाग्नु कि मैले सकिन बाबा भनेर थपक्क कुर्सी छाडेर हिँड्नु माधवरूपी बाबुरामको अमर्यादित र असङ्गत चाल देख्दा के जाती गर्नेलाई भन्दा गरेको देख्नेलाई लाज भन्ने उखानको लाजमर्नु याद आउँछ   
	आयो कुरा अब बासी बोलीको  अहिले बाबुरामको बोलीमा पुराना प्रधानमन्त्री माधव नेपाल र झलनाथका बोली खप्टिएका म सुन्छु  बाबुरामको बोली सबैभन्दा तल छ र सबैभन्दा सानो छ  त्यसमाथि झलनाथको बोली छ र अझ त्यसमाथि छ माधवको बोली  यी तीन बोलीमा माधवको बोली प्रतिनिधि बोली हो  त्यो बेजोड छ  आजका प्रधानमन्त्री बाबुरामका मुखबाट हिजोका प्रधानमन्त्री माधवझलनाथ भनिरहेछन् म विरल र निर्विकल्प मानव हुँ  अतः मेरै नेतृत्वमा सहमतिको सरकार बन्नुपर्छ  माधवझलनाथको भाकामा र उनैको स्वरमा बाबुराम रातदिन भन्दाछन् मैले कुर्सी छोडे मुलुक डुब्छ  तसर्थ मुलुक डुबाउनलाई म किमार्थ कुर्सी छोड्दिन  कुन दिन बाबुरामले माधव र झलनाथलाई माथ गर्दर्ै मुलुकको रक्षार्थ म कुर्सीमै सहादत प्राप्त गर्न तयार छु भन्न बेर छैन   
	राजनीतिमा उभिएको धरातल दरो छ भने राजनीतिकर्ता परिआउँदा कुर्सी छाड्न तयार हुन्छ  होलेरी काण्डमा सेनाले आफ्नो आदेश नमान्दा गिरिजाप्रसाद कोइरालाले कुर्सी छाडेकै त हुन्  कटवाल काण्डमा प्रचण्डले पनि त छाडे  तर जो उभिएको धरातल कच्चा छ ऊ कुर्सी पाएपछि त्यसमा किर्नोसरी टाँस्सिइरहन मरिहत्ते गर्छ  तालुमा आलु फल्दा पाएको कामधेनु गाई हो  एकबारको जुनीमा फेरि पाइएलानपाइएला पाएको अनमोलको माल यस्सै किन छाड्नु  यो हो माधवझलनाथबाबुरामका तृषित आत्माबाट प्रकट भएको साझा बोली   
	अहो  हेर्दाहेर्दै हिजोको आजै क्या उल्का भयो  माधव र झलनाथका अतिशय कुर्सीप्रेमी हंसमा विलय भएर बाबुराम हराए  निरस गद्यमा यो जे लेखियो त्यो बाबुरामको अवसानमा गाइएको विद्रुप शोकधुन हो   
	
"
