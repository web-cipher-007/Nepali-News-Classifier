बान भ्रमण स्थगनको सन्देशसंयुक्त राष्ट्रसंघका महासचिव बान कि मुनको वैशाख  मा हुने भनिएको नेपाल भ्रमण बुधबार अकस्मात सर्‍यो "
	संयुक्त राष्ट्रसंघका महासचिव बान कि मुनको वैशाख  मा हुने भनिएको नेपाल भ्रमण बुधबार अकस्मात सर्यो  भ्रमण मिति सार्वजनिक नगरेका राष्ट्रसंघका आवासीय तथा मानवीय संयोजक रबर्ट पाइपरले सरेको सूचना सार्वजनिक गरे ट्विटरमार्फत  लुम्बिनी बैठकमा तयारीका लागि थप समय दिन र वर्तमानको मुख्य शान्ति प्रक्रियाबाट ध्यान अलग हुन नदिन महासचिवको भ्रमणलाई पुनः तय गरिएको छ पाइपरले लेखेका छन्  पुनः तय गरेको बताए पनि मिति भने सार्वजनिक गरिएको छैन  अर्थात महासचिव बानको भ्रमण हाललाई स्थगित भएको छ र अर्को भ्रमण अनुकूलतामा पछि तय गरिनेछ सायद यसरी बुझ्दा हुन्छ  
	तर आवासीय संयोजकको भ्रमण सरेको सार्वजनिकीकरण प्रक्रिया र त्यसका आधारले त्यहाँभन्दा बढी र सम्भवतः केही परोक्ष कारणलाई संकेत गर्छन् जसलाई कूटनीतिक मर्यादाका दृष्टिकोणले पनि सार्वजनिक नगर्नु उनको बाध्यता हो  शान्तिका दूत गौतमबुद्धको जन्मस्थल लुम्बिनीमा राष्ट्रसंघका महासचिवजस्ता उच्च व्यक्तित्वको भ्रमणको तयारी केके थियो र कहाँ पुगेको थियो भन्नेबारे नेपाल सरकार र राष्ट्रसंघका तर्फबाट केही बताइएको थिएन र छैन  आवासीय संयोजक पाइपरमात्र होइन स्वयम् बृहत्तर लुम्बिनी विकास निर्देशक समितिका संयोजक शक्तिशाली प्रचण्ड पनि तयारीमा जानकार थिएनन्   
	त्यसैले तयारीका लागि समय नपुगेकाले बैठक सारिएको भन्ने तर्क जताबाट जसरी आए पनि विश्वासिलो छैन  यदि तयारी भइरहेको थियोछ भने त्यसको जानकारी नदिई गोप्य राख्नुको अर्थ के  किनभने विश्व भ्रातृत्व र शान्तिको उद्देश्यसहितको प्रभावकारी र शक्तिशाली ग्लोवल मञ्चका प्रमुखको भ्रमण हल्काफुल्का र अस्पष्ट एजेन्डामा हुनसक्दैन  बानकी आमा बौद्धमार्गी भएको र बुद्ध जन्मस्थललाई सहयोग गर्न छोरालाई आग्रह गरेको भावनात्मक सन्दर्भले मात्र भ्रमण तय हुँदैन   
	नमिल्दो पक्ष अर्को पनि छ  महासचिव बानको नेपाल भ्रमणको पहिलो जानकारी सरकार र राष्ट्रसंघले नभएर प्रचण्ड संयोजक रहेको निर्देशक समितिले फागुन अन्तिम साता दिएको हो  समितिको बैठकपछि प्रचण्डका मन्त्री गोपाल किरातीले मितिसहितको सूचना बाहिर ल्याएका हुन्  निर्देशक समितिको हैसियत प्रष्ट नभएको अवस्थामा त्यसले बोलाउँदा महासचिवजस्ता उच्च व्यक्तित्व भ्रमणमा आउँछन्आउँदैनन् भन्नेतर्फ यथोचित बुझाई सम्बद्ध पक्षको भएको देखिँदैन   
	प्रचण्डको महत्वाकांक्षी परियोजनाअन्तर्गत मात्र लुम्बिनी अकस्मात लाइमलाइटमा आएजस्तो देखिन्छ जसमा विपक्षी दलहरुको समर्थन लिइएको देखिँदैन  यद्यपि लुम्बिनीलाई अन्तर्राष्ट्रिय स्तरको धार्मिक पर्यटकीय स्थल बनाउने उद्देश्य आफैमा गलत होइन  शान्ति प्रक्रिया र संविधान निर्माणको संक्रमणकालमा त्यसभन्दा फरक परियोजनामा दाहाल केन्द्रीकृत हुनु आफैंमा अर्थपूर्ण रह्यो  कतिसम्म भने त्यसैका लागि उनी न्युयोर्कसम्म पुगेर महासचिव बानलाई नेपाल भ्रमणको निम्तासमेत दिए  र कूटनीतिक लवजमा बानले पनि भ्रमण गर्ने जवाफ दिए  झलनाथ खनालकै पालामा पनि बानले सन्  सम्ममा भ्रमण गर्न इच्छुक रहेको जानकारी सरकारलाई दिएको विदेश मामिला सल्लाहकार मिलन तुलाधरले बताएका थिए  त्यस अर्थमा एसिया भ्रमणको सूचीमा नेपाल पहिल्यैबाट रहेको यथार्थ हो  
	भ्रमणको मिति सार्वजनिक भएदेखि त्यसको विरोधमा उत्रिएका राष्ट्रसंघका पूर्व उपमहासचिव कुलचन्द्र गौतमसहितको लबिइङ का कारणले मात्र भ्रमण रोकिएको होइन बल भने त्यसले पुर्याएकै हो  हिंसाका नायकका रुपमा प्रचण्डलाई चित्रण गरेर हिंसाको स्वागतमा शान्तिको भ्रमण कसरी हुनसक्छ भन्ने तर्क प्रभावकारी छ तर यथार्थ छैन किनभने हिंसाको पृष्ठभूमि र धङधङी रहे पनि माओवादीको मूलप्रवाहीकरण भइरहेको छ र प्रचण्ड सम्झौताको राजनीतिबाहिर चाहेर पनि जानसकेका छैनन्  त्यसैले भ्रमण सर्नुको मुख्य कारण अपारदर्शी समिति र सरकारको अपरिपक्वता हो  राष्ट्रसंघका तर्फबाट भ्रमणको मिति तय नहुँदै नेपालमा सार्वजनिक गर्नु कूटनीतिक ढंगमा पनि अपरिपक्वताबाहेक केही होइन  गौतम समूहले राष्ट्रवादी झल्को नदिनु विडम्बना हो  तर त्यसलाई राष्ट्रसंघले सुन्नुका कारण पनि विश्लेषण गर्नुपर्छ   
	जहाँसम्म शान्ति प्रक्रियाबाट ध्यान अन्यत्र नमोडियोस् भन्नका लागि भ्रमण फेरि तय गरिने तर्क आएको छ त्यसलाई पनि फरक ढंगमा विश्लेषण गर्न सकिन्छ  किनभने लडाकु समायोजनको पाटो एक साताभित्र निर्णयमा पुग्ने संभावना छ  मानौं बैसाख  सम्ममा शान्ति प्रक्रियामा सहमति भएन भने पनि महासचिवको भ्रमणले समाधानमा दबाब दिन्छ  अनमिनमार्फत राष्ट्रसंघले थालेको प्रक्रिया महासचिवको उपस्थितिमा समापन हुँदा त्यसले त सकारात्मक सन्देश दिनसक्छ  अनमिन विवादमा परे पनि शान्ति प्रक्रियाको आरम्भ उसको मध्यस्थतामा भएको हो  त्यस अर्थमा महासचिव बान आउँदा अन्यत्र होइन बरु शान्ति प्रक्रिमामै ध्यान केन्द्रीकृत हुन्छ  त्यसैले भ्रमणको उपयुक्त समय नभएको ठान्नु उचित देखिँदैन   
	प्रचण्ड संयोजक समितिले एकतर्फी नेपाल भ्रमणको निमन्त्रणा दिइरहने तर सरकारको तर्फबाट कुनै पहल नहुँदा मुलुकले फेरि कूटनीतिक बेइज्जती सहनुपर्यो  जव समितिका तर्फबाट भ्रमण तय भएको बताइयो त्यसपछि मात्र प्रधानमन्त्री बाबुराम भट्टराईले परराष्ट्र मन्त्रालयलाई औपचारिक प्रक्रिया सुरु गर्न निर्देशन दिएका हुन्  अन्यथा यत्रो विकासक्रममा लाइन मन्त्रालयलाई पूर्णतः बेवास्ता गरिएको थियो   
	राष्ट्रसंघ मात्र होइन विश्व मञ्चका प्रमुख र राष्ट्रप्रमुखलाई भ्रमणमा निम्त्याउँदा सरकारको तर्फबाट औपचारिक निमन्त्रणा र त्यससँगै एजेन्डाआवश्यकता मुद्दासमेत प्रस्तावित हुनुपर्छ  त्यसमा सम्बन्धित मन्त्रालय र सचिवालयले व्यापक परामर्श र तयारी गरेपछि मात्र भ्रमण हुने हो  तर यो भ्रमणमा ती प्रक्रिया पूरा भएनन्   
	बान कि मुनको सारिएको यो भ्रमणले चिनियाँ प्रधानमन्त्री बेन जियाबाओको नेपाल भ्रमणको दुर्घटनालाई सम्झाएको छ  बेन नेपाल आउने मिति एकपक्षीय रूपमा प्रधानमन्त्री भट्टराईले सार्वजनिक गरेपछि सुरक्षालगायतका मुद्दामा आश्वस्त हुन नसकेको चीनले असन्तुष्टि पोखेको थियो  भ्रमण सारिएको जानकारी राजदूत याङ होउलानले परराष्ट्रमन्त्री नारायणकाजी श्रेष्ठलाई गराएका थिए  र पछि अकस्मात प्रधानमन्त्री बेन चारघन्टाको ट्रान्जिट शैलीको भ्रमणमा नेपाल आएर फर्के  आफ्नो सरकारलाई उत्तर र दक्षिणको समर्थन रहेको देखाउने क्रममा भट्टराईको कूटनीतिक अपरिपक्वता उदांगो भएको थियो  विश्वशक्तिउन्मुख र नयाँ नेतृत्वमा जाँदै गरेको चीनले यो घटनापछि नेपाललाई हेर्ने दृष्टिकोणमा शंकाले स्थान पाउनेछ  अझ त्यसमा थ्री गर्जेजजस्ता विश्व प्रतिष्ठित कम्पनीलाई चिनियाँ भएका कारण पश्चिम सेती निर्माणमा अवरोध गर्दा शंकाले थप बल पाउँछ जो सकारात्मक विकास होइन  
	राष्ट्रसंघका पूर्व स्थायी प्रतिनिधि जयराज आचार्यले भनेजस्तै बान नेपाल नआउँदा कसैको अहम् तुष्टि भयो होला तर नेपालको छवि भने झनै कमजोर भयो  त्यसै त नेपालले एकपछि अर्को गर्दै राष्ट्रसंघीय निकायमा प्रतिस्पर्धा गुमाउँदैछ त्यसमा पनि भिसा बिनाका मन्त्रीका यात्रा छिमेकबारेका हचुवाका टिप्पणी र कथित क्रान्तिकारिता र राष्ट्रवादले अन्तर्राष्ट्रिय प्रतिष्ठा खस्कँदो छ  त्रास अब हुने भारतीय प्रधानमन्त्री मनमोहन सिंहको भ्रमणमा पनि देखिन्छ  किनभने सिंहको भ्रमणबारे समेत सरकारी अधिकारीबाट मितिसहितका विवरण आइरहेका छन्  तर द्विपक्षीय सहमतिबिना मिति सार्वजनिक नगरी भ्रमणको तयारीमा लाग्नु उचित हुने पाठ सरकारले ग्रहण गरेको हुनुपर्छ   
	सारमा भन्दा भ्रमण स्थगनले नेपालको अन्तर्राष्ट्रिय प्रतिष्ठा गिराएको छ  तर त्यसभन्दा ठूलो यथार्थ प्रचार गर्नबाट नेपाल चुकेको छ  बानको भ्रमणले विश्वमा बुद्धको जन्मस्थल लुम्बिनी नेपालमा पर्छ भन्ने सन्देश प्रवाह गर्ने थियो  किनभने बानकै देश दक्षिण कोरिया चीन भारत बेलायतलगायतमा समेत बुद्धको जन्मस्थलबारे भ्रम रहेका बेला साहित्य र प्रचार सामग्रीभन्दा उनको नेपाल भ्रमण बढी प्रभावकारी हुन्थ्यो र हुन्छ  त्यस अर्थमा नेपालका लागि ठूलो क्षति हो भ्रमण नहुनु  भारतले पारिपट्ट िपनि लुम्बिनीको विकास गरिरहेको र विश्वभरका बौद्धमार्गीलाई आकषिर्त गर्ने पर्यटकीय स्थल बनाउने प्रयास गरिरहेका बेला झन् यो भ्रमण नेपाली महत्वको हुनसक्थ्यो   
	शान्ति प्रक्रियाको लामो समयसम्म प्रत्यक्ष अनुगमन गरेको राष्ट्रसंघका महासचिवको भ्रमण स्थगित हुनुमा पछिल्लो भारतीय विकास पनि जोडिएको देखिन्छ  बानको भ्रमण रोकिँदा संभवतः कूलचन्द्र गौतम जत्तिकै खुसी छिमेकी भारत हुनुपर्छ  किनभने शान्ति प्रक्रिया सफल हुँदा र संविधान लेखिने वातावरण बन्दा राष्ट्रसंघ र बानलाई त्यसको श्रेय बढी जाने थियो  नेपाली संक्रमणकालीन राजनीतिमा तेस्रो पक्षको सहभागिता नहोस् भन्ने भारतीय चाहना अनमिनविरोधी उसका व्यवहार र नीतिमा देखिएकै हो भने अहिले आएर शान्ति प्रक्रिया भन्ने शब्दावलीलाई प्रयोग गर्न नचाहने विदेश सचिव रन्जन मथाई र राष्ट्रिय सुरक्षा सल्लाहकार शिवशंकर मेननका भनाइ पनि त्यसैका उदाहरण हुन्  शान्ति प्रक्रियाभन्दा फेरि तेस्रो पक्षको संलग्नता हुन्छ कि भन्ने त्रास भारतीय अधिकारीमा देखिन्छ जो उपयुक्त कूटनीति होइन  
	बेन र बान भ्रमणका सन्दर्भमा देखिएका जस्ता कूटनीतिक प्रवृति र अपरिपक्वता नदोहोरिउन् भन्नेमा सरकार सचेत हुनुपर्छ भने कसैको विरोधको नाममा राष्ट्रको प्रतिष्ठालाई दाउमा हाल्ने हर्कतबाट कोही पनि मुक्त हुनुपर्छ   
"
