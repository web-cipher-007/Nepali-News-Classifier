त्रुटिको आत्मविश्लेषण खोइ समाजको आवश्यकतालाई पन्छाएर अन्धाधुन्ध बढिरहादा एकपछि अर्को असफलता भोग्न हामी अभिशप्त छौं  कुनै पनि आन्दोलन वा क्रान्ति विगतमा भएका कमजोरीहरूलाई सच्याउनका लागिमात्र भएका हुँदैनन्  "
	समाजको आवश्यकतालाई पन्छाएर अन्धाधुन्ध बढिरहादा एकपछि अर्को असफलता भोग्न हामी अभिशप्त छौं  कुनै पनि आन्दोलन वा क्रान्ति विगतमा भएका कमजोरीहरूलाई सच्याउनका लागिमात्र भएका हुँदैनन्  हरेक मानिसको भविष्य कोर्न पनि आन्दोलनले आफ्ना एजेन्डालाई अगाडि सारेको हुन्छ  कुनै पनि आन्दोलन वा क्रान्तिले मानिसको मानवीय शक्तिलाई उच्चतम बिन्दुमा पुर्याउन मानवभित्र रहेको कृयाशीलता चेतना आत्मचेतना राजनीतिक लगाव तथा समाजप्रतिको जिम्मेवारीजस्ता गुणहरूको विस्तार र विकासमा प्रबर्द्धनकारी भूमिका निर्वाह गर्ने काम हुने गर्छ  यो कार्य पनि निश्चित समयसीमाभित्रै हुने गर्छ  आन्दोलन वा क्रान्तिले के कस्तो परिवर्तन ल्यायो भन्ने उत्तर वा अन्दोलनको उपलब्धि भनेको क्रमिक विकास कुन गतिमा भइरहेको छ भन्ने कुराबाट प्रस्टिन्छ  यद्यपि आन्दोलन वा क्रान्तिको जगमा प्रस्तावित परिवर्तनका एजेन्डालाईर् सफलतापूर्वक कार्यान्वयन गर्न र अझ बढी परिस्कृत ढंगले लागु गर्न नयाँ शिराबाट नयाँ सूचनाका आधारमा पुराना कार्यक्रमलाई अझ बढी परिस्कृत गरेरमात्र बढ्नुपर्ने हुन्छ  किनकि कुनै पनि काम समयसापेक्ष परिपक्व नभइकन र पुरानो कामको ढर्राबाट छुटकारा नपाइकन असल काममा रूपान्तरण हुनसक्तैन  मानिसहरू कसरी जीवन गुजारा गरिरहेका छन्  हामीले अपनाइरहेका कस्ता मान्यताहरू तथा नैतिक धरातललाई बदल्न जरुरी छ  हामीलाई थाहा छ नैतिक विकास प्रविधिको विकासको सहज सहउत्पादन होइन हुनसक्तैन  संसारका अनुभवहरूलाई केलाउने हो भने अत्यधिक आर्थिक विकासले राजनीतिक तथा नैतिक अविकासतर्फ डोर्याउन सक्ने खतराहरू रहिरहेका छन्  त्यसैले प्राविधिक विकासको अवधारणालाई पछ्याउँदा नैतिक र राजनीतिक विकासलाई कसरी तादात्म्यता मिलाउन सकिन्छ भनेर पनि हेर्नुपर्ने हुन्छ   
	नेपालमा धेरैवटा सशस्त्र तथा अहिंसात्मक आन्दोलनहरू भए तर राजनीतिक आन्दोलनका अगुवाहरूले युद्ध वा आन्दोलनको बैठानपछि सरकारमा पुग्दा पनि परिवर्तनका आफ्ना एजेन्डाहरूलाई सफलतापूर्वक कार्यान्वयन गर्ने काममा अपेक्षाकृत सफलता प्राप्त गर्नसकेको देखिएन  असफल हुनमा राज्यका अवयवहरूको संरचनागत परिवर्तनको अभाव प्रमुख जिम्मेवार तत्त्व रहेको बताइन्छ  तर यो प्रचलित सिक्काको एउटामात्र पाटोको बयान हो  हाम्रा बीचमा रहेका अन्तरविरोधहरू धनी र गरिब बीचमा तथा नयाँ र पुराना बीचमा मात्र सीमित छैनन्  भाषा धर्म संस्कार र संास्कृतिक विविधता रहेको समाजमा आवश्यक समन्वय कायम गर्दै समाजभित्रै अटाएर कसरी जिउन सकिन्छ भन्ने मूलभूत विषयमा नै अन्तरविरोधहरू रहेका छन्  यो मुख्य अन्तरविरोधमा को कसको पक्षमा उभिने भन्ने प्रश्न प्रमुख हो  यसको अर्थ सहज छ कुनै पनि प्रगतिवादी संगठन वा संस्थाले मिश्रति समाजमा कस्तो सामाजिक सम्वन्ध कायम गर्न खोजेको हो भन्ने खुट्याउन जरुरी छ  मिश्रति समाजमा अनेकन वर्ग वा समुदाय रहन्छन्  मिश्रति समाजमा सामाजिक सम्बन्धको निर्माण वा फेरबदल र बिस्तार चाहना र आवश्यकतालाई कसरी परिभाषित गर्ने भन्ने कुरामा भर पर्छ  हामीलाई थाहा छ छनोट र आवश्यकताबीच स्पष्ट भिन्नता छ  समाजमा केही मानिस छन् जसलाई आवश्यकताको आपूर्तिमा समस्या रहेको हुन्न  त्यसैले चाहना पूर्ति गर्ने लालसामा समग्र समाजलाई डोर्याउन खोज्छन्  जसलाई सामान्य जीवनयापन गर्ने आवश्यक वस्तुहरूको जोहो गर्नुपर्ने हुन्छ वा आवश्यकताको खोजीमा भौंतारिनुपर्ने हुन्छ  तर आफ्नो इच्छाअनुरुप समग्र समाजलाई तत्काल डोर्याउन असमर्थ रहन्छ  स्वाभाविक छ त्यस्ताहरूको संख्या समाजमा चाहना राख्नेहरूको भन्दा विशाल हुन्छ  आफूलाई परिवर्तनको बाहक ठान्ने शक्तिहरूले कसको पक्षमा बल पुर्याउने भन्ने विषय महत्वपूर्ण हुन आउँछ  
	यिनै दुई विषयमा नेपालका राजनीतिक दलहरू खासगरी आफूलाई लोकतान्त्रिक तथा प्रगतिशील शक्ति भन्न रुचाउनेहरू लामो समयदेखि प्रस्ट भएका देखिन्नन्  चाहना बेग्लै कुरा हो र त्यो आवश्यकतासँग जोडिनैपर्छ भन्ने हुन्न  त्यसैले परिवर्तनकारी संवाहकहरूले तत्कालीन समयमा बहुसंख्यक मानिसका लागि चाहिने आवश्यकता के हुन् भन्ने बारेमा घोत्लिन आवश्यक हुन्छ  चाहनालाई प्राप्त गर्ने उत्सुकतामा आवश्यकतालाई बिर्सने विगतका अभ्यासहरूले नै नेपालमा अनेकन संघर्षबाट प्राप्त उपलब्धिहरूको संस्थागत विकास संभव हुनसकिरहेको देखिन्न र परिवर्तनका लागि पटकपटक संघर्षहरू हुने गरेका छन्  आगामी दिनमा पनि यस्ता संघर्षहरू दोहोरिरहने संभावनाहरूलाई नकार्न सकिन्न   
	किन एकैखाले संघर्षहरू दोहोरिरहन्छन्  किन कुनै पनि आन्दोलन वा युद्धले विश्राम लिइसकेपछि पनि सापेक्षित विकासले बिस्तार पाउँदैनन्  यस्ता प्रश्नहरूको उत्तर सापेक्षित संरचनागत परिवर्तनको अभाव र परिवर्तन गरिनुपर्ने विषयहरूको गहिरो अनुसन्धान र अन्वेषणको अभावसँग जोडिएर आउने गरेका छन्  परिवर्तन गरिनुपर्ने विषयहरूमाथि गहिरो अन्वेषण वा खोज वा अनुसन्धानको अभावमा उठाइने आवाजहरू फगत मत प्राप्त गर्ने नारा बन्न पुग्छन् र संरचनागत परिवर्तनको अभावमा राज्यको संरचनागततर्फ नयाँ परिवर्तन होइन परिवर्तनकारी शक्ति आफै पुरानो संरचनामा बिलिन हुनपुग्छन् र परिवर्तनका आवेगहरू क्रमिक रूपमा धुमिल हुने गरेका छन्   साल पछि भएका जनयुद्ध र जनआन्दोलनबाट प्राप्त उपलब्धिहरू शिथिल हुँदै जानुमा नेतृत्व तहमा समाजको मूलभूत अन्तरविरोध र आवश्यकताको जानकारी नहुनु नै हो  
	कुनै पनि समाजमा विद्यमान अन्तरविरोधहरूको हल गर्न र सर्वाङ्गीण विकासलाई उत्सर्गमा पुर्याउनका लागि मुलुकमा रहेका राजनीतिक शक्तिहरूका निम्ति खोज तथा अनुसन्धानमा आधारित निजी वा सार्वजनिक अनुसन्धानात्मक संस्थाहरू सहयोगी हुनसक्छन्  राजनीतिक दलहरूको आफ्नो सैद्धान्तिक अवधारणाअनुरुप उपस्थित समस्याहरूको अल्पकालीन र दीर्घकालीन हल खोज्न तिनले गहिरो अनुसन्धान तथा अन्वेषणपश्चात् आवश्यक सल्लाह मसविरा दिन सक्छन्  प्रायः सबै धनी वा गरिब मुलुकहरूमा यस्ता अन्वेषकमूलक संस्थाहरू दलविशेष पनि हुने गर्छन् र राष्ट्रिय आवश्यताअनुसार राज्यकै तहमा पनि निर्माण गरिएका हुन्छन्  नेपालमा पनि यस्ता संस्थाहरू नभएका भने होइनन्  विश्वविद्यालयहरूमा आवद्ध अनुसन्धानमूलक संस्थाहरू बजार व्यवस्थापनसँग सम्वन्धित निजी क्षेत्रले गर्ने अनुसन्धानहरू गैरसरकारी संस्था वा विदेशी नियोगहरूका सहयोगमा सञ्चालित संस्थाहरू तथा राष्ट्रिय योजना आयोगले सञ्चालन गर्ने समष्टिगत खोज र अनुसन्धानहरू प्रशस्तै देखिन्छन्  थुप्रै विषयमा अनुसन्धान भएका पनि छन् र लाखौं दस्तावेज सम्बन्धित निकायहरूमा थुपि्रएका पनि छन्  यद्यपि यी खोज र अनुसन्धानहरूमध्ये अधिकांश माइक्रो लेभलमा मात्र रहेका देखिन्छन्  जसले समष्टिमा मुलुकलाई एउटै सूत्रमा बाँध्ने समष्टिगत नीति निर्धारण गर्ने कामलाई भने समेट्नसकेको देखिँदैन  राजनीतिक तहमा दलहरू ठूला महासागरहरूमा अवस्थित निर्जन टापुजस्ता भएका देखिन्छन् र नेतृत्व तह भुइँफुट्टा धामीजस्ता  जसले आफैले जोखाना हेरेर आफैंले रोग निवारण गर्न लागिपर्ने जस्तोगरी आफूलाई प्रस्तुत गर्ने गरेको देखिएको छ   
	राष्ट्रिय रूपमै चाहना र आवश्यकतालाई खुट्याउन राष्ट्रिय अन्वेषण प्रणाली नेसनल इन्नोभेसन सिष्टम भित्र पनि फराकिलो अवधारणा आवश्यक पर्छ  जसभित्र सामाजिक सम्बन्ध समष्टिगत आर्थिक नियमन शिक्षा स्वास्थको व्यवस्थापन र स्तरीयता मापन रोजगारी यातायात तथा सञ्चारका पूर्वाधारहरू र बजारको अवस्था र प्रतिस्पर्धात्मक क्षमताको विकास र तिनले समाजको समग्र विकासमा पार्ने प्रभावको लेखाजोखा गर्छ  सबै सूक्ष्म अवयवहरूका विकास तथा कृयाकलापहरूलाई एउटा निश्चित प्रणालीभित्र आबद्ध गराएर दुवै खाले ढोकाहरू खोल्ने काम गर्छन्  पहिलो प्रणालीगत त्रुटिहरूलाई सच्याएर बढ्ने र दोस्रो सूक्ष्म कामहरूबाट प्राप्त उपलब्धिहरूको लेखाजोखापश्चात नयाँ ढंगले बढ्न नयाँ छलफल बहस खोज र प्रतिस्पर्धात्मक बनाउने  यी दुवै मार्गमा जाँदा विज्ञान प्रविधिको विकास र बिस्तारलाई बुझ्न र प्रयोगका लागि बहस छलफलपश्चात नयाँ अन्वेषणमा सामेल हुन मद्दत पुग्छ  हामीकहाँ राजनीतिक समस्या होस् या आर्थिक विकासका कुरा तिनलाई अत्यन्त हलुका ढंगले लिने गरेका छौं  आफंै भित्रको अनुसन्धान नहुँदा अनावश्यक ढंगले अरुको नक्कल गर्छौं र समस्या बल्झँदा वा काम नहुँदा पछुताउँछौं तैपनि आफूलाई सुधार्दैनौं   
	आजभन्दा झन्डै  सय  वर्षअघि सामाजिक अर्थशास्त्री प|ेडरिक लिष्टले बेलायतको विकासको सन्दर्भमा औंल्याएका कुरा यतिबेला हाम्रो हकमा पनि लागू हुन्छ  उनी भन्छन् सरकार पूर्वाधार विकासमा सकृय हुनैपर्छ तर साथसाथै बुद्धि विकासमा पनि त्यत्तिकै सकृय हुन पनि जरुरी छ  उनी थप्छन् पुँजीको महत्वपूर्ण पाटो भनेको न भौतिक नत वित्तीय हुनसक्छ यो दिमाग नै हुन्छ जसलाई हिजोआज हामी इन्टिलेक्चुयल भन्न रुचाउँछौं  लिष्टका कुरा छाडौं प्रायः सबै औद्योगिक तथा अर्धऔद्योगिक मुलुकहरूले औपचारिक र अनौपचारिक तहमा अनुसन्धान कार्यलाई दोस्रो विश्वयुद्धपछि नै धेरै महत्त्व दिएको दखिन्छ  युरोपका स्वीडेन फिनल्यान्ड नर्वे डेनमार्कजस्ता देशहरूको अवस्था युरोपको अन्य विकसित मुलुकहरूको तुलनामा धेरै कुरामा पछि परेको थियो  उनीहरूले दोस्रो विश्वयुद्धपछि नै आफ्ना कमजोरीहरूलाई खुट्याए  पहिलो शिक्षामा उन्नति गरेर दोस्रो आम जनतामा हामी पनि गर्न सक्छौं भन्ने आत्मविश्वास जगाएर  त्यसका लागि उनीहरूले आफूभित्र केके सुधार गर्न आवश्यक छ भन्ने अनुसन्धान गरे लामो समय लगाएर गरिएको यो अनुसन्धानपछि आम मानिसलाई विश्वास दिलाउँदै कृषिमा सुधार शिक्षाको लोकतान्त्रीकरण आम मानिसले जीविकोपार्जन गर्न सक्नेगरी आयको वितरण सामाजिक नीति खुला र पारदर्शिता कानुनी राज्य र भ्रष्टाचारमुक्त समाज निर्माण गर्न सफल भए  यस्तो समाज निर्माण हुनु भनेको आफूलाई चिन्न र आफूमा आत्मविश्वास भर्न सकेरै हो  यही प्रकृया पछिल्लो शताब्दीको साठीदेखि असीको दसकसम्म चीन लगायतका पूर्वी एसियाका नवऔद्योगिक मुलुकहरूले अझ परिस्कृत ढंगले अगाडि सारे  हामी भने हाम्रो समाज नबुझिकनै समाजको आवश्यकतालाई पन्छाएर अन्धाधुन्द बढिरहेका छौं  त्यसैले एकपछि अर्को असफलता भोग्न अभिशप्त भएका छौं   
	 को आन्दोलनपछि हामी नयाँ नेपाल समृद्ध नेपाल राज्यको पुनःसंरचना गरिएको नेपाल आदि नारा लगाएर समय ब्यतीत गरिरहेका छौं  तर साँच्चिकै नयाँ कसरी बन्न सक्छ भनेर घोत्लिएका छैनौं  अझ धेरै राजनीतिक शक्ति र व्यक्तिहरू त पुरानैतर्फ उन्मुख भएर आफूलाई विशाल भएको देख्ने र आफैं प्रमुख बाहक हुनसक्ने सपनामा रमाएको देखिन्छन्  के आम मानिसको आवश्यकता पूर्ति गर्नसक्ने राज्यको भूमिका व्यक्ति र सामाजिक संस्थाहरूको भूमिकालाई नहेरीनबुझी तिनलाई कर्तव्यबोध नगराई आम जनसमुदायमा केही हुन्छ भन्ने विश्वास आर्जन गर्नसक्ने वातावरण निर्माण नगरी राष्ट्रको परिवर्तन संभव छ  खोई कमजोरीको आत्मविश्लेषण खोई अनुसन्धान खोई अन्वेषण   
"
