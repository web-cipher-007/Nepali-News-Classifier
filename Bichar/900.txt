अब अति भयोकेटाकेटीमा मलाई आफू बसेको ज्ञानेश्वरको घर पुग्न डिल्लीबजारको ओरालोबाट उत्तर करिब  मिटर हिँड्नुपथ्र्यो  "
	केटाकेटीमा मलाई आफू बसेको ज्ञानेश्वरको घर पुग्न डिल्लीबजारको ओरालोबाट उत्तर करिब  मिटर हिँड्नुपथ्र्यो  त्यो  मिटरमा सानो गोरेटो गल्ली थियो  रातमा गल्लीमा हिँड्नपर्यो भने केटाकेटी छँदा मनमा धेरै चिन्ता र आशंका आउँथे  घर पुग्ने  मिटर अगाडि ठूलो बाँसको झ्याङ थियो जुन अहिले पनि बाँचेकै छ  त्यो रातमा त्यो बाँसको झ्याङ मेरो ठूलो समस्याको रूपमा रहन्थ्यो  तर आफ्नो डर भगाउन र म डराएको छैन भनी आफूलाई आत्मविश्वास दिलाउन म त्यो गल्लीभरि त्यसबेलाका चलनचल्तीका गाना गाउँथें या अरु किसिमका हल्ला गथेर्ं  यसबाट मलाई त्यो अँध्यारो गल्लीमा हिँड्न सक्ने आत्मविश्वास आउँथ्यो   
	राष्ट्रपतिले सहमतिको सरकार बनाउन समय तोकेपछि हाम्रा प्रधानन्त्रीज्यूबाट हुने गरेको हल्लाखल्लाले मलाई आफू केटाकेटी हुँदा गल्लीको बाटोमा हिंँड्दाको बाल मनोविज्ञानको सम्झना भएको छ  राष्ट्रपतिको निर्णय विरुद्ध प्रधानमन्त्री कहिले कुर्लन्छन् र मन्त्रिपरिषद्बाट राष्ट्रपति विरुद्ध प्रस्ताव पारित गराउँछन्  त्यस लगत्तै मेरो राष्ट्रपतिसँग सुमधुर सम्बन्ध छ भनी घोषणा गर्छन्  तर साथसाथै राष्ट्रिय छापामा प्रकाशित भएअनुसार गोली खान तयार हुने तर सत्ता नछोड्ने जस्ता अभिव्यक्ति दिन थाल्छन्   
	यो सबै देख्दा र पढ्दा प्रधानमन्त्रीको मनस्थिति अँध्यारो गल्लीमा हिँड्न डराएको बालकको जस्तो देखापर्छ  उनको भित्री मनमा आफ्नो पार्टी नेता तथा राष्ट्रपति मिलेर पदबाट निस्कनुपर्ने स्थिति सिर्जना गर्ने हो कि भन्ने त्रास निकै बढेजस्तो छ  यो डर र त्रासबाट मुक्ति पाउन र आफ्नो आत्मविश्वास जगाउन डराएको बालकले गर्ने हल्लाखल्ला जस्तो गैरजिम्मेवार अभिव्यक्त्ति दिँदै हिँड्न थालेको देखिन्छ   
	धरातलीय यथार्थ 
	आजको धरातलीय यथार्थ के हो भने प्रधानमन्त्री बाबुराम भट्टराईले म सहमतिको सरकार हुँ भने पनि उनलाई सहमतिको सरकार मान्न कांग्रेस एमाले माओवादी वैद्य र मधेस गठबन्धन यादवभण्डारी राजपा राप्रपा लगायत अन्य थुप्रै दलहरू तयार छैनन्  अर्को यथार्थ के हो भने सहमतिको सरकार नभई राजनीतिक निकास सम्भव छैन  यस परिवेशमा सहमतिको सरकार गठन गराउन राष्ट्रपतिको प्रयास संविधानको संरक्षकको हैसियतले उचित र आवश्यक छ   
	राष्ट्रपति महोदयले कुन नेताको नेतृत्वमा सहमतिको सरकार गठन होस् भनी कुनै इच्छा व्यक्त गरेका छैनन्  सिर्फ यो आजको संकट निवारण गरी संविधान निर्माण गर्न जो प्रधानमन्त्री भए पनि सहमति मागेका छन्  यो सहमति बाबुराम भट्टराईले स्वयं पेस गर्नसके त्यो सुनमा सुगन्ध हुने भन्न पनि भ्याएका छन्  राष्ट्रपतिले यसरी देशलाई निकास दिने बाटो देखाउँदा त्यसलाई लिएर गोली खान तयार छु जस्ता अभिव्यक्ति दिनु दुर्भाग्यपूर्ण मात्र नभई आत्मविश्वासको कमी पनि भएको देखापर्छ   
	अबको बाटो स्पष्ट छ यात प्रचण्डबाबुराम समूहले बाबुराम सहमतिको प्रधानमन्त्री हुन् भनी नेपाली जनता र यो देशका राष्ट्रपतिसमक्ष सबैको समर्थन लिएर सुनमा सुगन्धको आकांक्षा प्रमाणित गर्नुपर्यो  अन्यथा सहमतिका लागि अन्य दलहरूसँग सल्लाह गरी अर्को व्यक्तित्वको खोजी गर्नुपर्यो  यो काममा एमाओवादीले सबभन्दा पहिले आफ्ना पुराना सहकर्मीहरू माओवादी वैद्य लाई मनाउनु उपयुक्त हुनेछ  साथै अन्य दलहरूले पनि बाबुरामलाई सहमतिको प्रधानमन्त्री नमान्ने हो भने कुन दलको को सहमतिको प्रधानमन्त्री हुने भन्ने प्रश्नमा अनिर्णयको बन्दी भएर नेपाली जनता र विश्वसामु हाँसोको पात्र भएर बस्नु गैरजिम्मेवारी मात्र हुन आउँछ  तर सहमतिको प्रधानमन्त्रीबारे पनि निर्णय गर्न नसक्ने या नगरेर बस्ने हो भने यो बाबुरामजीको लागि उपयुक्त होला तर देशमा बैसाख महिनामा चुनाव नहुने र अहिलेको राजनीतिकआर्थिक अन्योल झन् गम्भीर भएर जाने स्पष्ट छ   
	बालहठ र भूमिगत गिरोह 
	अब पनि समस्या समाधान नगर्ने हो भने हामीले भविष्यको संकटका लागि बाह्य शक्तिको हस्तक्षेप भनेर अरु देशलाई दोष दिन खोज्नु महान मूर्खता हुनेछ  हाम्रा दुवै छिमेकी मित्रराष्ट्रहरू आफ्नो दुई देशबीच ब्यापक रूपमा बढ्दै गइरहेको आर्थिक सम्बन्धलाई नेपालका कारण खतरामा पार्न तयार हुँदैनन्  हालैमात्र चिनियाँ राजदूतबाट नेपालबारे भारतसँग पनि छलफल भइरहेछ भन्ने अभिव्यक्तिले भारत र चीन दुवै देश नेपालको समस्या नेपालका राजनीतिज्ञहरूले समाधान गरुन् र नेपालको स्थायित्व नबिगि्रयोस् भन्ने चाहनाका साथसाथै यसबारे सरसल्लाह पनि गर्न थालेका छन् भन्ने स्पष्ट छ  यसलाई नेपालको स्थायित्वका लागि सकारात्मक रूपमा हेर्न सकिन्छ   
	दुवै छिमेकीको नेपालप्रति फरकफरक लक्ष्य रहने र यसैकारण तनाव बढ्ने स्थिति नेपालका लागि हानिकारक हुने स्पष्ट छ  तर यस्तो स्थिति नभएर नेपालमा शान्ति र स्थिरताका लागि दुवै छिमेकीबीच सम्वाद हुने यथार्थलाई नेपाल सरकारले कूटनीतिक तरिकाले उपयोग गर्नसके नेपालका स्थिरता र स्थायित्वका लागि बल पुग्नेछ  यसको अर्को अर्थ अब कुनै एक देशको मात्र आड नखोजेर नेपाली राजनीतिक शक्तिहरूले आफूबीचैमा सहकार्य गर्नसक्नु आजको मुख्य चुनौती हो  यो चुनौती सामना गर्न प्रधानमन्त्रीजीको कहिले तातो र कहिले चिसो हुने बालहठले योगदान पुर्याएको छैन   
	आउँदा दिनहरूमा पनि सहमतीय सरकार नबन्ने र संविधानको परिधि नाघ्न नहुने परिवेशमा राष्ट्रपतिले पनि केही गर्न नसक्ने स्थितिमा देश रहने हो भने यो नेपालका शीर्षस्थ नेताहरूको नालायकीको उच्चतम शिखर हुनेछ  यो स्थिति नआओस् भनी राष्ट्रपतिले गरेको दबाबलाई वास्तवमा सार्थकता दिई देशको निकास खोज्न सहायक हुन अहिले प्रधानमन्त्रीजीको कर्तव्यमात्र नभई आफ्नो इज्जत कायम राखेर पद छोड्ने मौका पनि हो   
	आफ्नो दल लगायत सबै दलहरूलाई निकास खोज्न बढी दबाब दिन अब प्रधानमन्त्रीले प्याकेजमा सहमतिजस्ता कुरा गरेर बस्ने समय छैन  उनको लागि सबभन्दा उपयुक्त कदम चार वर्षमा नबनेको प्याकेज चार दिनमा बन्छ भनेर सत्ता टिकाउनुभन्दा अब मैले पदबाट बाहिरिने निर्णय गरें भनी सार्वजनिक हुनु इमानदारीको प्रदर्शन हुनेछ  त्यसपश्चात पनि सहमति हुनसकेन भने त्यसको दोष प्रधानमन्त्रीमा आउँदैन  यो तर्क प्रधानमन्त्रीका वरिपरि बस्नेलाई निश्चय पनि पि्रय हुँदैन  पद लिएको व्यक्तिभन्दा पद वरिपरि बस्ने आसेपासे र नातागोता पद जाला भनी चिन्तित हुन्छन्  उनीहरूको प्रयास जे गरेर भए पनि आफ्नो मान्छेले पद नछाडोस् भन्ने रहन्छ  किनभने यी भूमिगत गिरोहको रूपमा रहने जमातका लागि सत्ता दुरुपयोगबाट कुत असुल्ने सम्भावना आफ्नो खास मान्छे पदमा हुन्जेलसम्म मात्र सम्भव हुन आउँछ   
	जनताले क्षमा गर्ने छैनन् 
	यथार्थमा पद नछोडी नहुने अवस्थामा प्रधानमन्त्री पुग्ने स्पष्ट छ  सायद यही कारणले होला सरकार धमाधम कुत असुलेर मोटाउने र जनतामाथि शोषण गर्ने थुप्रै निर्णयहरू गर्न कस्सिएको छ  यसका केही उदाहरण हेरौं  लोडसेडिङको मारले राष्ट्र आतंकित छ  तर थुप्रै कम खर्च लाग्ने विकल्पहरूलाई उपेक्षा गरी वर्तमान सरकार प्रतियुनिट बिजुलीको  रुपैयाँ पर्ने डिजेल प्लान्ट ल्याउन कस्सिएको छ  बिजुलीको बिक्री मूल्य रु  र उत्पादन मूल्य रु  हुँदा त्यो नोक्सान कसले बेहोर्ने  तर जसरी भए पनि डिजेल प्लान्ट खरिदमा कुत जम्मा गरेपछि जे हुन्छ होस् भन्ने भ्रष्ट मनस्थिति नेपाली गरिबमाथिको शोषणमात्र हो   
	विडम्बना के छ भने अबौर्ंको नयाँ डिजेल प्लान्टमा सरकारको चासो छ तर  मेगावाटको सरकारी डिजेल प्लान्ट अहिले तेल किन्ने पैसा नभएर बन्द छ  यसबारे गएको वर्ष संसदमा म स्वयंले राखेको प्रस्तावमा लोडसेडिङ समस्या र समाधानबारे छलफलपछि सरकार पछाडि हट्यो  अहिले संसदीय बहस हुन नसक्ने बेला फेरि यो कुत असुल्ने अभियान सुरु भएको छ   
	प्रश्न आउँछ के हो विकल्प  विकल्पहरू थुप्रै छन्  डिजेल प्लान्ट बनाउने हो भने पनि कमसेकम डेढदेखि दुई वर्ष अगाडि तयार हुँदैन  त्यही अवधिमा सस्तो र कच्चा पदार्थका लागि अबौर्ं खर्च गर्न नपर्ने समाधान छन्  उदाहरणका लागि आउँदो दुईदेखि तीन वर्षभित्र उत्पादन गरिने जलविद्युतलाई सरकारले रु  प्रतियुनिट खरिद गर्ने निर्णय गरोस्  यो निर्णय अर्बाैंको नोक्सान गरिब नेपालीको थाप्लोमा राखेर त्यस्तै दसौं अर्ब कच्चा तेलमा खर्च गर्ने भ्रष्टाचारी षड्यन्त्रको विकल्प हो  यो निर्णयले डिजेल प्लान्टले उत्पादन गर्नेभन्दा बढी बिजुली उत्पादन गर्नेछ  त्यस्तै केही अनुदान दिने हो र सोलारबाट उत्पादित विद्युत ठूला तथा साना उत्पादनकर्ताबाट किन्ने नीति लिने हो भने नयाँ ऊर्जा क्रान्ति सुरु हुन सक्नेछ  तर यस्ता सम्भावना छोडी रु  प्रतियुनिटको बिजुलीमा जानु सरकार छोड्ने अगाडि नेपालीको ढुकुटीमाथिको हमलामात्र होइन र  यो यथार्थ हुँदाहुँदै कुन नैतिकताले यो सरकारले सुशासनको कुरा गर्ने  अझ बाबुराम आफैं विद्युतमन्त्री हुँदा यस्ता निर्णय हुने प्रयास हुनु विडम्बनापूर्ण मात्र नभई दुर्भाग्यपूर्ण हो  यस्ता कदमलाई जनताले क्षमा गर्ने छैनन्   
	डिजेल विद्युत बारेको कथा यो सरकारले गर्न खोजेका घोटालाहरूको सूचीमा एउटा सानो अंगमात्र हो  यस्ता कथाव्यथा अरु पनि छन्  यथार्थ के छ भने आज देशमा संविधान छैन सुशासन छैन लगानीको वातावरण छैन छ भने सिर्फ अनिश्चितता अस्थिरता अराजकता र भ्रष्टाचार  यस परिवेशमा देशलाई राजनीतिक बन्धकमा राख्न खोज्नु नेपाली जनताप्रति घोर अन्याय हो   
	संस्कृतमा एउटा भनाइ छ अति सर्वत्र वर्जयेत अर्थात् जे गरे पनि अति नगर्नु  विद्वान् प्रधानमन्त्रीले बुझ्ने कोसिस गरून्   
	 
	 
	 
	
"
