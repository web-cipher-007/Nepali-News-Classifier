मधेसी दलको एकीकरण र चुनौतीमधेसको मुड के छ  मधेसका असली शक्ति को हुन्  अब मधेसमा को नयाँ "
	मधेसको मुड के छ  मधेसका असली शक्ति को हुन्  अब मधेसमा को नयाँ शक्ति आउँदैछन्  यी प्रश्नको उत्तरको खोजी काठमाडौंमा मात्रै होइन मधेसभित्र पनि भइरहेको छ  यी प्रश्नहरूको जवाफभित्र मुलुकको भावी राजनीतिको रूपरेखा पनि लुकेको छ  शासन काठमाडौंले गरिराखे पनि शक्ति सञ्चय र शक्ति प्रदर्शन गर्ने थलो मधेस नै बन्दैछ  मधेसको भूराजनीतिक अवस्थिति जातीय विविधता र जनघनत्वले त्यसलाई उभारमा ल्याइदिएको छ   
	जेठ  पछि संविधानसभा नरहेको अवस्थामा मधेसका दल र मधेसी मोर्चाको स्वरूप यथावत नरहने पूर्वानुमान हुँदै आएको थियो  विगतमा मधेसी दलहरूभित्र बडो विरोधाभाष स्थिति देखापर्दै गरेको थियो  आफ्नै दलका भन्दा अरु दलका नेतासँंग बढी मन खाने सहवास हुने तर आफ्नै दलभित्र बोलचालको स्थिति बन्द हुने अवस्था थियो  व्यक्तिगत असन्तुष्टि र सामूहिक हस्ताक्षर अभियानहरू पनि दलहरूभित्र चलिरहेका थिए  तर सदनभित्रको गणित र कानुनी बन्धनहरूले बाँधिएका असन्तष्ट खुट्टाहरूलाई रोकिराखेको थियो जो अब स्वतन्त्र भएका छन्   
	गजव भो जेठ  पछि सबै दलहरूमा एकआपसमा मिलनको आतुरता देखिन थालिएको छ  काठमाडौंका मिडियामार्फत खपत भइरहेका मिलनका सुसमाचारहरूलाई मौसम परिवर्तनको संक्रमण झेलिराखेको मधेसतिर पत्याउनै गाह्रो भइराखेको छ  यतिखेर डा बाबुराम भट्टराईको सरकारमा सहभागी मधेसी नेताहरू मधेसी मुद्दाहरूमा एकछिन अलग बसेर गफिन सक्ने माहोल छैन  सरकारको घटक संयुक्त लोकतान्त्रिक मधेसी मोर्चाको अस्तित्व आलंकारिक रूपमा रहेको छ  सरकार बाहिर रहेका उपेन्द्र यादव संविधानसभा रहँदादेखिकै अवस्थामा उनी फरक तालमा नृत्यरत छन्  उनको आफ्नै मोर्चा छ जसलाई माओवादी र एमालेका केही असन्तुष्ट सभासद्हरूले सघाउँदै लतार्दै आएका छन्  उसो त उपेन्द्र यादव कहिल्यै पनि मुख्य मधेसी दलहरूसँगको मोर्चा निर्माणमा इमानदार र जागरुक देखिएनन्   
	खिचडी पाक्दैछ मधेसी जनता मधेसका दलहरू संगठित भएको देख्न चाहन्छन्  मधेसी दलहरूको टुटफुटको नियति मधेसका लागि एउटा अभिशापको कारक बन्दै आएको छ  त्यसैले यतिखेर काठमाडौंमा बजेको एकताको धुनले मधेसलाई मोहित पार्नुपर्ने हो  तर त्यसो हुन सकिरहेको छैन  किन होला  मधेसी राजनीतिमा दुई फरक पृष्ठभूमि र धारको प्रतिनिधित्व गर्ने महन्थ ठाकुर र उपेन्द्र यादव बीचको चमत्कारिक आलिंगनले सबैलाई आश्चर्यमा पारेको छ  सन्दर्भ तराई मधेस लोकतान्त्रिक पार्टी  
	तमलोपा र मधेसी जनअधिकार फोरम नेपाल मजफो  बीचको एकीकरण अभ्यासको हो  तमलोपा अध्यक्ष ठाकुरसँंग राष्ट्रिय सफा छवि छ र उनी मधेसी मुद्दाप्रति इमानदार छन् भन्ने लोकबुझाइ छ  मजफो अध्यक्ष यादवसँग आन्दोलनको साइनो जोडिएको र तराईको एउटा बहुंसख्यक जातिको आधार छ  त्यसकारण यो दुईको मिलनले तराईमा मधेसी दलहरूको खस्कँदो आधारलाई उकास्छन् र त्यसलाई टेवा दिन बल पुर्याउँछन् भन्ने राजनीतिक शतरञ्जको खेलमा देखापरेको पछिल्लो रणनीति हो  तर यो त त्यस्तै कथाजस्तो भयो जहाँ एकजना रूपसी र एक कुरूप विद्वान बीचको समागमले उत्पन्न हुने सन्तानको परिकल्पनालाई मधेसमा अनुवाद गर्न खोजिएको छ  ठाकुर र यादवको बीचमा मात्रै होइन सद्भावनाका पूर्वघटकहरू फेरि आफैमा संगठित हुने अनिल झाको प्रयास राजेन्द्र महतो र शरद्सिंह भण्डारीहरूका आआफ्नै स्तरमा विभिन्न समूहलाई जोड्ने प्रयत्न विजय गच्छदारले अन्य पक्षहरूलाई आफ्नो दलमा जोडने अभियानहरूलाई आधार मान्ने हो भने मधेस केन्दि्रत दलहरू साँच्चीकै विखण्डनको नियतिबाट पाठ सिक्दै आगामी चुनावी अखडाका लागि बलियो टिम तयार गर्नमा सर्तक देखिन्छन्  तर पर्दा पछाडिको स्थिति त्यस्तो छैन   
	ठाकुर र यादवको एकीकरण प्रयासलाई स्वाभाविक चाहना स्थानीय आवश्यकता र विगतको दूरीबाट सिकेको पाठको दबाबभन्दा पनि अन्य पक्षको उत्प्रेरणालाई महत्त्वपूर्ण कारक मानिँदैछ  उपेन्द्र यादव भारतबाट नेपालमा खुला राजनीति गर्न भित्रिएपछि ठाकुरसंँग भेट्दा ठाकुर उनीसँग अत्यन्तै प्रभावित भएका थिए र एउटा भरोसायोग्य नेताको रूपमा हेरेका थिए भने उपेन्द्रले ठाकुरलाई एउटा भरपर्दो अभिभावकको रूपमा मानेका थिए  तर  को माघे विद्रोह जसका नायक आम मधेसी थिए त्यसको निमित्त नायक हुने संयोग पाएका यादवले त्यसपछि मधेसमा कसैको अस्तित्व स्विकार गर्न तयार भएनन्  संविधानसभा निर्वाचनको पूर्वसन्ध्यामा भएको दोस्रो मधेसी आन्दोलनमा समेत उनी येनकेन प्रकारेण समावेश थिए र सम्झौतामा पनि उनी आफू बाध्यतावश प्रवेश गरेको व्यवहार झल्काउँथे  निर्वाचनमा एकीकृत रूपमा जाने कुरामा होस् वा त्यसपछि संविधानसभामा संगठित भूमिका देखाउनका लागि होस् उनी जहिले पनि अन्य मधेसी दलहरूसँगको सहकार्यलाई प्रश्रय दिएनन् वा आफूलाई यी गतिविधिहरूको अनुकूल प्रदर्शित गरेनन्  हुनु के पथ्र्यो भने मधेसको ठूलो दलको नेताको हैसियतले उनी सबै मधेसी दलहरूलाई एउटै मोर्चाभित्र जोड्दै राज्यसंँगको सम्बन्ध निर्धारणमा समवेत् स्वर दिन व्यूह रच्थे   
	यतिखेर मधेसमा नयाँ शक्तिको पनि सम्भावना उत्तिकै छ  केही नयाँ अनुहारहरू अगाडि आउने स्थिति बन्दै गरेको छ  उनीहरू ताजा आन्दोलनमार्फत मधेसमा एउटा लोकपि्रय जनमत बनाउन सक्छन्  किनभने आगामी चुनावी कुस्तीमा यतिखेरका कैयौं दिग्गजहरूले धुल चाट्ने अनुमान गरिँदैछ  यी पराजयहरूलाई विगतमा तराई कांग्रेसका वेदानन्द झा र तमलोपाका महन्थ ठाकुरको चुनावी पराजयसंँग जोड्न मिल्दैन किनभने यिनीहरू तत्कालीन सरकारको रणनीतिको सिकार भएका थिए  पछिल्ला सत्ता अभ्यासहरूले मधेसी नेतृत्वलाई मात्रै होइन मधेसका अन्य सामाजिक पक्षहरूमा पनि भ्रष्टीकरणको प्रवृत्ति हुर्कियो  जनता काठमाडौंसंँग अधिकार खोज्नुका साथसाथै यिनीहरूसँग पनि आजित छन्  मधेसमा भएगरेका कुशासनप्रति मौन बसी फगत काठमाडौंलाई गाली गरेर मात्रै मधेसमा ताली खाने स्थिति अब छैन   
	काठमाडौंमा मधेसको बारेमा अहिले पनि भ्रम छ  संविधानसभा निर्वाचनपछिका समयमा मधेसको सामाजिकराजनीतिक संरचनामा फेरबदल आएको छ  अहिले रहेका मधेसका कुनै पनि दलहरूको पक्षमा लहर छैन  न त कुनै नेता विशेषको करिश्मायी जादु नै चल्नेवाला छ  यदि निर्वाचन हुने भयो भने त्यतिखेर तीनवटा सीले काम गर्नेछ  एउटा निर्वाचन क्षेत्रअनुसार उम्मेदवारको सामथ्र्य क्यापासिटी जातीय समीकरण कास्ट र तेस्रो पैसा अर्थात क्यास र क्राइम  पूर्वैया र पश्चिमा यादव र गैरयादव पचपौनिया पिछडा वर्ग दलित मुस्लिम थारु कोचजस्ता अनेकन उपपहिचानजन्य नाराहरू आइसकेको छ र त्यसले लोभ्याउने उपक्रम पनि गर्दैछ  अर्थात अहिलेकै परिस्थितिमा मधेसी दलहरूका लागि स्वयम् मधेसकै अखडा त्यति सहज छैनन् जति यतिखेर सिंहदरबारमा रजाइँ गर्न   
	यति हुँदाहुँदै पनि एकताको आवश्यकता छ  तर अहिले बहुचर्चित रहेको ठाकुर र यादव मिलनको प्रक्रिया भने अस्वाभाविक देखिँदैछ  किनभने नाम झण्डा कार्यसमिति विधान सबै कुराहरू मिलिसकेको दाबी गरिँदैछ  तर हिजोका दिनमा यी दुइटै नेतृत्व किन दुई ध्रुवमा रहे र यसले मधेसलाई के घाटा पुग्यो यसको बारेमा जवाफ दिन कोही तयार देखिँदैन  त्यस्तै राजनीतिक दर्शनका बारेमा पनि श्यामश्वेत पक्ष बाहिर ल्याइँदैन  अस्वाभाविक गठजोडको नियति पनि अस्वाभाविक नै हुन्छ अर्थात यो गठबन्धनले मूर्तरूप लिए पनि यसको दिगोपनाप्रति अहिले पनि मधेसमा आशंका छ   
	एकीकरणको अभ्यासपछि भावी प्रधानमन्त्रीको रूपमा महन्थ ठाकुरको नाम पनि सत्तावृत्तमा देखिएको छ  कांग्रेस परित्यागपछि आफू सरकारमा सहभागी नभएका ठाकुर यही सम्भावनाको कारण जस्तोसुकै लचिलोपन हुन तयार देखिएका छन्  उनले विगतमा मोर्चाभित्र रही विजय गच्छदारको रवाफ झेलेकै हुन् र अहिले उपेन्द्रलाई झेल्न उन्मुख छन्  काठमाडौंमा बसेर गरिएका एकीकरणको प्रारूपको सहजता केन्द्रीय तहमा जति सहज छ जिल्ला स्तरमा गर्नु चुनौतीपूर्ण छ   
	संविधानसभाभन्दा पहिले मधेसी राजनीतिको पर्याय सद्भावना पार्टी थियो  अरु दलहरूमा पनि मधेसका मुद्दामा दबाब समूहहरू थिए  गैससहरू काम गर्दै थिए  तर संविधानसभा निर्वाचनपछि मधेसी राजनीतिभित्र बहुदलीयता आयो  मधेसी जनताले विकल्पको सम्भावनालाई स्विकार गरे  यो मधेसी राजनीतिक लागि पृथक उपसर्ग थियो  बरु मधेसका जनता मधेसी दलहरूभित्र राजनीतिक दृष्टिकोणका आधारमा मोर्चाको आवश्यकतालाई महत्त्व दिन्छन्  मधेसी राजनीतिभित्रै वाम मोर्चाको सम्भावना उत्तिकै छ   
	मधेसको राजनीतिमा भारतलाई पनि जोडेर हेरिन्छ  मधेसका प्रायः नेताहरूको दिल्ली लगाव छिपेको छैन  यादवका पछिल्ला दिल्ली परिक्रमाहरूले गर्दा उनको शब्दविन्यास फेरिएको छ  उनकै भाषाको तीर्थस्थलमा गरिएको भाकलअनुसार उनी नयाँ स्वरूपमा तानाबाना बुन्न थालेका छन्  तर मधेसी जनता जसरी काठमाडौंको व्यवहारसँग असन्तुष्ट देखिन्छन् त्यसरी नै दिल्लीप्रति विरक्त देखिन्छन्  त्यसो त मधेसका बारे दिल्लीमा पनि भ्रम छ  मधेसमा बदलिँदै गरेको तृण तहको समीकरण हस्तक्षेपकारी नवशक्तिहरूको प्रवेश गैरराजनीतिक समूहहरूको बढ्दो प्रभावहरूका बारेमा उनीहरू बेखबर छन्  मधेस र मधेसका नेता दुई फरक तत्त्वहरू हुन्   
	जटिल चुनौती  

	यी दलहरू एकीकरण हुन नसक्नुका चुनौतीहरू भनेको कसैको नेतृत्वलाई स्विकार नगर्ने टुक्रिँदा फलिफाप हुने सानै आकार भए पनि भोलि सत्तामा छिर्न सकिने दलीय अनुशासनको कमी मिस्टर अध्यक्ष बन्ने प्रवृत्ति सानो हुँदा अरुले चलाउन सक्ने जातीय समीकरण भागबन्डामा खिचलो जिल्लाका कार्यकर्ताको उग्र महत्त्वाकांक्षा र भारतबाहेक मधेसी राजनीतिमा अन्य पक्ष पनि सक्रिय हुनु   
"
