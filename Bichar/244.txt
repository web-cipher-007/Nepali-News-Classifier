आमाहरू धिक्कार छ ती छोराहरूलाई  जसले आफ्नी आमालाई पशुतुल्य व्यवहार गर्छन्  "
	 
	धनकुटाको मूलघाटस्थित विश्रान्ति मन्दिर वृद्धाश्रममा एउटा पोस्टर झुन्ड्याइएको छ  आमाछोरा रोइरहेको त्यो तस्बिरले झ्वाट्ट सबैलाई तान्छ  त्यसमा यस्तो लेखिएको छ  
	आमा   
	आज पनि रुन्छिन् 
	पहिले छोराले खाना नखाइदिँदा आमा रुन्थिन्  
	अहिले छोराले खान नदिँदा पनि आमा रुन्छिन्  
	हेर्नुस् तस्बिर  
	कति मार्मिक छ यो भनाइ  वृद्धाश्रम खोज्दै जाने अधिकांश आमाहरूसँग छोराले खान नदिएको अनुभव छ  कति आमाहरू छोराबुहारीले कुटेको घटना सुनाउँछन्  धिक्कार छ ती छोराहरूलाई  जसले आफ्नी आमालाई पशुतुल्य व्यवहार गर्छन्   
	हिजो बिहानै फेसबुक खोलें  सबैजसो स्टाटस मा आआफ्ना आमाका तस्बिर राखेर शुभकामना दिइएका थिए  अनि ठूलो भारी बोकिरहेकी एक वृद्धाको तस्बिरसँगै मैले पनि लेखिदिएँ हामीले फेसबुक चलाइरहँदा धेरै आमा यो हालतमा होलान्  ए शुभकामना दिने हामी छोराछोरीहरू  सक्छौं भने बनाउँ ती नेपाली आमालाई फेसबुक चलाउन सक्ने  
	फेरि नजर मोडियो त्यही आमा रोइरहेको तस्बिरतिर  अनि दोहोर्याएर पढें पोस्टरमा लेखिएको कुरा  यति मीठा शुभकामना दिने कति व्यक्ति आमालाई खानै नदिने पनि छन् कि  साथीसंगीबीच आदर्शवान् सावित हुन नाटकीय शुभकामना चढाउने पो छन् कि  अनेक विशेषणले आमाको गुणगान गाउने कति व्यक्ति घरमा झर्किएर बोल्ने पो हुन् कि  
	धेरै आमाहरू खान नपाएर छटपटिएका छन्  कति आमाहरू औषधि नपाएर व्यथा सहिरहेका छन्  कयौं आमाहरू आङ ढाक्ने कपडा नपाएर कठाङ्गि्रइरहेका छन्  कति आमाहरू  वर्षे उमेरमा पनि दुई छाक टार्न चुइँचुइँ भारी बोकिरहेका छन्   
	त्यो बेला स्कुल कम थिए  भएकामा पनि छोरीलाई पठाउने चलन थिएन  छोरी पढायो भने पोइल जान्छे भन्ने मान्यताले जरा गाडेको थियो  कडा अनुशासनमा राख्ने नाममा अशिक्षित बनाइएको त्यो पुस्ता हाम्रा आमाहरूसम्मको हो  हाम्रो पुस्तामा आइपुग्दा धेरै छोरीले पनि स्कुल जान पाए  तर छोराले निजी अंग्रेजी स्कुलको स्वाद चाखे भने छोरीहरू फाटेको झोला बोकेर सरकारीतिर लागे  हाम्रा छोराछोरीको पुस्तामा छोरालाई महँगा र छोरीलाई सस्तामा पढाउने चलन बढेको छ  भनाइको मतलब हाम्रा आमाहरू त्यस्तो समयमा जन्मे जसले पढ्न पाएनन्  घरमा भएमा रामायण महाभारत र स्वस्थानीका किताबसमेत पतिलाई पढ्न लगाएर सुन्नुपर्छ उनीहरूले  आमालाई फेसबुक चलाउने दुनियाँमा पुर्याउनुपरेको चुनौती यो पनि हो  एबीसीडीमा पोख्त नभई कम्प्युटर नामको भाँडोभित्र छिर्नै गाह्रो छ  अझ अधिकांश आमाको अवस्था यस्तो छ जसलाई त्यही कम्प्युटर देख्न अझै वर्षौं कुर्नुपर्नेछ   
	अर्कातिर आमाहरू सामाजिक सुरक्षाका हिसाबले पनि कमजोर छन्  सरकारले दिने नाममात्रको वृद्धभत्ता नागरिकता नभएकै कारण पाउन नसक्ने आमाहरू धेरै छन्  नागरिकताको पहुँच गाउँमा छैन  कतिपय जिल्लामा सदरमुकाम पुग्न  दिन लाग्ने ठाउँ पनि छन्  त्यहाँ न सरकारी टोली जान्छ न त नागरिकता बनाउन सदरमुकाम जाने खर्च र फुर्सद हुन्छ  मुस्किलले गइहाले पनि अनेक प्रशासनिक झमेला देखाइन्छ  र पैसै झार्न खोजिन्छ  यो बेथितिको बढ्ता बेफाइदा पनि आमाहरूलाई नै पुगेको छ  
	आमा दिवस मा हामी फेसबुकमा शुभकामना दिन्छौं  वर्षमा  दिन एउटा धोती फेराइदिन्छौं  मुख गुलियो बनाइदिन्छौं  अनि गमक्क परेर भन्छौं आमाको मुख हेरियो  आमाको मुख नदेखेको हो र   सय  दिन अर्कातिर फर्किर हिँड्नेका लागि यो ठीक छ  नत्र मुख हेर्ने होइन मुहार फेर्ने काम गर्न सक्नुपर्छ  त्यो भनेको सबै आमाले आधारभूत आवश्यकताबाट वञ्चित हुने दिन अन्त्य गर्नु हो  सन्तानकै खातिर अकाल मृत्युको मुखबाट बचाउनु हो  हाम्रो देशमा दक्ष व्यक्तिबाट प्रसूति गराउने आमा  प्रतिशत छन्   प्रतिशत प्रसूतिका बेला स्वास्थ्य संस्था पुग्छन्  सुविधाजनक प्रसूति सेवा पाउने जम्मा  प्रतिशत छन्  बाँकी धेरै आमाले जोखिमपूर्ण प्रसूति सहनुपर्छ  असुरक्षित प्रसूतिकै कारण धेरै आमा र शिशुको मृत्यु हुन्छ   
	सन्  मा प्रतिलाखमा  आमाको असुरक्षित प्रसूतिका कारण मृत्यु हुन्थ्यो   मा  र  मा  पुग्यो  त्यो क्रम घट्दै गयो   मा  र  मा  मा आइपुग्यो  त्यो अवस्थालाई अझ सुधार्दै जिरोमा झारेपछि मात्र आमा दिवस सबै आमाको दिवस हुनेछ 
"
