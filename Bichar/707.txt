चुनाव हुने नै भयो त अन्ततः राजनीतिक दलहरू संविधानसभा निर्वाचनमा जान सहमत भएका छन् "
	अन्ततः राजनीतिक दलहरू संविधानसभा निर्वाचनमा जान सहमत भएका छन्  यो राम्रो कुरा हो  तर यो हुने चुनाव हो कि होइन  यो गम्भीर प्रश्न अझै बाँकी छ  सार्वभौम अधिकार जनतामा भएकाले चुनावमा जानु नै सबैभन्दा उपयुक्त विकल्प हो भन्ने कुरामा विवाद छैन  तर यो चुनाव पनि एउटा चुनौतीका रूपमा देखापरेको छ  चुनावमा जाने भनेर राजनीतिक निर्णय त गरियो तर जाने कसरी  राजनीतिक र संवैधानिक गाँठो फुकाउने कसरी  चुनावलाई मर्यादित कसरी बनाउने  यी यस्ता मुद्दा हुन् जसमाथि गम्भीर भएर सबै राजनीतिक दलले सोच्नु जरूरी छ   
	सहमतिबाटै चुनावी सरकार वनाउने भएपछि त्यसको प्रस्थानविन्दु भनेको बाबुरामजीको राजीनामा हो  त्यसले सहमतिका लागि सजिलो वातावरण निर्माण गर्छ  गठबन्धन सरकारको एउटा घटक मधेसी मोर्चाका नेता राजेेन्द्र महतोले केही दिनअघि बाबुरामको सरकारले चुनाव गराउन सक्दैन भनेर प्रष्टरूपमा भनिसकेका छन्  मधेसी मोर्चाकै अरू नेताले राष्ट्रिय सहमतिको सरकार हुनुपर्छ भनिरहेका छन्  सबैले सहमतिका कुरा गरिरहेका बेला बाबुरामजीले हैन सहमतिको सरकार पनि मेरै एकल सरकार पनि मेरै निरंकुश सरकार पनि मेरै चुनाव पनि मैले नै गराउँछु भनेर ढिपी लिनु राष्ट्रलाई बर्बादीतर्फ धकेल्नुमात्र हो  दुनियाँले सहमतिको सरकारको नेतृत्व बाबुरामले गर्न सक्दैनन् भनिसकेपछि जनताको माग र नैतिकताको आधारमा सहमतिको यात्रामा अवरोधक नहुनका लागि बाबुरामजीले सत्ता छोड्नुपर्छ  
	तर यदि उहाँले सहमतिको चुनावी सरकारका लागि सजिलै मार्गप्रशस्त गरिदिनु भएन भने राष्ट्रपतिले कदम चाल्नुको विकल्प हुँदैन  यसअघि कांग्रेस र एमालेका केही नेताले राष्ट्रपतिलाई बाबुराम सरकारलाई बर्खास्त गरेर नयाँ प्रधानमन्त्री नियुक्त गर्ने सार्वजनिक सुझाव दिइरहँदा यस स्तम्भकारले लेखमार्फत हामीले गर्ने कामको बोझ राष्ट्रपतिलाई बोकाउनु हुँदैन भन्ने सुझाएको थिएँ  अब परिस्थिति फेरिएको छ  निर्वाचनको कुनै विकल्प छैन भन्ने कुरामा सहमति भइसकेपछि यसमा अरू ढिला गर्नु हुँदैन  सहमतिको चुनावी सरकार गठन गर्ने नाममा फेरि छआठ महिना तन्काइरहनु हुँदैन   को वैशाखसम्म चुनाव गर्नैपर्छ  बालुवाटार आइहालें छाड्दिन भन्ने मानसिकता बाबुरामजीले त्याग्नुपर्छ  चुनावी सरकार नै बनाउन नदिनेे चुनाव नै हुन नदिने अवस्थामा बाबुराम पुग्नुहुन्छ भने त्यस अवस्थामा राष्ट्रपतिले बन्धक बनेको राष्ट्रलाई मुक्ति दिन उठाउने कदम संवैधानिक नैतिक लोकतान्त्रिक दृष्टिले जायज नै हुन्छ  आज नेपालको सार्वभौम अधिकार जनतामा छ  यस्तो अधिकार प्रयोग गर्ने भनेको चुनावबाट नै हो  यसमा कसैले बाधा हाल्छ भने त्यो पन्छाउनु राष्ट्रपतिको संवैधानिक कर्तव्य हुन आउँछ  राष्ट्रपतिले प्रमुख राजनीतिक दलहरूको बैठक बोलाई सात दिनभित्र सहमतिको सरकारको आह्वान गर्नुपर्छ  सात दिनभित्र सहमतिको प्रस्ताव आउन नसके राष्ट्रपतिले आफ्नो विवेकमा चुनाव गराउने सरकार गठन गर्नुपर्छ  यसो भन्नुको अर्थ के हो भने कुनै पनि बहानामा सार्वभौम नेपालीलाई आफ्नो अधिकार प्रयोग गर्नबाट कसैले रोक्न सक्दैन  यो नै लोकतन्त्रको मूल आधार हो  
	चुनावी सरकार बनिसकेपछि यसको पहिलो कर्तव्य चुनाव सम्पन्न गर्नका लागि अन्तरिम संविधान  मा केही थप्नुपर्ने हुन्छ  संविधानमा केही हेरफेर नगरी समस्याको निकास छैन  संविधानसभा संविधान नबनाई अन्त्य भयो भने के गर्ने भन्ने संविधानले बाटो नै देखाएको छैन  न त दोस्रो संविधानसभाको चुनावको व्यवस्था छ न अरू कुनै चुनावको  उसले त केवल दुई वर्षमा संविधान बनिहाल्छ त्यसपछि सबै बाटो त्यही संविधानले देखाउँछ भन्यो  यस अवस्थामा धारा  मा भएको बाधाअड्काउ फुकाउको आधारमा निकास खोज्नुपर्छ भन्ने कुरा पनि आइरहेको छ  तर यसमा म सहमत छैन  बाधाअड्काउ फुकाउ भनेको संविधानमा भएको व्यवस्था कार्यान्वयन गर्न बाधाअड्काउ परेमा त्यसलाई खोलिदिने हो  यसलाई पनि एक महिनाभित्र व्यवस्थापिकाबाट अनुमोदन गर्नुपर्छ  जबकि हामी त संविधानमा नभएको कुरा थप्न खोज्दैछौ  संविधानमा नभएको कुरा हामी गर्न खोज्दैछौ भने त्यो कसरी धारा  मा अटाउन सक्छ र  
	अन्तरिम संविधानको धारा  ले सहमतिमा जोड दिएको छ  त्यसैले सबैको सहमतिबाट अन्तरिम संविधानमा नयाँ विर्नाचनका लागि एउटा विशेष व्यवस्था नै गर्नुपर्छ  कुनै धारा फेरफार गरेर मात्र समस्याको समाधान छैन  चुनाव गर्ने भन्ने उल्लेख गरेर मात्र पुग्दैन  यहाँ त संवैधानिक निकायहरू खाली भइरहेका छन्  यसको के व्यवस्था गर्ने  नयाँ ऐनहरू कसरी बनाउने  शासनप्रशासन कसरी चलाउने  कार्यकारिणी कसरी बनाउने  दोस्रो संविधानसभाको संख्या कम गर्ने हो भने त्यो कसरी गर्ने  त्यसकारण धेरै कुरा फेर्नुपरेको वा धेरै कुरा थप्नुपरेको हुनाले अन्तरिम संविधानमा विशेष व्यवस्थाकै प्रावधान हुनुपर्छ  अन्तरिम संविधान  पनि राजनीतिक दलहरूको सहमतिमा बनेको हो  त्यो संविधानलाई पछि संसदले अनुमोदन गर्यो  अहिले पनि सहमतिवाट विशेष व्यवस्था गर्नेे र त्यसलाई भोलि चुनावबाट आएको संविधानसभाव्यवस्थापिकाले अनुमोदन गर्नेगरी व्यवस्था गर्नुपर्छ  यसका लागि धारा  मा टेकेर अघि बढ्न सकिन्छ   
	चुनाव गर्न सबै इमानदार भएकै हौं भने त्यो विशेष व्यवस्थाको प्रावधानले निम्न कुराहरू समेट्नुुपर्छ  पहिलो कुरा त दोस्रो संविधानसभाको निर्वाचन गर्ने कुरा उल्लेख हुनुपर्छ  संविधानसभाको संख्या  सय  बाट घटाउने हो भने समानुपातिकबाट कति प्रत्यक्षबाट कति त्यसको व्यवस्था प्रष्ट हुनुपर्छ  यद्यपि यसमा एउटा जटिलता छ  यदि हामीले प्रत्यक्षबाट घटायौ भने निर्वाचन क्षेत्र पनि घटाउनपर्ने हुन्छ  संविधानसभाको दोस्रो चुनाव त भन्यौ तर चुनाव गर्ने संवैधानिक निकाय निर्वाचन आयोग नै खाली हुँदैछ  सर्वोच्चका न्यायाधीशहरू विदा हुने क्रममा छन्  यो संक्रमणकालमा हामीले धेरैतिर चलाउन थाल्यौ भने चुनाव नै हुँदैन  यत्रो वर्ष संवैधानिक निकायमा नियुक्ति हुन नसकेको अवस्थामा चुनावको मुखमा चाहिं कसरी सम्भव हुन्छ  चुनावमा जानु भनेको प्रतिस्पर्धाका लागि जानु हो यस्तो अवस्थामा संवैधानिक नियुक्ति सहमतिबाट हुन्छ भन्ने कुरा कसरी पत्याउने  त्यो चुनाव टार्ने तरिका हो  त्यसकारण यो समस्या समाधान गर्ने हो भने अहिले जोजो जहाँजहाँ छन् तिनलाई नै यथावत राख्ने संवैधानिक व्यवस्था गर्नुपर्छ   
	नयाँ निर्वाचनबाट संविधानसभा र व्यवस्थापिका सदस्यहरू आउने मात्र होइन नयाँ प्रधानमन्त्री पनि आउने हो नयाँ सभामुख विपक्षी दलको नेता पनि आउने हो  त्यसकारण अहिले हामीले बाँडीचुँडी गरेर  वर्षको पदावधि हुने संवैधानिक निकायमा नियुक्ति गरिदिने  जब हामी चुनावमा जाँदैछौ नयाँ प्रधानमन्त्री नयाँ संसद आउँदैछ भने यो त उसको अधिकार हो   वर्षको अधिकार अहिलेका कायममुकायम प्रधानमन्त्री र मन्त्रिपरिषदलाई हुनसक्दैन  अहिले हामीले सबै रिक्त संवैधानिक निकाय भर्छौ भन्नु पनि जनताको अधिकार छिन्नुसरह हो  त्यसकारण वास्तवमा चुनाव गर्न चाहेको हो भने हामीले संवैधानिक निकायमा अहिले जो जहाँ छन् उनीहरूलाई यथावत राखिदिने संवैधानिक व्यवस्था गर्नुपर्छ  
	मन्त्रिपरिषद सहमतिबाट बनाउनुपर्छ  अन्तरिम संविधानले व्यवस्थापिकाको सदस्यमात्र प्रधानमन्त्री हुनसक्ने व्यवस्था गरेको छ  अहिले कोही पनि व्यवस्थापिकाको सदस्य छैनन्  यो प्रावधान हटाएर अहिलेलाई सहमतिका आधारमा प्रधानमन्त्री र मन्त्रीहरू नियुक्त गर्ने कुरा विशेष व्यवस्थामा उल्लेख गर्नुपर्छ  त्यस्तै कुनै कानुन बनाउनु सहमतिबाट अध्यादेश ल्याउने र त्यसलाई राष्ट्रपतिले स्वीकृत गर्ने व्यवस्था अन्तरिम संविधानमा छँदैछ  सार्वभौम जनताका बीचमा जानका लागि आवश्यकताको सिद्धान्तअनुसार यो विशेष व्यवस्था गरिएको हो  यसको अनुमोदन चुनिएर आउने संविधानसभा व्यवस्थापिका संसदबाट गरिने विशेष व्यवस्थाको दफामा उल्लेख गर्नुपर्छ  यो नै अहिलेको संवैधानिक गाँठो फुकाउने उपयुक्त बाटो हो  
	चुनावी सरकारको अवधि पनि तोकिनुपर्छ  यो सरकारको मुख्य र एकमात्र काम चुनाव गराउने हो  सामान्य प्रशासन चलाउनु बाहेक अरू ठूला निर्णयहरू चुनावी सरकारले गर्नु हुँदैन  चुनावी सरकारले सबै निर्णय सहमतिबाटै गर्नुपर्छ  चुनावको मिति घोषणा गर्दा निर्वाचन आयोगको सल्लाहमा गर्ने मर्यादा राख्नुपर्छ  जुन मर्यादा विगतमा बाबुराम सरकारले राखेन  यी सबै जटिलता पार गरेर हामी चुनावमा गए पनि चुनाव सजिलै हुनेवाला छैन  चुनावलाई सहज गर्नका लागि पहिलो कुरा सबै पार्टीले दरिलो आचारसंहिता बनाउनुपर्छ  यसपाली जनताका बीचमा गम्भीर मुद्दा उठ्दैछन्  एक जातीय कि साझा पहिचान भन्ने नै मूल मुद्दा बन्दैछ   सालको चुनावमा व्यापक धाँधली भयो बुथ कब्जा भयो   सालको चुनावमा कांग्रेसले ब्रह्मलुट मच्चायो  म मन्त्रिपरिषद्को दोस्रो व्यक्ति मलाई नै आफ्नो निर्वाचन क्षेत्रमा जान दिइएन  चुनावपछि जनताले संसद नै चल्न दिएनन्  त्यसबाट पनि शिक्षा लिनुपर्छ  खासगरी प्रमुख चार राजनीतिक पार्टीहरूले विगतका कमजोरीमा आत्मालोचना गर्ने र चुनाव निष्पक्ष गर्ने यो अन्तिम मौका होर्े  यो बेला सबैमा विवेक पलायो भने जनताको मन जितिन्छ नत्र भने कुनै ठाउँमा कसैले धाँधली गरेर जित्ला तर अन्तमा लोकतन्त्रले हार्छ  जातजाति पहाडमधेस पूर्वपश्चिमबीच झगडा गराइदिने लडाइदिने गरियो भने कसैका लागि केही क्षणको न्यानो होला तर यसले अन्तमा सबैलाई चिसो बनाउँछ   
	चुनावी सरकारले शान्ति सुव्यवस्था कायम गर्न दह्रो प्रशासनिक व्यवस्था गर्नुपर्छ  उत्तेजना आवेग मारकाट खुनखराब र चुनाव बिथोल्ने षडयन्त्रको खतरा छ  यसतर्फ चुनावी सरकार र प्रमुख राजनीतिक पार्टीहरू समयमा सजग हुन जरूरी छ   
	लेखक एमाले नेता हुन्   
	 
	 
	 
	 
	
"
