संसद् पुनःस्थापना कि संविधानसभा अहिलेको राजनीतिको मुख्य बहस बनेको छ संसद पुनःस्थापना कि संविधानसभा पुनःस्थापना "
	अहिलेको राजनीतिको मुख्य बहस बनेको छ संसद पुनःस्थापना कि संविधानसभा पुनःस्थापना  वा सोझै नयाँ संसदीय चुनाव कि संविधानसभाको चुनाव  यसबारे बहस गर्नुअघि संविधानसभा किन भंग भयो भन्नेतिर ख्याल गर्नुपर्ने हुन्छ  सर्वोच्च अदालतको फैसलाअनुसार सरकार गत जेठ  गते राति संविधानसभाको नयाँ चुनावको मिति घोषणा गर्न बाध्य थियो  किनभने मध्यरातपछि संविधानसभा स्वतः भंग हुँदै थियो र सभामुखले त्यसदिन समयमै संविधानसभाको बैठक सुरु गर्न मानेका थिएनन्   
	अहिले केही मान्छेहरूले भनेजस्तो संविधानसभा विघटन भए पनि संसद बचाउनुपथ्र्यो भन्ने तर्क न्यायसंगत छैन  किनभने सर्वोच्च अदालतको फैसलाले संसद जोगाउ र संविधानसभा विघटन गर्ने अर्थ लगाउँदैन  फेरि विघटित संविधानसभाले गर्ने अनेक महत्वपूर्ण कार्यहरूमध्ये संसदको भूमिका पनि एक थियो  त्यसकारण दिमाग मरिसकेपछि हातमात्रै कसरी बाँच्न सक्छ  हात बचाउनुपर्छ भन्नेहरूले बेलैमा दिमागलाई बचाउनुपर्छ भनेर नसोच्नु संविधानसभा भंग हुनुको कारण हो  सरकारले त यसै पनि भंग भइहाल्ने र त्यसपछि निर्माण हुने असहज परिस्थितिलाई केही समयअघि मनन गरेर परिस्थितिलाई लिकबाहिर जानबाट बचाएको हो   
	संविधान निर्माणको कामले जेठ  भन्दा पछिसम्म केही समय लिनसक्ने सम्भावनालाई मध्यनजर गरेरै राष्ट्रिय सहमतिको सरकारका तत्कालीन उपप्रधान तथा कानुनमन्त्री कृष्णप्रसाद सिटौलाले संविधानसभाको म्याद थपसम्बन्धी प्रस्ताव संसदमा पेस गरिसक्नुभएको थियो  आफैले पेस गरेको प्रस्तावबाट एकाएक कांग्रेस नेतृत्व पछाडि हटेपछि सहमतिको वातावरण बिगि्रएको स्पष्ट छ  संविधान घोषणा गर्नका लागि योग्य हुनेगरी सबै सहमति गरिसकेपछि नयाँ संविधान घोषणासहितको चुनावी सरकारको नेतृत्व कांग्रेसलाई दिने लिखित सहमति पनि भएकै थियो  अहिले पनि त्यो सहमतिबाट एकीकृत नेकपा माओवादी पछि हटेको छैन  अहिले पनि नयाँ संविधान घोषणा गर्ने सम्पूर्ण तयारीसहितको राजनीतिक सहमति ल्याएर दलहरू अगाडि आउँछन् भने सरकार त्यसलाई पालना गर्नर् र बाँकी वैधानिक बाटाहरू अवलम्बन गर्न तयार छ  अघिल्लो पाँचबुँदे सहमतिअनुसार कांग्रेसलाई नयाँ संविधान घोषणासहितको चुनावी सरकारको नेतृत्व दिन पनि आतुर छ  तर कांग्रेसएमाले भने बाबुराम भट्टराईको राजीनामाको एकोहोरो रट लगाइरहेका छन्  भएको सहमतिबाट पनि पछि हट्ने र नयाँ सहमति नगरी सरकार छोड्नैपर्छ भन्ने अडान हलो अड्काएर गोरु चुटेजस्तै हो  एमाओवादीको विमति यसमै हो   
	इतिहासले प्रमाणित गरिसकेको छ माओवादीको वर्तमान नेतृत्व पंक्ति बरु फुटको सामना गर्न तयार भयो तर शान्तिसंविधानको कार्यदिशाबाट दायाँबायाँ गर्न मानेन  युद्धकालदेखि शान्तिकालसम्म आउँदा शान्तिसंविधानप्रति जुन प्रवृत्ति र नेतृत्व गम्भीर थिएन जसले शान्तिसंविधानको कार्यदिशालाई सधै असहयोग गरिरह्यो त्यसले अहिले छुट्टै पार्टी घोषणा गरिसकेको छ  र यतिखेर फेरि जनयुद्धको ध्वाँस दिइरहेको छ र देशलाई पुनः अर्को द्वन्द्वमा फर्काउन लागिरहेको छ   
	अर्कोतिर एमाओवादी इतरका केही शक्ति जो हिजो पनि शान्तिसंविधानप्रति प्रतिबद्ध थिएनन् तिनले अहिले पनि राष्ट्रपतिलाई उक्साएर फेरि देशलाई हिंसा र द्वन्द्वतिर लैजाने कोसिस गरिरहेकै देखिन्छ  तर एमाओवादी यो दुवै अतिवादी प्रवृत्ति विरुद्ध खरो उत्रँदै अहिलेको संकटको शान्ति र सद्भावमय निकास के हुनसक्छ भन्नेमा गम्भीर छ  भर्खरैमात्र अध्यक्ष प्रचण्डले राजनीतिक निकासको लागि तीन विकल्प प्रस्तुत गरिसक्नुभएको छ तर कांग्रेसएमाले यसमा छलफलसमेत गर्न तयार छैनन् नत उनीहरूले आफ्ना विकल्प स्पष्टसँग प्रस्तुत गर्नसकेका छन्   
	कांग्रेसएमालेहरू एकातिर वर्तमान सरकार हटाउन राष्ट्रपतिलाई उकासिरहेका छन् भने अर्कोतिर प्रधानमन्त्रीको राजीनामाको सर्त तेर्साइरहेका छन्  अर्थात् उनीहरू संवैधानिकअसंवैधानिक जुन बाटोबाट पनि वर्तमान सरकारलाई हटाएर आफ्नो नेतृत्वमा सरकार बनाउन लागिरहेका छन्  त्यसले उनीहरूको मोह शान्तिसंविधानभन्दा सरकारतर्फ रहेको स्पष्ट देखाउँछ  सरकारको राजीनामा एमालेकांग्रेसको पूर्वसर्त हो भने पहिचानसहितको संघीयता संघीयतासहितको संविधान माओवादी सर्त हो  माओवादीले भने सर्तमाथि सर्त मान्दै जानुपर्ने कांग्रेसएमालेले भने मान्नै नपर्ने  यसरी सहमति कसरी होला  
	सेना समायोजनमा माओवादी लचिलो भएकै कारण सम्भव भएको हो  अब संविधान निर्माणको पाटो बाँकी छ  जसरी शान्ति प्रक्रियाको पाटो सेना समायोजनसँग जोडिएको थियो त्यसैगरी नयाँ संविधान निर्माणको पाटो संघीयतासहितको राज्यको पुनःसंरचनासँग जोडिएको छ  नयाँ संविधान निर्माणका क्रममा राज्य पुनःसंरचनाका मुद्दामा कांग्रेसएमाले प्रगतिशील नभइदिँदा अघिल्लो संविधानसभा संविधान निर्माण गर्न असफल भएको हो  जसरी शान्तिको मार्गमा माओवादी लचिलो भयो त्यसरी नै संविधान निर्माणमा कांग्रेसएमाले लचिलो हुन जरुरी छ  यो तर्कसंगत र न्यायसंगत हुन्छ कि अब नयाँ संविधान घोषणासहित अगाडि बढ्ने जिम्मा कांग्रेसले लिनुपर्छ  तर ऊ जेठ  गतेको सहमतिबाट पछि हट्नु हुँदैन  त्यो भनेको पहिचानसहितको संघीयता र संघीयतासहितको संविधान घोषणा गर्ने अन्तिम र लिखित समझदारीको समेत नेतृत्व कांग्रेसले गर्नुपर्छ  कांग्रेस यो गर्न सक्दैन भने पाँचवटा संविधानसभा बने पनि वा पाँचपटक संसद पुनःस्थापना गरे पनि संविधान त बन्दैनबन्दैन उल्टो संविधान नबनेका कारण देश शान्ति र प्रगतिको बाटोतिर होइन अराजकता हिंसा र अधोगतितिर जान्छ   
	नयाँ चुनावमा जानुपर्छ भन्नेमा कसैको विवाद रहेन  तर कांग्रेसएमालेले भन्न खोजेको नयाँँ चुनावको अझै पहिचान भएको छैन  उनीहरूले ढुक्कैसँग संविधानसभाको नयाँ चुनाव भनेर जनता अगाडि भनेका छैनन्  उनीहरू अमूर्त नयाँ चुनावको कुरा गरिरहेका छन्  उनीहरूको अमूर्त चुनावको बहस भनेको संसदको चुनावै हो भन्नेमा कोही पनि भ्रमित हुनुहुँदैन  त्यो संसदको चुनावमा पनि उनीहरू माओवादी नेतृत्वको चुनावी सरकारमा नजाने तर्क गरिरहेका छन्  चुनावमा जाने तर माओवादी नेतृत्वको चुनावी सरकारमा नजाने अमूर्त नयाँ चुनावमा जाने तर संविधानसभाको चुनावमा नजाने उनीहरूको नियत हेर्दा उनीहरू सरकारको नेतृत्वमात्रै हासिल गर्न चाहन्छन्  संविधान निर्माण गर्न राज्यको पुनःसंरचना गर्न र देशलाई एक्काइसौं शताब्दीका चुनौती सामना गर्दै प्रगतिको पथमा डोर्याउन होइन  त्यसो भए कांग्रेसएमालेले संविधानलाई पहिलो नम्बरमा र सरकारलाई अन्तिम नम्बरमा किन राख्दैनन्   
	वर्तमान सरकारको विघटन आफ्नो नेतृत्वमा सकभर माओवादी बाहेकको सरकार त्यसपछि संसदीय संविधानसभाको होइन चुनाव र पुरानै खालको संसदीय व्यवस्थाको पुनःस्थापना नै कांग्रेसएमालेभित्रका केही प्रतिगामीहरूको अहिलेको मार्गचित्र हो  त्यो भनेको  सालको अवस्थामा देशलाई धकल्नु हो  जुन  वर्षसम्म जनयुद्ध लडेर वर्तमान राजनीतिमा सबैभन्दा ठूलो स्थान बनाएको माओवादीबाट अस्विकार हुने निश्चित छ  माओवादी मार्गचित्र भनेको संविधानसभाबाटै राज्यको पुनःसंरचनासहितको संविधान र एक्काइसौं शताब्दीको समुन्नत समाजवादमा फड्को हान्न सक्षम राज्यव्यवस्थाको निर्माण हो  नेपालमा पटकपटक असफल भइसकेको पुरानै संसदीय व्यवस्थाको पुनरावृत्ति गराउने होइन जसका विरुद्ध उसले हतियार उठाएको थियो  
	यतिखेर सरकारको नेतृत्वभन्दा राजनीतिक निकास महत्वपूर्ण हो  डोरी जति बाटे पनि बाँध्नु वा फुकाउनुपर्ने एउटै गाँठो संविधानका सबै विषयवस्तु लगायत समग्र प्याकेजमा राजनीतिक सहमति गरी त्यसलाई वैधानिकता दिन छोटो समयका लागि संविधानसभाको पुनःस्थापना गरेर अगाडि बढ्नु हो  संविधानसभाको पुनःस्थापना भइसकेपछि स्वतः संसदको पनि पुनःस्थापना भइहाल्छ  तर विडम्बना के देखिन्छ भने संसद पुनःस्थापनाका लागि योग्य र वैधानिक हुने ठानिएको राजनीतिक सहमति संविधानसभा पुनःस्थापनाका लागि कसरी अयोग्य र अवैधानिक हुन्छ  संविधानतः संसदको अस्तित्व संविधानसभामा निहित छ किनभने संविधानसभाले संसदको पनि काम गर्ने हो  त्यसकारण संसद पुनःस्थापना हुनसक्ने संविधानसभा हुन नसक्ने भन्ने कुरा तर्कसम्मत छैन  अहिले राजनीतिक सहमतिबाहेक अर्को बाटो छैन छोटो समयका लागि संविधानसभा पुनःस्थापना गरी नयांँ संविधानसभाको चुनावमा जानुबाहेक अर्को निकास छैन र नयाँ संविधान निर्माणबाहेक अर्को गन्तव्य छैन भने अन्य भुलभुलैया छलछाम षडयन्त्र तिकडम किन गरिरहने   
	यहांँ त संविधानसभा होइन संसदको मात्रै पुनःस्थापनमा गर्ने र त्यसबाट सरकारमात्रै हत्याउने त्यो नभए राष्ट्रपतिलाई उक्साएर भए पनि सरकारै हत्याउने तथाकथित आन्दोलनको धाक लगाएर पनि सरकारै हत्याउनेतिर मात्रै संसदवादीहरूको मुख्य जोड छ  उनीहरूले सरकारमा गए पनि जनताका एजेन्डा बिर्सिने गरेकाले नै देशमा उनीहरूकै पालामा हिंसा र अराजकता भड्किएको हो  जनताको न्यायपूर्ण आन्दोलनको क्रूरतापूर्वक दमन गर्ने तरिका राजतन्त्रलाई उनीहरूले नै सिकाए र अन्तमा राजतन्त्रलाई निरंकुश बन्ने ठाउँ दिए  राजाले निरंकुश सत्ता चलाउँदा नेपाली समाजमा माओवादी जनविद्रोहको चेतना हाजिर नभएको भए र राजतन्त्रको फौजी प्रतिरोध गर्ने शक्ति जनताबीच उपस्थित नभएको भए न देशलाई निरंकुश राजतन्त्रको पञ्जाबाट मुक्त गर्न सकिन्थ्यो नत संघीय लोकतान्त्रिक गणतन्त्र घोषणा गर्न सकिन्थ्यो  कांग्रेसएमालेको सत्तामोहको कारण देश पटकपटक असहज परिस्थितितिर धकेलिएको तथ्य हामी सबैसामु जाहेर छ  इतिहासका यी तथ्यलाई बिर्सेर फेरि संसदवादीहरूको सरकारमात्रै बनाउने र भत्काउने म्युजिकल चेयरको खेलतिर मुलुकलाई धकेल्नु हुँदैन   
	लेखक माओवादी कार्यकर्ता एवं प्रधानमन्त्रीका स्वकीय सचिव हुन्  
	 
"
