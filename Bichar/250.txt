राजनीतिको वर्गउत्थानराजनीतिलाई उत्थान गर्न यसप्रति वितृष्णा राख्ने अहिलेको शिक्षित नयाँ पुस्ता आफैँ राजनीतिमा सहभागी हुनुपर्छ  "
	नेपालजस्तो देशमा राजनीतिमा लाग्नेमध्ये धेरैको एउटा साझा आदर्श भनेको गरिब पिछडिएका जनताको वर्गउत्थान गर्ने नै हुन्छ  तर यथार्थमा त्यस्तो आदर्श बोकेर राजनीतिमा भिड्नेहरूमध्ये धेरैले आफ्नो व्यक्तिगत वर्गउत्थान त गरेरै छाडेका छन् तर जसको वर्गउत्थान गर्छु भनेर आदर्शहरू बोकिएका थिए तिनीहरू भने बीचैमा छुट्छन्  यद्यपि यो विषय भने शास्त्रीय नै हो र यसमा नयाँ विश्लेषण गर्नुपर्ने पनि केही छैन  अबचाहिं संविधान बनी पो हाल्छ कि भनेर अलिकति आशा जागेको अहिलेको सकारात्मक राष्ट्रिय मुडका बीचमा यस आलेखले अबको नेपालमा राजनीतिज्ञको होइन राजनीतिकै वर्गउत्थान नगरी नहुने भएको छ भन्नेबारे एउटा बहस पेस गर्नेछ  तर सुरुमै भनौं राजनीतिको वर्गउत्थानको सन्दर्भ आर्थिक वर्गीयता नभएर बौद्घकि सांस्कृतिक नैतिक र पेसागत वर्गीयताका सन्दर्भहरू हुन्   
	अहिलेको नेपालको सामाजिकबौद्घकि परिवेशका पात्रहरूको विश्लेषण गर्दा देखिने एउटा प्रमुख विशेषता के हो भने जसले राजनीतिमा सहभागी भएर समाजको रूपान्तरणमा योगदान गर्न सक्थ्यो ऊ नै राजनीतिलाई घृणा गरेर बसेको छ  वर्तमानमा राजनीतिमा लागेकाहरूको व्यवहार घृणालायक भए पनि फेरि अन्तिममा समाजको रूपान्तरणका लागि प्रमुख भूमिका राजनीतिकै हुन्छ भन्ने थाहा हुँदाहुँदै पनि राजनीतिज्ञहरूलाई मन नपराएको झोंक त्यस्तो पात्रले राजनीतिमाथि नै पोखिरहेको छ  देशका सबैभन्दा राम्रा विद्यालयहरूमा पढेका कलेज र विश्वविद्यालयहरूमा सबैभन्दा राम्रो प्राज्ञिक प्रदर्शन गरेका विदेशका राम्रा शैक्षिक संस्थाहरूबाट योग्यता हासिल गरेर र्फकेकाहरू आमरूपमा राजनीतिप्रति वैराग्यभाव राख्छन् र तटस्थ बस्छन्  यस्तो पनि होइन कि उनीहरू राजनीतिप्रति चासो राख्दैनन्  तर तिनीहरूको चासो राजनीतिज्ञहरूका नकारात्मक क्रियाकलापप्रति वितृष्णा पोख्नमा बढी केन्दि्रत हुन्छ नकि राजनीतिमै सहभागी भएर यसको चारित्रिक रूपमा बौद्घकि रूपमा र संस्कारगत रूपमा वर्गउत्थान गर्नमा   
	 सालभन्दा अगाडिको स्थिति अलिकति फरक थियो जति बेलासम्म बौद्घकि चेतनाको स्तर औसतभन्दा माथि भएका र सामाजिक रूपान्तरणको आदर्श बोकेका प्रखर व्यक्तिहरू अन्य पेसालाई प्राथमिकतामा नराखी राजनीतिमा समाहित भएका थिए  तर विगत दुई दशकको लगभग खुला राजनीतिको परिवेशमा र वर्तमानको स्थितिमा विश्लेषण गर्दा यस्तो प्रतीत हुन्छ कि राजनीति भनेको योग्य र सिर्जनशील युवाहरूले गर्ने चिज होइन  अहिले देखिएको परिदृश्य के छ भने बौद्विक हिसाबले आमरूपमा प्रखर सिर्जनशील राम्रो शिक्षा पाएका अर्थात् बौद्घकिसांस्कृतिक रूपमा तुलनात्मक रूपमा माथिल्लो वर्गकाहरूको काम राजनीतिप्रति निराशा व्यक्त गर्ने तर आफैं सहभागी भएर हस्तक्षेप गर्ने नैतिक साहस नगर्ने  यस्तै स्थिति कायम रह्यो भने राजनीति अहिलेकै निम्न नैतिक धरातल भएकाको वर्गबाट सञ्चालित भइरहने खतरा रहिरहनेछ र राजनीतिको यस अर्थमा वर्गउत्थान हुन कठिनाइ पर्नेछ   
	अहिले क्रियाशील विभिन्न राजनीतिक दलहरूमा केही प्रतिभाशाली व्यक्तिहरू र युवाहरू नभएका होइनन्  तर तिनीहरू संख्यामा यति थोरै छन् कि उनीहरूले आफ्नै दलको कार्यशैली र नैतिक आयामलाई खासै प्रभाव पार्न सकिरहेका छैनन्  राजनीतिक दलहरूले बाहिरको सिन्डिकेट प्रणालीको त विरोध गरेजस्तो गर्छन् तर ती दलहरू भनेको स्वयंमा आफैंभित्रका अलगअलग सिन्डिकेट बनिसकेका छन्  तिनीहरूको दलभित्र प्रतिस्पर्धा गर्ने व्यक्तिहरू पनि सीमित छन् र एकअर्काबाट आफूआफू दलमा प्रभावशाली रहिरहन सहयोग लिने सहकार्य गर्ने व्यक्तिहरू पनि त्यही सीमित सिन्डिकेटभित्रै पर्छन्  उदाहरणस्वरूप नेपाली कांग्रेसका युवा नेता गगन थापा अथवा नेकपा एमालेका योगेश भट्टराई र रवीन्द्र अधिकारी माओवादीका खिमलाल देवकोटा र हेमराज भण्डारीहरूको बौद्घकि चेतनाको स्तर र नैतिक धरातलको वर्ग माथिल्लो होला तर दलभित्र उनीहरू राम्रै हैसियतमा टिकिराख्न त्यही सिन्डिकेटको सदस्य नभई अरू उपाय नै छैन  गगन थापा पार्टीबाहिर जति नै लोकपि्रय भए पनि बौद्घकि रूपमा अरू पुराना नेताभन्दा जति नै प्रखर भए पनि ती सबै पुराना नेताहरूको कुरा मिल्ने भनेको भर्खरका केटाहरूलाई धेरै माथि उक्लिन नदिने रणनीतिमै हो  अहिले विद्यमान दलीय सहभागिताको स्वरूप आफैं नै राजनीतिलाई कसरी वर्गउत्थान हुन नदिने खालको छ भन्ने कुराको ज्वलन्त उदाहरणको रूपमा छ   
	राजनीतिको राष्ट्रिय तथा स्थानीय तहका नेतृत्वहरूको व्यवहारले गर्दा समाजले आमरूपमा राजनीतिकर्मीलाई सम्मान गर्दैन  गैरराजनीतिक वृत्तमा कुरा हुँदा पारिवारिकसामाजिक भेटघाटमा विमर्श हुँदा राजनीति गर्नेहरूका बारेमा धारणा निकै नकारात्मक छ  तर तिनै व्यक्तिहरूले फेरि राजनीतिकर्मीसँगको चिनजान र सम्पर्कले आफूलाई पनि कुनै समयमा फाइदा होला भनेर उनीहरूसँग भेट्दा प्रशंसा गरिदेलान् र कतिपय राजनीतिकर्मीलाई भ्रम पनि होला कि उनीहरूलाई समाजले साँच्चै सम्मान गर्छ  विवाह व्रतबन्ध र अन्य भोजभतेरमा दुईचारजना चिनजानका नेताहरूलाई पनि निम्तो दिएर आफ्नो हैसियत बढेको सम्झने ग्रन्थिका मानिसहरू पनि थुप्रै भएको यस समाजमा राजनीतिकर्मीहरू साँच्चै सोचिरहेका हुनसक्छन् कि उनीहरू समाजका सबैभन्दा प्रखर व्यक्तिहरू हुन्  तर यथार्थ के छ भने आमरूपका राजनीतिकर्मीभन्दा समाजका आधुनिक पुस्ता चेतनाको हिसाबले र प्रखरताका हिसाबले माथिल्लो वर्गमा पर्छ  तर विडम्बना त्यो वर्गले राजनीतिमा सहभागिता जनाउनु भनेको अहिले अरू निकम्मा राजनीतिकर्मीजस्तै हुनु हो भन्ने सोचेर आफ्नो भूमिका केवल राजनीतिप्रति वितृष्णा देखाउनुमा नै सीमित गरेको छ  तर राजनीतिको वर्गउत्थानका लागि यो पुस्ताले राजनीतिमा चासो र सहभागिता देखाउनु अपरिहार्य छ   
	राम्राराम्रा विद्यालय र कलेजहरूमा पढेका विदेशतिर राम्रो अध्ययन र अनुभव गरेर र्फकेका गैरराजनीतिक क्षेत्रमा राम्रो काम गरिरहेका सहरका युवकयुवतीहरूलेे राजनीतिज्ञहरूका कारणले राजनीतिप्रति देखाएको वितृष्णाले गर्दा तुलनात्मक रूपमा कम योग्यहरूका लागि राजनीतिको मैदान खाली भइरहेको छ  बढी शिक्षित र देशदुनियाँ बढी बुझेको यो पुस्ताले आफ्ना बाबुआमाको वैधानिक आयस्रोत कति हो र कति भ्रष्टाचारबाट कमाइएको हो भनेर आफै खुट्याउने नैतिक योग्यता पनि राख्छ  एउटा सचिव वा सहसचिवकी छोरी एउटा सभासद वा नेताको छोरा यदि ऊ राम्रो शिक्षा र संस्कारमा हुर्केको छ भने आफ्नो बाबुआमाको सुरुको आर्थिक हैसियत के थियो पछिको आम्दानीको स्रोत वैधानिक हो वा होइन भनेर आफैं छुट्याउने विवेक भएको हुनुपर्छ  एउटा भ्रष्ट अधिकारीले आफूले गलत रूपमा कमाएको पैसाले आफ्ना छोराछोरीलाई सबैभन्दा राम्रो शिक्षा दिएको हुनसक्छ  तर त्यही शिक्षा पाएपछि उसका सन्तानले यति प्रश्न राख्ने विवेक पनि बनाइसकेका हुन्छन् कि उसको परिवारको आम्दानी सही बाटोबाट थियो कि गलत  यसरी आफ्नै बाबुआमादेखि नै प्रश्न गर्नसक्ने र आफ्नो विवेक स्वतन्त्र प्रयोग गर्नसक्ने माथिल्लो स्तरको वर्गमा राजनीतिलाई उत्थान गर्न यसप्रति वितृष्णा राख्ने अहिलेको शिक्षित नयाँ पुस्ता आफंै राजनीतिमा सहभागी भएर हस्तक्षेप गर्न सक्नुपर्छ   
	राजनीति मन नपर्नु स्वयंमा कुनै समस्याको हल होइन  कसैलाई राजनीति मनपरोस् वा नपरोस् राजनीति नै देशको सर्वोपरि नीति हो र हामी सबैको नियति यसैमा जोडिएको छ  तसर्थ आफूलाई पढेलेखेको आधुनिक पुस्ता भन्नेहरूले राजनीतिक कुरा उठ्ने बित्तिकै आफू त्यसबाट भाग्नु असम्भव छ  किनभने कोही भाग्न खोज्दैमा राजनीति ऊबाट अन्त भाग्दैन  छनोट भनेको असम्भव तरिकाले राजनीतिबाट भाग्ने असफल प्रयास गर्नु वा यसमा आफैंले चासो दिएर योगदान गर्ने भन्नेमात्रै हो  हुन त नेपालमा राजनीति भन्ने बित्तिकै आफ्नो सम्पूर्ण अन्य पेसाव्यवसाय छोडेर सिर्फ एउटा दलमा र त्यससँगैको सबै विकृतिहरूमा समाहित हुने भन्ने बुझिन्छ  र भइरहेका राजनीतिक पात्र र प्रवृत्तिहरू हेर्दा राजनीतिको नाम सुन्ने बित्तिकै वितृष्णा जाग्नु आफैंमा अनौठो होइन  त्यसकारण राजनीति र राजनीतिकर्मीहरू भनेको एउटै होइन भन्ने शिराबाट कुराकानी सुरु हुनु एकदमै जरुरी भइसकेको छ  अब नयाँ संविधान त आउला जसोतसो तर त्यसलाई लागु हुने सन्दर्भसँगै युवा पुस्तामा राजनीतिको अपिल पनि पुनःस्थापित गर्नु निकै सान्दर्भिक हुनेछ   
	समाजका विभिन्न महत्वपूर्ण मुद्दाहरूका वरिपरि समाधानसहितका विचार लिएर राजनीतिक कुरा गर्न ठूलाठूला दाह्री भएका कम्युनिष्ट सिद्वान्तकार र तिनका नामको पार्टीको जरुरी पर्दैन  चारतारे झण्डाको अर्थ यस्तोयस्तो हो भनेर घोक्नु पनि अनिवार्य छैन  नेपाली समाजका यहाँका युवाहरूका र विभिन्न समुदायहरूका समस्या यी हुन् र तिनको समाधान यसरी हुनसक्छ भनेर विचार पस्कन कुनै शास्त्रीय विचारधाराको वैशाखी बोक्नु पनि पर्दैन  रोजगारीदेखि सरसफाइसम्मका सामाजिक सुरक्षादेखि ग्रामीण विकाससम्मका आर्थिक कार्यक्रमदेखि विकास निर्माणका कुराहरू त्यसै पनि राजनीति गर्छु भनेर त्यसैबाट विकृति फैलाइरहेका अहिलेका राजनीतिकर्मीहरूको मात्र जिम्मेवारीको कुरा पनि होइन  राजनीतिको स्तर खस्काउन अहिलेसम्म यसमा सहभागी भएकाहरू धेरैले योगदान गरे  केही असल राजनीतिकर्मीहरूले पनि यसको स्तर जोगाउन नसकेको यथार्थ हो  तसर्थ राजनीतिमा सहभागी हुने व्यक्तिहरूको स्तर बढाएर वा बौद्घकिसांस्कृतिक र नैतिक धरातलमा माथिल्लो वर्गमा पर्ने व्यक्तिहरूको हस्तक्षेपले मात्र राजनीतिको वर्गउत्थान सम्भव छ  जब राजनीति स्वयंलाई यसको आफ्नो नैसर्गिक अस्मिताको स्तरमा स्थापित गर्न सकिंदैन आम समाजमा यसले गरिब र पछि परेकाहरूको वर्गउत्थान गर्न पनि कहिल्यै सक्ने छैन  
	
"
