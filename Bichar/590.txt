संक्रमण र राष्ट्रिय स्वाभिमानको मूल्यसंक्रमणको समयसीमा कति हुन्छ भन्ने कुरा राष्ट्रिय स्वाधीनतासँग प्रमुख रुपमा जोडिएको छ "
	आफू छुट्टै राज्य र राष्ट्र बन्छु भनेर पृथ्वीको निश्चित भूगोल र जनसंख्यालाई एउटा देशको नाम दिएर राज्य सञ्चालन गर्छु भनेर कस्सिने तर उक्त कार्यका लागि चाहिने सबभन्दा आधारभूत कुरा संविधानसम्म बनाउन नसक्ने मानिसहरूको समूहलाई बाँकी विश्वले असभ्य जमात भनेर बुझ्छ  सुन्दा जति अपि्रय र कठोर लागे पनि अहिलेको एक्काइसौं शताब्दीको नेपालको वास्तविकता के हो भने त्रासदीपूर्ण रूपमा लम्बिएको संक्रमणकालले देशभित्रको आर्थिकसामाजिक विकासको मूल्य त चुकाएको छ नै विश्व समुदायले नेपालीहरूलाई चिन्नेबुझ्ने परिप्रेक्ष्यमा समेत नेपालीहरूले राष्ट्रिय स्वाभिमानको ठूलो अस्मिता चुकाएर आफू एक असभ्यजस्तो देशको नागरिक भएको अनुभूति गर्नु परिरहेको छ अहिलेको हाम्रो राजनीतिक नेतृत्वको कारणले   
	बलिया छिमेकीले राजनीतिक हस्तक्षेप त गरेका थिए नै पहिलादेखि नै अब त ती देशका एउटा साधारण सेवानिवृत्त प्राध्यापकले समेत नेपालको इतिहास नै पुनर्लेखन गरिदिनेसम्मको प्राज्ञिक हस्तक्षेप गरेर नेपाली राष्ट्रिय प्राज्ञिक स्वाभिमानलाई समेत जिस्काउन थालिसकेका छन्  हाम्रा प्रधानमन्त्री र नेताहरू आन्तरिक र बाह्य राष्ट्रियतादेखि अन्य ठूलठूला र तदनुरूपका खोक्राखोक्रा कुराहरू गरेर शब्दहरू र अर्थहरू बीचको सम्बन्धलाई नै धरापमा पारिसकेका छन्  यसै परिप्रेक्ष्यमा यस आलेखको मुख्य विषय तिनै नेताहरूलाई एउटा चुनौती पेस गर्नु रहेको छ तपाईं नेताहरूका कारण हामी नेपालीहरू अरूका अगाडि असभ्य देखिन पुगेका हौं कि तपाईं नेताहरूको यो अकर्मण्यताका लागि जनता र समाज नै दोषी हुन्   
	प्यालेस्टिनी मूलका अमेरिकी विद्वान एडवार्ड सइदले प्रतिपादन गरेको ओरिएन्टलिजम भन्ने एउटा सिद्धान्त समाजविज्ञानमा निकै चर्र्चित छ  ओरिएन्टलिजममार्फत सइदले के अथ्र्याएका छन् भने पश्चिमा उपनिवेशको समयमा पश्चिमका लेखक प्रशासक र पर्यटकहरूले एसियाका मान्छेहरूका गुणदोष र चारित्रिक विशेषताका विषयमा यति शक्तिशाली ज्ञानको फेहरिस्त स्थापित गरेका थिए कि सबै पश्चिमा व्यक्तिहरूले पूर्वीयहरूलाई त्यही रेडिमेड ज्ञानका चस्माका आधारमा मात्र बुझ्ने गर्थे  उदाहरणस्वरूप एउटा फ्रेन्च लेखकले भारतीयहरू भावुक वा अतार्किक हुन्छन् भनेर आफ्नो अठारौं शताब्दीको किताबमा लेखेको रहेछ भने बीसौं शताब्दीसम्म धेरै पश्चिमाहरूले सबै भारतीयहरू त्यस्तै हुन्छन् भन्ने मान्यता बोकेर काम गरेका हुन्छन्  त्यस्तै एउटा अंग्रेजले नेपालीहरू बहादुर तर मूर्ख हुन्छन् भनेर लेखेको रहेछ भने धेरै अंग्रेजले सबैजसो नेपाली सधैभरि त्यस्तै हुन्छन् भनेर बुझ्ने गर्छन्  यसरी पश्चिमका विद्वानहरूले कसरी पूर्वका मान्छेहरूलाई बुझ्ने रेडिमेड ज्ञान तयार भएको थियो भनेर सइदले व्याख्या गरेका छन्  यो तर्कलाई फराकिलो बनाउँदा कहाँसम्म पुगिन्छ भने पश्चिमाको पूर्वीय व्यक्तिहरूका सन्दर्भमा स्थापित त्यो डिस्कोर्स यति शक्तिशाली छ कि स्वयम् पूर्वीयाहरूले आफू कस्ता रहेछौं भनेर बुझ्न पनि त्यही पश्चिमाको डिस्कोर्सको सहारा लिनुपरेको छ  
	ओरिएन्टलिजम भन्ने यस थेसिसको प्रसंग यहाँ उल्लेख गर्नुको कारण के हो भने नेपालको सन्दर्भमा भारतीय डिस्कोर्स यति शक्तिशाली भएर स्थापित हुन्छ कि हामी नेपालीले आफैंले भोगेको आफैं पात्र भएको घटनाबारे बुझ्नुपर्यो भने पनि भारतीय पात्रहरूको व्याख्या सुन्नुपर्ने नियति हाम्रै आँखा अगाडि छ  भर्खरै क्याम्बि्रजको प्रकाशनको नेपाल इन ट्रान्जिसन भन्ने पुस्तकमा लेखिएको एसडी मुनी भन्ने भारतीयको लेख त्यसैको एउटा उदाहरण हो  अहिलेको पुस्ताको नेपालीले त त्यस लेख वा त्यस पुस्तकका अन्य लेखका दाबीहरूलाई पुरै नपत्याएर आलोचनात्मक रूपमा ग्रहण गर्ने सामथ्र्य राख्छ  तर भविष्यको प्राज्ञिक अभ्यासमा एउटा यस्तो मजाक हुनेवाला छ कि आजको  वर्षपछि नेपालको शान्ति प्रक्रियाको इतिहासबारे अध्ययन गर्न चाहने कुनै नेपालीले तिनै विदेशीका लेखमा बढी भर पर्नेछ नेपालीका भन्दा  नेपालका सबै जनआन्दोलनहरू भारत आफैंले गराइदिएको भन्न सक्छ कुनै दिन  अनि जनआन्दोलनमा आफैं सहभागी भएको नेपालीले सोच्नु पर्नेछ ए म त यसकारण आन्दोलनमा सहभागी भएको रहेछु  र यस्तो विडम्बना हुने कारण नेपालको तन्किएको राजनीतिक संक्रमण हो  जतिजति यो लम्बिँदै जान्छ त्यति नै नेपालीको पहिचान झन्झन् मूर्ख भनेर बाहिरी जगतमा स्थापित हुँदै जान्छ जसमा प्रमुख योगदान छिमेकका विद्वानहरूको हुनेछ  र छिमेकका त्यस्ता व्यक्तिलाई महान विद्वान बनाउने काम नेपालकै व्यक्तिहरूले गर्नेछन्   
	कम्तीमा पनि जेठ  मा जसोतसो संविधान जारी गरेको भए भारतको एकजना औसत प्राध्यापकले राजा त्रिभुवन र  सालको नेपाली इतिहासको सार्वजनिक संशोधन गर्ने प्रयास गर्न सक्ने थिएनन् होला  समयमा एउटा संविधान पनि लेख्न नसक्ने अयोग्यहरूलाई तिनको शान्ति प्रक्रियाको इतिहासबारे जे बोले पनि हुन्छ जे लेखे पनि हुन्छ भन्ने परिसकेको छ परायाहरूलाई र यो क्रम बढ्दो छ  पुष्पकमल दाहाल र डा बाबुराम भट्टराईको भारतीय संस्थापनसँग साँठगाँठ भएपछि नै  बुँदे समझदारीको चरणमा राजनीति प्रवेश गरेको थियो भन्ने सबैलाई त्यतिबेलै थाहा भएको कुरा हो  तर त्यही कुरालाई भारतीयहरूले अहिले गौरवका साथ औपचारिक रूपमा किन सार्वजनिक गर्न लागेका हुन् भन्ने कुरा बढी संवेदनशील हो  दाहाल र भट्टराईको देशभित्र जति इज्जत खस्कँदो छ त्यति नै आत्मबलका साथ भारतीय दाबीहरू बाहिर आइरहेका छन्  हाम्रा नेताहरूले देशभित्र इज्जतिलो काम गर्नसकेका भए संविधान बनाएर देशलाई एउटा लोकतान्त्रिक कोर्समा लग्नसकेको भए विदेशीका दाबाहरू सत्य भए पनि असान्दर्भिकजस्ता लाग्ने थिए  तर कुरा ठीक त्यसको उल्टो भयो  संक्रमणकाल लम्ब्याएर राष्ट्रिय स्वाभिमान गिराउने काममात्र भयो  
	माओवादीका बारेमा यस्तो कुरा गरिरहँदा नेपाली कांग्रेस र नेकपा एमालेका सदस्य र समर्थकहरूलाई लागिरहेको हुनसक्छ कि संक्रमण लम्ब्याएको माओवादीले मात्र हो र यी दुई दललाई विश्लेषकहरूले आममाफी दिनुपर्छ  कुरा त्यस्तो होइन  ल माओवादी त डिजनरेट भए रे आर्थिक भ्रष्टाचार आदिमा डुबे रे र आफ्नो दलगत स्वार्थका लागि जातीय राजनीति गरेर संक्रमण लम्ब्याए रे  तर कांग्रेस र एमालेले आफूलाई पुनर्जीवन दिएर वास्तवमा नेपालको भलो गर्नसक्ने पार्टीहरू हामी नै थियौं र हामी नै हुनेछौं भनेर जनतालाई उत्साहित गर्न के गरे त  माओवादीको विकल्प हामी नै हौं भनेर जनताले पत्याउनेगरी सबैलाई प्रेरित गर्नसकेको भए बौद्धिक र नागरिक जनमत ती पार्टीको पक्षमा सशक्त देखिन्थ्यो र माओवादी एक्लैले संक्रमण चाहेर पनि लामो पार्न सक्ने थिएन  तसर्थ संक्रमणकाललाई कहालीलाग्दो रूपमा लम्ब्याएर आम नेपालीको राष्ट्रिय पहिचानलाई नै हीनताबोधको स्तरमा झराल्न एउटा दलमात्र नभएर प्रमुख दलका प्रमुख पात्र सबै उत्तिकै जिम्मेवार छन् आआफ्नै हिसाबमा   
	आफूलाई भारतपरस्त भएको आरोपको बचाउमा प्रधानमन्त्रीभट्टराईले कान्तिपुरमार्फत नै आन्तरिक र बाह्य राष्ट्रियताको व्याख्या पस्किन खोजेका थिए अस्पष्ट र अधुरै रूपमा भए पनि  अनि आर्थिक रूपमा सबल नभएसम्म राष्ट्रिय स्वाधीनता जोगाउन सकिंदैन भन्ने उनको पुरानो तर्क पनि ठीकै छ  तर भट्टराईले मनन गर्नुपर्ने अहिलेको सबैभन्दा महत्वपूर्ण विषय के हो भने राजनीतिक संक्रमण यसरी लम्बिन दिनु भनेको राष्ट्रिय स्वाधीनतालाई नराम्रो धक्का दिनु हो विदेशीबाट झन् हेपिनु हो र राष्ट्रिय पहिचानले ठूलो मूल्य चुकाउनु हो  संक्रमणबाट पार लागेपछि मात्र भट्टराईको आर्थिक सशक्तीकरणको पालो आउँछ  तसर्थ राष्ट्रिय स्वाधीनताको पक्षमा कुरा गर्ने सबैले महसुस गर्नुपर्यो कि देशको अस्मिता लम्बिँदो संक्रमणले खस्काइरहेको छ  र यो विषय  
	केवल नेपालीहरूको सामाजिकआर्थिक विकासको मात्रै नभएर उनीहरूको बाह्य विश्वसँगको पहिचानको अस्मितासँग जोडिएको विषय हो   
	नेपालजस्तै लम्बिएका संक्रमणका दीर्घरोगी अन्य मुलुकहरूको नाम सम्झने बित्तिकै सबैलाई लाग्छ ती देशका जनता कति बेवकुफ होलान् जसले गर्दा ती देशहरूमा राजनीतिक स्थिरता कहिल्यै छैन  आज नेपालको विश्वसामु परिचय पनि कस्तो हुँदै गइरहेको छ भने यो देशका मान्छे आफ्नो संवैधानिक गोरेटो पनि आपै कोर्न नसक्ने निकम्मा हुन्  अनि त्यस्तो देशका मान्छेलाई यहाँका नेताहरूलाई अरूहरूले किन सम्मान गर्ने  राष्ट्रिय स्वाधीनता र आत्मसम्मान कुनै एउटा राजनीतिक दलको पोलिटव्युरोले पारित गरेर स्थापित हुने विषय हो र   
	संविधानसभाको अवसानपछि देखिएको राजनीतिक पहलकदमीको रिक्तताले के कुरा स्थापित गरिदियो भने नेपालमा वास्तवमा राष्ट्रकै नेता हुन योग्य छु भन्ने आत्मबल र महत्वाकांक्षा भएको व्यक्ति कोही पनि रहेनछ  पुष्पकमल दाहालको आत्मबल पहिलेजस्तो रहिराखेको भए उपलब्ध शक्ति सन्तुलनमा सम्भव निकास यो हो भनेर राजनीतिलाई अगाडि बढाउने सामथ्र्य राख्थे  तर उनको राजनीतिक विश्वसनीयतामा आएको ह्रास व्यक्तिगत आर्थिक मामिलामा कमजोरी र सबैसँग खेल्न खोज्ने कुरा बाहिर आएपछि उनले सम्पूर्ण आत्मविश्वास गुमाएको प्रमाण विगत दुई महिनामा उनको निस्त्रियता वा अकर्मण्यता नै हो  बाबुराम भट्टराईले त आफूमाथि जनताले ठूलो आशा राख्नु नै गल्ती थियो भन्ने आशयको लेख लेखेर अब आफ्नो राजनीतिक महत्वकांक्षाको पनि अवसान भएको स्वीकार्न थालेका छन्  सबैभन्दा ठूलो पार्टीका ठूला नेताहरूको गिरेको आत्मविश्वास कसैको लागि पनि सुखद विषय त होइन तर यथार्थ भने यही हो  
	सबै प्रमुख दलका प्रमुख नेताहरूको आत्मविश्वासको कमीले गर्दा अलिकति पनि जोखिम लिन सबैजना सधैभरि यसरी नै डराउने हो भने पहिचानको लडाइँ लडेका नेपालीहरूले नेपालभित्रै पहिचानको मुद्दा त कुनै हिसाबमा जित्लान् तर त्यतिबेलासम्म नेपालीको राष्ट्रिय पहिचान र स्वाभिमानको मुद्दाले अन्तर्राष्ट्रिय स्तरमा हारिरहेको हुनेछ  तसर्थ संक्रमणको समयसीमा कति हुन्छ भन्ने कुरा नेपालको राष्ट्रिय स्वाधीनतासँग सबैभन्दा प्रमुख रूपमा जोडिएको विषय हो  संक्रमणकालका राजनीतिक मुद्दाहरू त्यसपछि मात्रै आउँछन्  
	 
	
"
