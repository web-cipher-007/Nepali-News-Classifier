आर्थिक क्षमताबिनाको संघीयता निरर्थककमजोर र परनिर्भर अर्थतन्त्र भएको राष्ट्रमा गठन हुने स्वायत्त प्रदेशहरूका आर्थिक अवस्था कमजोर हुने निश्चित नै छ "
	राज्य पुनर्संरचनामा प्रदेशहरूको नामांकन र सिमांकनका विषयमा मुलुकमा तातो बहस चलिरहेको छ  मुख्यतः यसै विषयमा राजनीतिक शीर्ष तहमा सहमति हुन नसक्दा जननिर्वाचित संविधानसभाको असामयिक अन्त्य हुनपुग्यो  यस दुर्घटनाले  दशकदेखि मुलुकमा थाँती रहेको एजेन्डालाई निकास दिनुपर्ने ऐतिहासिक जिम्मेवारी र दायित्वसहित गठन भएको संविधानसभाको अवसानमात्र भएन एउटा निर्धन राष्ट्रको अर्बौँ रकम एवं चार वर्षसमेत निरर्थक सिद्ध हुनुका साथै समग्र मुलुक थप अन्योल र अनिश्चयको भुमरीमा फस्न पुगेको छ   
	 फागुनमा नै मुलुकले संघीय शासन प्रणालीको दिशा अख्तियार गरेको हो  अन्तरिम व्यवस्थापिकासंसदले अन्तरिम संविधान  मा पहिलो संशोधन गर्दै राज्यको अग्रगामी पुनर्संरचना सम्वन्धमा संघीय शासनसहितको अग्रगामी पुनर्संरचना गरिने प्रावाधान राखेको हो   जेठ  मा बसेको संविधानसभाको पहिलो बैठकले नेपाल संघीय लोकतान्त्रिक गणतन्त्रमा विधिवत परिणत भएको घोषणा गरेको थियो  यसरी मुलुकको भावी शासन प्रणालीबारे स्पष्ट दिशानिर्देश भइसकेकोले बहस अग्रगामी पुनसर्ंरचनासहितको संघीय प्रणालीलाई व्यवहारमा रूपान्तरण गर्न अवलम्बन गरिने विषयहरूमा घनिभूत पारिनु आवश्यक छ   
	राजनीतिक वृत्तमा संघीयताबारे थुप्रै बहस भए पनि आर्थिक संघीयताका विषयमा पर्याप्त छलफल हुनसकेको छैन  आर्थिक समृद्धि नै संघीय शासन प्रणालीको मुख्य आधार हुने भएकाले आर्थिक पक्षलाई प्रमुखता साथ सम्वोधन गरिनु जरुरी छ  एकीकृत शासन प्रणालीमा सबै क्षेत्र र वर्गको समान रूपमा पहुँच स्थापित हुन नसकेकोले यस्तो असमानताको अन्त्य गरी सवै नेपालीको समान र सहज हैसियत स्थापित गरी सहभागितामूलक समृद्ध राष्ट्रको निर्माण गर्नु नै संघीय राज्य संरचनाको मुख्य अभीष्ट हो   
	राज्यको पहुँचबाट वञ्चित रहेको क्षेत्र र जनतालाई शासन प्रणालीमा प्रत्यक्ष हिस्सेदार बनाई राष्ट्रप्रति अपनत्व सिर्जना गर्ने प्रक्रियामा सहभागी बनाउने कार्य नै अग्रगामी परिवर्तन हो  राज्यबाट कसैले पनि आफू शोषित पीडित भएको महसुस गर्न नपरोस् र सबैले अपनत्वको अनुभव गर्दै आर्थिक समृद्धितर्फ अग्रसर हुनसक्ने अवस्थाको सिर्जना गर्नसक्नुमा नै संघीय शासन प्रणालीको सार्थकता र सफलता निहित हुन्छ   
	आर्थिक एवं राजनीतिक अधिकारको स्पष्ट बाँडफाँड र सोको प्रत्याभूति गर्नु नै राज्य पुनसंरचनाका मुख्य दुई पक्ष हुन्  प्रदेशहरूलाई आर्थिक रूपमा सक्षम र स्वायत्त बनाई आत्मनिर्भरता हासिल गर्नु नै आर्थिक संघीयताको प्रमुख मापदण्ड पनि हो  आर्थिक क्षमता विनाको संघीयता निरर्थक हुन्छ  प्रदेशहरू केन्द्रप्रति बढी निर्भर हुनुपर्ने अवस्था आएमा संघीयताको खासै औचित्य रहँदैन  अहिलेकै क्षेत्र वा जिल्लाले झैं केन्द्रकै भर पर्नुपर्ने हुन्छ  मुलुकले उदारीकरण खुला र प्रतिस्पर्धात्मक अर्थनीति अवलम्वन गर्दै आएको सन्दर्भमा यसलाई निरन्तरता दिंदै निजी क्षेत्रलाई अर्थतन्त्रको प्रमुख संवाहकको भूमिका निर्वाह गर्न पाउने कुराको प्रत्याभूति गरिनुपर्छ भने प्रदेशका अधिकार र जिम्मेवारी पनि स्पष्ट पारिनुपर्छ  त्यसैले आर्थिक रूपमा आत्मनिर्भर हुन टेवा पुग्नेगरी प्रदेशका अधिकारहरूलाई स्पष्ट पारिनुपर्छ  साथै प्रदेशहरू बीचको परस्परको अन्तरनिर्भरता र समन्वयलाई पनि सुदृढ पारिनुपर्छ  एउटा प्रदेशमा भएका स्रोतसाधनलाई अर्को प्रदेशले उपयोग गर्नुपर्दाका सर्तहरूलाई स्पष्ट र पूर्ण परिभाषित गरिनुपर्छ  आपनो प्रदेशभित्र आन्तरिक तथा बाह्य लगानीको प्रवर्द्धन र प्रत्याभूति गर्ने पूर्वाधारको विकास गर्ने लगायत सम्पूर्ण रूपमा अनुकूल वातावरण निर्माण गरी आर्थिक समृद्धिको मार्गर्प्रशस्त पार्न उनीहरू सक्रिय रहनुपर्छ  त्यस्ता कार्यमा केन्द्रले सहजकर्ताको भूमिका निर्वाह गर्नुपर्छ  कुनै प्रदेशभित्र पर्ने स्रोतसाधन र सम्पदालाई समग्र मुलुकका लागि उपयोग गर्न सकिने अवस्थाको प्रत्याभूति गरिनुपर्छ  त्यसबाट सम्बन्धित प्रदेशले आय आर्जन गर्ने रोजगारी सिर्जना गर्ने आदि अवसरहरू पाउनुपर्छ   
	आर्थिक क्षेत्रमा केन्द्र र प्रदेश बीचका सीमा एवं क्षेत्रलाई स्पष्ट परिभाषित गरिनुपर्छ  प्रादेशिक स्वायत्तताको रक्षा गर्दै त्यहाँं रहेका प्राकृतिक स्रोतहरूको परिचालन औद्योगिक विकास पूर्वाधार निर्माण आदिमा केन्द्रले आन्तरिक एवं बाह्य पुँजी र प्रविधि आकषिर्त गर्न सहयोग गर्नुपर्छ  प्राकृतिक स्रोतसाधनले परिपूर्ण भएर पनि त्यसलाई परिचालन गर्न नसक्ने प्रदेशलाई केन्द्रले विशेष रूपमा सहयोग र प्रोत्साहित गरी आर्थिक समृद्धिको मार्गप्रशस्त गर्नुपर्छ   
	हालको समष्टिगत अर्थतन्त्रको अवलोकन गर्दा अर्थतन्त्रका सूचकहरू सकारात्मक देखिंदैनन्  वाषिर्क बजेटको  प्रतिशत हिस्सा वैदेशिक स्रोतमा आधारित छ  लाखौ युवा जनशक्तिले विदेशबाट पठाउने अर्बाैंको विप्रेषणको कारण शोेधनान्तर बचतले ऐतिहासिक विन्दु छोएको छ  कुल निर्यात व्यापारले पेट्रोलियमको आयातमात्रै पनि धान्न सकिरहेको छैन  राजस्वले प्रशासनिक खर्च धान्न नसक्ने अवस्था छ  यस्तो कमजोर र परनिर्भर अर्थतन्त्र भएको राष्ट्रमा गठन हुने स्वायत्त प्रदेशहरूका आर्थिक अवस्था कमजोर हुने निश्चित नै छ  साथै संघीय शासकीय संरचना निर्माणका लागि पनि ठूलै धनराशि खर्च हुनेछ  तसर्थ यी र यस्ता हरेक कार्यमा प्रदेशको बजेटमा केन्द्रको योगदान निर्णयक हुने देखिन्छ  केन्द्रप्रतिको निर्भरता न्यून हुनेगरी प्रादेशिक स्वायत्त र आत्मनिर्भर अर्थतन्त्र निर्माण गर्नु अत्यन्तै कठिन र चुनौतीपूर्ण कार्य हो  तर सबै प्रदेश आर्थिक रूपमा आत्मनिर्भर हुनसक्तैनन् भनेर संघीयताको लक्ष्यबाट पश्चगमन गर्नु भनेको समयलाई पछाडि धकेल्नु हो  तसर्थ प्रदेशहरूलाई आर्थिक रूपमा आत्मनिर्भर बनाई संघीय शासन प्रणालीलाई सफल र प्रभावकारी बनाउने उपायहरूको खोजी गरिनुपर्छ  यसबारे राष्ट्रिय रूपमा नै बहस हुनु जरुरी छ  आर्थिक संघीयताका आधारहरूको वस्तुगत विश्लेषण गरी राज्यको पुनर्संरचना भएमा प्रदेशहरूबीच आर्थिक विकासमा सन्तुलन स्थापित गर्न महत्वपूर्ण योगदान हुनेछ  प्रदेशहरूभित्र रहेका प्रतिस्पर्धात्मक क्षमता र तुलनात्मक लाभका क्षेत्रहरूको परिचालन गरी राजस्व अभिवृद्धि एवं रोजगारीका अवसरहरू सिर्जना गर्नुका साथै विविध सामाजिक कार्यहरूमा राज्यको योगदान बढाउनुपर्छ   
	केन्द्र र प्रदेशका राजस्व संकलनका सीमाहरू प्रदेशहरूबीच स्रोतसाधनको बाँडफाँड एउटा प्रदेशका प्राकृतिक स्रोतसाधनलाई अर्काे प्रदेशले उपयोग गर्ने मापदण्ड प्रदेशहरू बीचको अन्तरनिर्भरता कुनै प्रदेशमा रहेको स्रोतसाधनको परिचालनमा केन्द्रको भूमिका र तिनलाई केन्द्रले उपलब्ध गराउने आर्थिक सहायता वा अनुदान आदि विषयलाई प्रदेशको संरचनाकै समयमा निरुपण गरिनुपर्छ  साथै केन्द्रीय तहबाट संचालन गरिने परियोजना एवं बाह्य लगानी र प्रविधि हस्तान्तरणजस्ता पक्षहरूलाई पनि एकैसाथ संबोधन गरिनु आवश्यक छ  अतः संघीय शासन प्रणाली अन्तर्गत निर्माण हुने संविधानमा आर्थिक संघीयताको सम्पूर्ण पक्षलाई पूर्ण परिभाषित र स्पष्ट गरिनु आवश्यक हुन्छ  
	मुलुकले संघीय शासन प्रणालीको मार्ग अख्तियार गर्ने निक्र्यौल गरेको लामो समय व्यतित भइसक्दा पनि संविधानमा रहेको प्रावधानलाई कार्यान्वयन तहमा रूपान्तरण गर्न ढिलाइ भइरहेको छ  स्थायी संविधानको निर्माण हुन नसक्दा संक्रमणकाल अनपेक्षित रूपमा लम्मिएको छ  यस्तो अस्थिरता र अस्पष्टताको अवस्थामा थप बाह्य लगानी आउने अपेक्षा गर्न सकिन्न  यदि संक्रमणको अवधि थपिंदै गएमा हालको लगानी पनि बहिर्गमन हुने खतरा बढ्दै जानेछ  यस्तो तरल अवस्थाबाट मुलुकलाई जतिसक्दो छिटो मुक्त गराउनुपर्छ  तसर्थ संविधान निर्माणको प्रक्रियालाई अविलम्ब पुरा गरी राष्ट्रले तय गरिसकेको संघीय प्रणालीलाई कार्यान्वयनमा ल्याई समग्र मुलुकलाई आर्थिक समृद्धितर्फ अग्रसर गराउनु नै एकमात्र विकल्प हो   
	लेखक नेपालकुवेत उद्योग वाणिज्य संघका अध्यक्ष हुन्   
	 
	
"
