भट्टराईमाथि आरोप भ्रम र वास्तविकतापहिलोपटक जननिर्वाचित उदाहरणीय समावेशी संविधानसभा आज हाम्रासामु छैन "
	पहिलोपटक जननिर्वाचित उदाहरणीय समावेशी संविधानसभा आज हाम्रासामु छैन  संविधानसभा र गणतन्त्रका विरोधीलाई त आज हाइसन्चो भएको होला तर त्यसैका निम्ति संघर्ष गरेका शक्तिका लागि आफ्नो त्याग बलिदान र संघर्षबाट प्राप्त उपलव्धि संस्थागत गर्न अझ गम्भीर भएर अगाडि बढ्नुपर्ने अवस्था आएको छ  कतिपय मानिसले यसको सम्पूर्ण दोष प्रधानमन्त्रीको टाउकोमा थोपरेर आफू पानीमाथिको ओभानो हुने प्रयत्न गरेका छन्  संविधानसभाको विघटन गराउने सत्ताका लागि मरिहत्ते गरेर व्यक्तित्वको विघटन हँुदै गरेको पात्रका रूपमा बाबुरामलाई उभ्याउने फगत प्रयत्न गरेर भ्रम सिर्जना गर्ने कोसिस गरिएको छ  
	संविधानसभाको अवसानबारे 
	संविधानसभाले समयमा संविधान जारी गर्न सकेन यो सत्य हो  तर संविधानसभाका अन्तिम महिना प्रधानमन्त्रीकै पहलमा संविधानका विवादित विषयहरूमा सहमति जुटाउन गरिएको प्रयत्नले अन्तिम रूप पाउँदै थियो  संघीयता बाहेकका अरु सबै विषयमा सहमति भइसकेको थियो  संघीयता बिनाको संविधान जारी गर्ने चाहना राख्नेहरूको योजना मुताविक संघीयतामा सहमति खोज्न दिइएन  हठात राष्ट्रिय सरकारको कुरा ल्याइयो  माओवादीका तर्फबाट बिना कुनै भाखा विपक्षीकै मागबमोजिम विपक्षमा मतदान गर्नेहरूलाई नै सरकारमा दोस्रो स्थानमा विराजमान गराउने काम पनि भयो   
	संविधानसभाको म्याद सकिँदै थियो सहमतिमा भाँजो हाल्ने काम पनि एकैसाथ हुँदै थियो  त्यो कुराको संकेत पाएरै प्रधानमन्त्रीको अगुवाइमा कथंकदाचित् जेठ  मा संविधान जारी गर्न नभ्याएमा रक्षकवचका रूपमा मात्रै संविधानसभाको म्याद थप्ने प्रस्ताव दर्ता गरिएको थियो  तर विपक्षीहरू  
	पछाडि हटेका कारण संविधानसभा जोगाउने प्रधानमन्त्रीको चाहना पूरा हुनसकेन   
	संविधान जारी गर्न सहमति चाहिने सहमति कुनै हालतमा हुनै नदिने संविधानसभा जोगाउन म्याद थप्नुपर्ने विधेयक दर्ता गर्ने मन्त्री र पार्टी नै त्यसविरुद्ध उभिने संकटकाल लगाएर भए पनि संविधानसभा जोगाउन नदिने काम जसले गरे आज उनीहरू नै संविधानसभा विघटन गराउने प्रधानमन्त्री भनेर एकोहोरो फलाकिरहेका छन्  क्षणिक नै भए पनि अनेक तर्क गरेर जनतालाई भ्रममा राख्न सकिन्छ कि भन्ने प्रयत्न गर्दैछन् जो आत्मरति बाहेक केही हुने छैन  प्रधानमन्त्रीले संविधानसभा जोगाउन गरेका प्रयत्नबारे वार्तामा बस्ने कांग्रेस एमालेका नेताहरूको त्यतिबेलाको सक्कली डायरी पल्टाएमात्रै पुग्नेछ  संविधानसभाप्रतिको लगाव भएकै कारणले सरकारले सर्वोच्च अदालतको फैसला बमोजिम अर्को संविधानसभाको चुनाव घोषणा गरेर संविधानसभालाई जुनसुकै रूपमा भए पनि जोगाउने काम सँगसँगै राष्ट्रपतिको पद पनि जोगाइदिएको साँचो हो  
	संविधानसभा जोगाउन माधव नेपाल र झलनाथ खनालले राजीनामा दिए बाबुरामले किन दिएनन् भनेर भ्रम पार्ने कोसिस पनि गरिँदैछ  त्यतिबेला पनि यसको म्याद थपेर माओवादीले नै संविधानसभा जोगाएको थियो  तर यसपटक म्याद थप्न कांग्रेस र एमाले तयार भएनन्  सहमति पनि नगर्ने म्याद थप्न पनि नमान्ने भएकै कारण संविधानसभा अवसान भएको हो  म्याद नथपेका कारण संविधानसभाको अवसान भयो त्यसो गर्नु महाभूल थियो भन्ने पनि विस्तारै बोध हुँदै जाला   
	संविधानसभाको अवसानपश्चात अर्को संविधानसभाको निर्वाचनमा सहभागी हुन्नौ भन्ने प्रतिपक्षको बालहठ र सोही लहैलहैमा चुनावसम्बन्धी अध्यादेश जारी नगर्ने राष्ट्रपतिको क्रियाकलाप फेरि पनि शून्यता सिर्जना गर्ने वाहक बने  यसको समीक्षा पनि इतिहासले गर्ने नै छ   
	सबैतिर अँध्यारोमात्रै छैन 
	संविधानसभाको निर्वाचनपश्चात पाँचवटा सरकारमध्ये शान्ति र संविधानमा निर्णायक र देखिनेगरी भएको प्रगति यही सरकारको पालामा हो  माओवादी सेनाको समस्या हल गरेको एक सातामै संविधान लेखिदिने भनाइ पनि सुनिएकै हुन्  आज तिनको लेखाजोखा अग्रगामी चेतना भएका जनताले पक्कै गरेका होलान्  ती वाणी दिमागमा सोचेर मुखबाटै निकालिएका थिए भने तिनको पनि हिसाब चुक्ता गर्नैपर्ला   
	सर्वोच्च अदालतको आदेश बमोजिम सरकारले घोषणा गरेको अर्को संविधानसभा चुनावको विरुद्धमा उभिने र चुनाव गराउने अध्यादेश जारी गर्नबाट रोक्ने कुरा संविधानसभाप्रतिको प्रतिबद्धतामाथि नै शंका उठाउने प्रमाण हुन्  यति हुँदाहुँदै पनि यदि जनता साथमा छन् भने निराश हुनुपर्ने अवस्था पर्दैन  जनता संविधानसभाबाटै संविधान पाउने पक्षमा छन् त्यसकारण जतिसुकै कठिन भए पनि भविष्य अँध्यारो छैन  संविधानसभाबाटै संविधान पाउने जनताको इच्छालाई रोक्न खोज्ने कुनै पनि हर्कत सफल हुने छैनन् भन्ने कुरा कमसेकम दलहरू र तिनका नेताहरूले बिर्सन हुँदैन   
	वास्तविकता त यो पो हो 
	प्रधानमन्त्री निर्वाचित हुँदानहुँदै आफ्नै पार्टीको एक हिस्साको अराजनीतिक गतिविधिले पार्टी नै फुटाइ छाड्यो  शान्ति र संविधान कुनै हालतमा पूरा हुन नदिने हजार हर्कतका बाबजुद सेना समायोजन र पुनःस्थापनाको काम यही सरकारले सम्पन्न गर्यो  राजनीतिक भागबन्डामा गरिने नियुक्तिलाई योग्यता क्षमता र प्रतिस्पर्धाका आधारमा गर्ने परिपाटी बसाल्यो  भ्रष्टाचारको गन्ध आउनासाथ मन्त्रीलाई बर्खास्त गर्ने साहस यही सरकारले देखायो  वैदेशिक लगानी र सहयोगका प्रतिबद्धतामा राजनीतिक अन्यौलताका बीचमा पनि उल्लेख्य वृद्धि गरायो   
	राजधानीको कुरूप अनुहार यही अवधिमा सुन्दर बन्दैछ  राष्ट्रिय गौरवका आयोजनाहरू प्राथमिकतासाथ कार्यान्वयनको चरणमा छन्  लगानीका अवसरहरू बढेका छन्  कैयन प्रतिकूलताका बाबजुद पनि यही सरकारले घोषणा गरेका दीर्घकालीन महत्वका जनमुखी कार्यक्रमहरूले आकार लिँदैछन्  यसबाट आत्तिएर त यी लाञ्छना प्रधानमन्त्री बाबुराम भट्टराईमाथि लगाइँदै छैन  आरोपहरू मुखको तीतो पोख्ने सहारा त बन्ला समस्याको समाधान बन्ने छैनन्  त्यसैले भ्रममा हैन वास्तविकतामा र आरोपमा हैन समाधानमा केन्दि्रत बनौं  यसैमा देश र जनताको हित निहित छ  लेखक माओवादीका पूर्वसभासद् हुन्   
	 
	 
	 
"
