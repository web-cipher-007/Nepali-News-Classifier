राज्य पुनर्संरचना र कर्तव्यको समायोजनराज्य पुनर्संरचना सुझाव उच्चस्तरीय आयोगको प्रतिवेदन अल्पमत र बहुमत गरी दुईवटा प्रस्तुत भए "
	राज्य पुनर्संरचना सुझाव उच्चस्तरीय आयोगको प्रतिवेदन अल्पमत र बहुमत गरी दुईवटा प्रस्तुत भए  कस्तो विधि प्रक्रिया बनाएर संविधानसभाका अध्यक्षले छलफल गराउनु हुने हो केही दिनभित्रै तय होला  संविधानसभाको राज्य पुनर्संरचना समितिमा एक चरण छलफल चलाएर संविधानसभामार्फत संवैधानिक समितिमा लैजाने वा सिधा संवैधानिक समितिमा लगेर त्यहाँको छलफल र निचोडपश्चात संविधानसभामा भन्ने कुरा सभाध्यक्षले यस विषयमा दलहरूको राय लिएर वा नलिएर नै पनि निर्णय छिटै गर्नुहुनेछ  समयको चापलाई हेरेर र पार्टीहरू नै सहमतिमा पुग्नपर्ने आवश्यकता सभाध्यक्षले ठान्नुभएमा प्रायः सानाठूला सबै दलका अधिकांश नेतागण समाविष्ट संवैधानिक समितिमा सिधै छलफल गराउन सक्ने सम्भावनालाई नकार्न सकिन्न   
	राज्य पुनर्संरचना आयोग गठन गर्ने कुरामै कचिङ्गल गरिरहेका मुख्य दलहरूले आयोगलाई पहिचान र सामथ्र्यलाई मुख्य अधार मानेर सुझाव प्रतिवेदन बनाउने कार्यदेश सहमतिमै पस्किएका थिए  पहिचान र सामथ्र्य भनेको के हो  परिभाषा नगरिकन दलहरूको आआफ्नो छनोटमा पठाइएका सदस्यको नजरमा पहिचान र सामथ्र्य शब्दहरूलाई आ आफ्नो परिभाषाभित्र मात्र बुझ्ने तरिका र अडान भएका कारणले उक्त आयोगको प्रतिवेदन दुईवटा आउनु अस्वाभाविक थिएन  अझ दलैपिच्छे आआफ्नै चुनावी घोषणापत्रझैं सदस्यहरूपिच्छे एकएक थान सुझाव आउनसक्ने सम्भावना भने यसपटकलाई टरेको छ  अहिलेलाई यही नै ठूलो कुरा हुनपुगेको छ  केही महिनादेखि दलगत रूपमा एकढिक्का भएको घोषणा गरेको एमालेद्वारा अनुमोदित सदस्यहरू भिन्नभिन्न मतमा विभाजित भएर आआफ्नो मत प्रदान गरेछन्  निकट विगतमा पार्टीका शीर्ष नेताहरूझैं उनीहरू बाँडिएर माओवादी र कांग्रेसका मतमा सामेल हुन पुगेछन्  विभाजित मतलाई लिएर एकादुई गर्दै एमाले तथा कांग्रेसका नेतागणहरू यी दुवै प्रतिवेदनलाई नस्वीकार्ने घोषणा गरिरहेका देखिएका छन्  यसको अर्थ हो यी दलका नेताहरू राज्य पुनर्संरचनासम्बन्धी मुद्दामा पुनः नयाँ शिराबाट बहस थाल्न चाहन्छन्  आफैंले चयन गरेर आधिकारिक प्रतिनिधित्व गराएका आफ्नै प्रतिनिधिहरूमाथि विश्वास गर्नसक्ने अवस्था दलविशेषसँग हुन नसक्नुले समाज रूपान्तरणका मुद्दामा दलहरू आफैंभित्र प्रस्ट र एकमत छैनन् भन्ने देखाएको छ  यसले पुराना स्थापित भनिएका दलहरूसमेत आजका मितिसम्म या संस्थागत छैनन् यात हरेक मुद्दाहरूमा अपुंगे निर्णय गर्न खुला छन् भन्ने अर्थ नै लाग्छ  आआफ्नै ढंगले निर्णय गर्न थाल्नु भनेको एकातिर संस्थागत हुन नसक्नु र अर्कोतिर दलविशेष आफैं पनि संक्रमणमा रहनु भन्ने हो   
	सम्भवतः माओवादी लगायत अन्य दलको यी दुई प्रतिवेदनवारे आधिकारिक प्रतिक्रिया उपलब्ध गराएपछि पुनः एकपटक सहमतिमा पुग्ने हेतुले राज्यको पुनर्संरचनाको मुद्दाबारे आन्तरिक तथा बाह्य बहस व्यापक हुनेछ  त्यस सम्भावित बहसका लागि दलहरूले आआफ्नै विधि र प्रक्रिया अपनाउलान् पनि  यद्यपि संघीयतासहितको राज्य पुनर्संरचनाको आवश्यकता किन पर्यो भन्ने विषयमा उनीहरूले पहिला बहसलाई केन्दि्रत गर्न आवश्यक छ  दोस्रो नेपाली राज्यमा देखिएका साना र ठूला अन्तरविरोधहरू केके हुन्  यी अन्तरविरोधहरूले हो या भाग्यवादले ककसको पहिचान विगतमा गुम्दै गयो  कसको पहिचान आजसम्म चम्किलो बन्दै गयो  पहिचान गुम्दै जानेको सामथ्र्य कसरी गुम हुनपुग्यो र पहिचान चम्किलो हुनेहरूको सामथ्र्य कसरी बढ्यो  गुम हुने र नहुनेको बीचमा राज्यमा पहुँच कसरी स्थापित हुनपुग्यो  यी विषयको ऐतिहासिक सन्दर्भ र आजको मागलाई तादात्म्यतापूर्वक हेर्न जरुरी छ कि छैन बहसमा केन्दि्रत हुनुपर्ने अर्को पाटो हो  तेस्रो सबैभन्दा महत्त्वपूर्ण कुरा सबै नेपालीको पहिचान र सामथ्र्यमा एकरूपता ल्याउन आवश्यक छछैन  छ भने के कस्ता उपाय खोजिनुपर्छ भन्नेमा पनि बहस हुनुपर्छ   
	समाजशास्त्र र मानवशास्त्रका स्वदेशी र विदेशी विद्वान अन्वेषकहरूले केही दसकयता नेपालमा पहिचानका मुद्दाहरूलाई अनेकौं कोणबाट उठाए र नै नेपाली समाजमा पहिचानको विषय बलियोसँग उठ्यो  अमूक समुदायको आर्थिक हैसियत नउठ्नुमा सामाजिक वा राजनीतिक पहिचान बन्न र उठ्न नसक्नुमा सामाजिक मर्यादा वा हैसियत नाशिनुमा आआफ्नो पहिचान पहिचान भन्न्ााले धार्मिक जातीय सांस्कृतिक रीतिरिवाज तथा क्षेत्रगत हिसाबले बसोबास गरिरहेका समुदायको अर्थमा बुझिन्छ मासिनु वा कमजोर हुनुसँग जोडाएर हेरे  दलित हुनु जनजाति हुनु क्षत्री या बाहुन हुनु मधेसी हुनु वा कर्णालीको हुनु वा सुदूर पश्चिमको हुनु वा जन्मनु कसैको बसको कुरा होइन  तर त्यही भएबापत पिछडिनु हेपिनु पेलिनु पहुँच नहुनु सबैभन्दा बढी सिमान्तकृत नै हुनपुग्नु सबैभन्दा अप्ठ्यारा विषय हुन्  पहिचान स्थापित गर्नसकेकाहरूको मात्रै होइन पहिचान हराउँदै गएका र गुमाउँदै गएकाको पहिचान स्थापित गर्दा गुम्दै गएको पहिचान स्थापित गरी सामथ्र्य हासिल गर्न सकिन्छ भन्ने मान्यताबाटै आज यो बहस भित्रिएको हो  यद्यपि यी मुद्दाहरू नेपाली समाजमा झिनो रूपमा भए पनि सन्  कै दसकदेखि सुरु भएका थिए र विस्तारै झांगिदै गए   
	सन्  मा सरकारकै अंग रहेको राष्ट्रिय योजना आयोगको पहलमा छापिएको नेसनल लिभिङ स्ट्यान्डर्ड सर्भेले जातीय आधारमा को कति गरिबीको रेखामुनि रहेका छन् भन्ने देखायो  त्यसको नौ वर्षपछि सन्  मा कुनकुन जातविशेषको गरिबी कति प्रतिशतले घट्न पुग्यो भन्ने कुरा तुलना गर्दै प्रकाशित हुनपुग्यो  यी दुईवटा सर्भे प्रतिवेदनलाई हेर्दा पहिचान गुम्दै गएकाहरूको सामथ्र्यमा सुधार नभएको देखियो  पछिल्लो चरणमा सेना प्रहरी ससस्त्र प्रहरीबल निजामती सेवा न्यायालय शिक्षक प्राध्यापक डाक्टर नर्स वकिल तथा संवैधानिक नियुक्तिहरूमा पहिचानका आधारमा को कति हिस्सेदार भन्ने हेर्न र बुझ्न थाल्ने मानिसहरूको संख्या बढ्यो  त्यसमा पनि पहिचान हराउँदै गएकाहरूको पहिचान भेटिएन वा नगन्य देखियो  केही समयभित्रै उद्योग व्यवसाय बैंक वित्तीय संस्थाहरू गैरसरकारी संस्थाहरू तथा अझ सहकारी संस्थाहरूमा कसको कति पहुँच कसले कति हैसियत राख्छन् भन्ने पनि विस्तारै आइरहेका छन् र आउनेछन्  यी सबै कुरा हेर्दा स्वाभाविक रूपमा त्यहाँ पहिचान खोजिरहेकाको पहिचान स्थापित भएर सामथ्र्य बलियो हुनुको सट्टा  वर्षको अवधिमा सापेक्षित रूपमा सुधार नभएको प्रस्ट देखिन्छ  जागरुक हुँदै गएका सम्बन्धित मानिस जुनसुकै दलविशेषमा भए पनि यतिबेला एकढिक्का भएर पहिचान स्थापित गर्न खोजी गरिरहेका छन् र पहिचान स्थापित भएपछि सामथ्र्य बढ्ने कुरामा उनीहरू ढुक्क देखिन्छन्  यद्यपि पहिचान स्थापित हुँदा आफ्नो समुदायको सामथ्र्य कसरी बढ्ला भन्ने कुरामा अन्य अवयवहरूको भूमिकासहितका तर्कहरू बलियो ढंगले प्रस्तुत गरिएका देखिन्नन्   
	केही विद्वान खासगरी आफूलाई खाँटी समाजवादी भन्न रुचाउने र वर्गसंघर्षको हिमायती ठान्ने महासयले वर्गीय समाजमा जातीय धार्मिक र क्षेत्रीय कुरा वर्गसंघर्ष छोडेर उठाउने  भन्न थाल्नुभएको छ  एक हिसाबले हेर्दा यो जायजझैं लाग्न सक्तछ  कुरा वर्गसंघर्षकै हो  त्योभन्दा अलि पर जाने हो भने माक्र्सले भन्नुभएझैं समस्या केही व्यक्तिहरूले अनधिकृत रूपमा गर्ने सम्पत्तिको अत्यधिक सञ्चितीकै हो  त्यसैले नै समाजलाई हरेक हिसाबले धुर्वीकृत गरिदिन्छ र अन्तरविरोधको खेती मौलाउँछ  छिटोछिटो बदलिँदै गरेको समाजमा सामाजिक रूपमा अन्तरघुलन बिहेवारी मित्रवत व्यवहार छुवाछूत मुक्त क्षेत्र घोषणा एकअर्काको धार्मिक रीतिथितिलाई स्वीकार गर्ने परम्परा अत्यधिक सहरीकरणका कारण एउटै टोलसमाजमा बस्ने प्रक्रिया आदिको अभिवृद्धिलाई हेर्ने हो भने निश्चय पनि नेपाली समाज फेरिँदैछ  तर के समग्र सापेक्षतामा यस्तो परिवर्तनको अनुपात कस्तो छ भनेर आँकलन गर्न आवश्यक छैन  निश्चय पनि पहिचान स्थापित हुँदैमा समग्र समुदाय वा समाजको आर्थिक तथा सामाजिक जीवनमा ठूलो रूपान्तरण भइहाल्छ भन्न सकिन्न  सामूहिक र सामुदायिक रूपमा खडा गरिने उत्पादनका साधनमाथिको पहुँच र स्वामित्वको स्थापनाले नै आम जनसमुदायको जीवनमा ठूलो फेरबदल ल्याउन सक्तछ  यो कुरा धेरैले बुझेका पनि छन्  तर त्यस्तो परिपाटी स्थापित गर्न मुख्य दलहरू अग्रगामी फड्कोका लागि तयार छन् त  नेतृत्वको भोक कहिले समाप्त नहुने प्रगतिशील करको विरोध गर्ने मुआव्जाबेगर भूमिसुधार हुन नदिने सम्पत्तिको हकलाई बरकरार राख्ने सामाजिक पौराणिकताका नाममा रहेका बिक्रित ऐनकानुनलाई पुरातन कानुनलाई व्यवहारलाई निरन्तरता दिइरहने हो भने सामाजिक रूपान्तरणका नाममा विगतमा लेखिएका गीतमा संगीत भर्न सबैका लागि अवसर प्राप्त हुन सक्तछ  कदाचित् सम्भव देखिन्न  
	सामान्य मानिसका लागि समाजमा जिउनका लागि प्राकृतिक स्रोत तथा अन्य आर्थिक उपार्जनका माध्यमको वितरण निश्चय पनि सशक्त माध्यम हुन्  यद्यपि जीवनको गतिलाई बढाउन अन्य अवयवहरूको पनि त्यत्तिकै भूमिका रहन्छ भन्ने बिर्सनुहुन्न  समाजमा व्यवस्थित हुँदै आएका रीतिरिवाज भाषा संस्कृति र विभिन्न चाडवाडले जीवन जगतलाई सार्थक तुल्याउने महत्त्वपूर्ण कडी हुन् भन्ने कुरा राज्य सञ्चालनका अनेकन उदाहरणबाट सिकिएका विषय हुन्  भिन्नभिन्न भाषा धर्म र रीतिरिवाजबीच सन्तुलन नमिल्दा वा एकअर्कालाई हेलाहोचो गर्दा नै सबैभन्दा बढी सामाजिक असन्तुलन र अस्वस्थता देखापर्छ भन्ने व्यवहारमै देखिएको छ  केही वर्षअघि दुईवटा नगरपालिकाले स्थानीय राष्ट्रभाषामा स्वेच्छिक तवरमा कामकाज गर्न गरेको पहललाई सम्मानित सर्वोच्च अदालतले खारेज गरिदिएर आम असन्तुष्टिलाई बढ्न मौका दिएको बिर्सन मिल्दैन   
	पहिचानको स्थापनाको माग सामथ्र्य बढाउन हो भन्नुको अर्थ लगाउँदा अरूको पहिचानको विघटन हुनपर्छ बाट सुरु हुँदैन  र आक्कलझुक्कल बाहेक कसैले पनि त्यस्तो अनिष्टताको माग गरेका पनि छैनन्  निश्चय पनि कसैको पहिचान उक्सने र सामथ्र्य स्थापित हुने कुराले सुरुको अवस्थामा स्थापित पहिचान भएका र पहिचान बलियो भएकै कारणले सामथ्र्य आर्जन गरेकाहरूले केही बाँड्नैपर्ने हुन्छ  अल्पविकसित मुलुकको आर्थिकसामाजिक उपार्जनको हैसियत कम भएकैले भएका अवसरहरू बाँड्दा केहीले गुमाउनुपर्ने हुन्छ  तर मुलुकमा दीर्घकालीन शान्ति समृद्धि र अन्तर्राष्ट्रिय हैसियत बढाउनका लागि त्यस्तो खालको वितरणको अर्को तत्कालीन विकल्प देखिन्न  मुलुकलाई समृद्ध बनाउन लागिपर्ने हो भने नयाँ सम्भावनाहरूको खोजी गर्न आवश्यक छ  आवश्यकता नै आविष्कारको जननी हो भन्ने कुरा मान्ने हो भने त्यस्ता अनगिन्ती अवसरहरू स्थापित गर्न लामो समय कुर्न पर्दैन  बरु वर्तमान सन्दर्भमा राज्यको पुनर्संरचना गर्दा सैद्धान्तिक रूपमा र अन्त व्यवहारमा ढालिएका मूल अवयवहरूलाई कसरी सम्बोधन गर्ने भन्नेबारे सबैले गम्भीर भएर छलफल चलाउन जरुरी छ  
"
