धनञ्जय शर्माहरुलाई प्रोत्साहन गर्ने कि शिक्षामन्त्रीज्यू "सन्तानको शिक्षाका निम्ति यो नाथे ढुंगा त के एउटा सिंगो पहाड फोर्न तयार छु ""
	धनञ्जय शर्मा काठमाडौंको पुरानो कालीमाटीस्थित एक सामुदायिक स्कुल ज्ञानोदय माध्यमिक विद्यालयका प्रधानाध्यापक हुन्  सामुदायिक विद्यालयलाई हामी चलनचल्तीको भाषामा सरकारी स्कुल भनेर पनि बुझ्छौं  शिक्षाका निम्ति मानिसहरू सकेसम्म बोर्डिङ रोज्छन् सामुदायिक विद्यालय होइन  अरू त के  स्वयं कतिपय सामुदायिक विद्यालयका शिक्षकहरूले आफ्ना सन्तानलाई निजी विद्यालयहरूमा पढाउने कुरा जगजाहेरै छ चाहे त्यो कुनै चारकोठे बोर्डिङ स्कुल नै किन नहोस्  धेरैलाई लाग्छ बोर्डिङले चार कोठाको सीमिततामा पनि जे गरेर देखाउन सक्छ त्यो कुनै ठूलो बिल्डिङ र चौर भएको सरकारी स्कुलले सक्दैन  सरकारी स्कुलहरूले एसएलसीमा प्राप्त गर्ने सफलताको न्यून प्रतिशत हेर्ने हो भने त्यो सोचाइ गलत हो भन्ने ठाउँ पनि छैन   
	विगतका वर्षहरूमा सारा देशमा शिक्षाप्रति अभूतपूर्व जागरण आएको छ  गरिबभन्दा गरिब मानिस पनि आफ्नो सन्तानलाई राम्रो शिक्षा दिन चाहन्छ  सम्झन्छु पृथ्वी राजपथछेउ गिट्टी फोर्दै गरेकी ती महिलालाई जसले मलाई गर्विलो आवाजमा भनेकी थिइन् सन्तानको शिक्षाका निम्ति यो नाथे ढुंगा त के एउटा सिंगो पहाड फोर्न तयार छु  
	सन्तानको शिक्षादीक्षाका निम्ति जीवनका पर्वत फोर्ने अदम्य साहस बोकेका गरिब र निमुखा जनताको सहाराका रूपमा नेपालभरि सामुदायिक विद्यालयहरू छरिएर रहेका छन्  विगत केही दशकमै नेपालको साक्षरता प्रतिशत  को हाराहारीमा पुर्याउन यी सामुदायिक स्कुलहरूको सर्वाधिक भूमिका छ  जुन रफ्तारले नेपालमा बितेका केही वर्षहरूमा शिक्षा क्षेत्रको विस्तार भयो त्यसलाई कुनै पनि तेस्रो विश्वको मुलुकसँग दाँज्ने हो भने सन्तोष गर्ने ठाउँ छ  हुनत कुनै पनि कुरा विस्तार हँुदैमा विकास भएकै हो भन्न सकिन्न तर पनि संख्यात्मक विस्तारपछिको अर्को चरण भनेको गुणात्मक विकास नै हो   
	आज गरिबभन्दा गरिब मानिस पनि आफ्नो बच्चालाई शिक्षा दिलाउन यस कारण संघर्षरत छ किनभने उसले बुझेको छ शिक्षाले उसको सन्तानको जीवन बदल्नेछ  अक्षरसँगको परिचयले उसका सन्ततीहरूलाई त्यो सब देखाउने छ जुन ऊ आफूले देख्न पाएन  कालीकोटजुम्ला सिमानामा केही वर्षअघि भेटिएका एक वृद्ध सम्झन्छु जो भन्थे आजभोलि त आँखा भएरमात्र केही नहुने रहेछ  अक्षर नचिनेसम्म मानिस अन्धो नै हो  त्यसैले छोरानातिलाई स्कुल पठाएर मैले सानै उमेरमा उनीहरूको आँखा खोलिदिएँ  अब उनीहरूले हामीजस्तो काला अक्षर भैंसी बराबरको जीवन बिताउनुपर्ने छैन  
	भावनाको स्तरमा ती वृद्धको भनाइ सही हो  तर वर्तमान युगको व्यावहारिकताका कठोर यथार्थसँग ठक्कर खान आइपुग्दा भने हामीले केही नयाँ तथ्यहरूको सामना गर्नैपर्ने हुन्छ  एसएलसीका नतिजाहरूले सामुदायिक विद्यालयहरूमा पढाइको न्यून स्तरबारे धेरै कुरा सजिलै जनाउ दिइरहेका छन्  निजी विद्यालयहरूमा विद्यार्थी उत्तीर्ण प्रतिशत  भन्दा पनि बढी छ भने सामुदायिक विद्यालयहरूमा मोटामोटी  प्रतिशत विद्यार्थीमात्र एसएलसीमा उत्तीर्ण हुन्छन्  पास हुनेमध्ये पनि अधिकांशको मार्कसिटमा राम्रो लब्धांक देखिँदैन  त्यसैले होला आमजनमा सरकारी स्कुलमा पढाएर राम्रो नम्बर ल्याउन सकिन्न भन्ने भावनाले बलियो जरा गाडेको छ  सामुदायिक विद्यालयहरूप्रति यस्तोखाले सोचाइ विकसित हुनुका निश्चित कारण र कारक छन्   
	तर धनञ्जय शर्माजस्ता शिक्षकहरूले आफ्नो पेसागत निष्ठा इमान्दारी र मिहिनेतले सामुदायिक स्कुलहरूका सम्बन्धमा बनेको धारणालाई लगातार गलत प्रमाणित गर्दै आएका छन्  धनञ्जय सर कालीमाटीस्थित ज्ञानोदय मावि नामक सरकारी स्कुलको प्रधानाध्यापक नियुक्त भएकै वर्ष  सालमै उक्त स्कुलको एसएलसी उत्तीर्ण नतिजा  बाट  प्रतिशत पुग्यो  त्यसपछिका वर्षहरूमा यो नतिजा कुनै पनि वर्ष तल खसेन  गत वर्ष उक्त स्कुलको पासआउट रेट  प्रतिशत थियो जसअनुसार  जनाले एसएलसी दिएकोमा  जना डिस्टिङसन  जना प्रथम श्रेणीमा र  जना द्वितीय श्रेणीमा उत्तीर्ण भए  हुनत सामुदायिक विद्यालय भइकन पनि राम्रो नतिजा ल्याउने स्कुलमा धनञ्जय सरको स्कुल एक्लो होइन प्रतिनिधि स्कुलचाहिँ अवश्यमेव हो   
	आजको नेपालमा  वटा जति यस्ता सामुदायिक मावि होलान् जसको एसएलसी पासआउट रेट  प्रतिशतभन्दा माथि छ  सैकडौं हजारौं सामुदायिक मावि भएको देशमा यो प्रतिशत साह्रै न्यून हो  धनञ्जय शर्माजस्ता शिक्षकलाई भेटिसकेपछि एउटा कुरा जो कोहीको मनमा पनि आउन सक्छ के हामी उहाँको जस्तो सामुदायिक विद्यालयहरूको संख्यामा बढोत्तरी गर्न सक्छौं  अथवा धनञ्जय शर्माको स्कुल एउटा अपवाद हो   
	मलाई लाग्दैन उहाँ कुनै अपवाद हुनुहुन्छ  सामान्य शिक्षक हो  तर पेसागत निष्ठा मिहिनेत लगनशीलता र आफ्नो जीवन मूल्यप्रतिको स्पष्ट दिशाबोधले गर्दा धनञ्जय शर्मालाई एक असामान्य शिक्षकको रूपमा उभ्याइदिन्छ   
	संसारमा धेरै मानिस असाधारण हुन चाहन्छन्  सांसारिक भाषामा भन्ने हो भने ठूला मानिस को सूचीमा दर्ता हुन चाहन्छन्  त्यो पनि रातारात  त्यसमाथि पनि कुनै क्षेत्रमा स्मरणीय योगदान नै नदिइकन  यो देखेर कहिलेकाहीं रमाइलो पनि लाग्छ  सत्य के हो भने संसारमा असाधारण भन्ने कुनै विशेष अस्तित्व नै हुँदैन  साधारणझैं देखिने कर्मका एकएक इँटाहरू जोडेर महान कर्म र महान मानिस बनेका हुन्छन्  म फेरि मूल विषयमा र्फकन्छु  के हामी समाजमा बढीभन्दा बढी धनञ्जय शर्माहरूको टिम निर्माण गर्न सक्छौं  के हामी सामुदायिक विद्यालयहरूको गुणस्तरमा व्यापक सुधार ल्याउन सक्छांै   
	नढाँटी भन्ने हो भने आजको नेपालमा सक्छौं भन्ने अपेक्षा अतिशयोक्ति हुनेछ  सरकारले हात हालेको कुनचाहिँ क्षेत्र पो सप्रेको छ र  शिक्षा क्षेत्रमात्र कहाँबाट सपि्रएला भन्ने ओठे तर्क दिन सकिन्छ  सन्तुलित उत्तरचाहिँ के हुन्छ भने अलिअलि सुधारसम्म ल्याउन सकिन्छ  बस त्यतिमात्र हो  आजको आर्थिकसामाजिकराजनीतिक वातावरणमा धनञ्जय शर्मा बन्न त्यति सजिलो छैन  किनभने उनले रोजेको बाटो त्यति सुविधाजनक मार्ग होइन  एकैपटक गुरु भएका होइनन् उनी  राजनीति र पत्रकारितामा लाग्दा धनञ्जय सरले खाएका हन्डरहरूले पनि उनलाई एक असल गुरु बनाउन मद्दत गरेको हुनुपर्छ  
	कक्षा कोठामा पढाउने नेपालका अधिकांश मास्टरहरू शिक्षक हुन् गुरु होइनन्  अझ साँच्चै भन्ने हो भने यीमध्ये कतिपय त न गुरु हुन् न त शिक्षक  हाम्रो पूर्वीय दर्शनले शिक्षक र गुरुका बीचमा बडो रोचक विभाजन रेखा कोरेको छ  शिक्षकले कोर्स बुक पढाउँछन् गुरुले कोर्स बुकमात्र होइन जीवन बाँच्ने तरिकासमेत आफ्ना विद्यार्थीहरूभित्र प्रत्यारोपण गर्छ  जीवनमूल्य सिकाउने काम कोर्स बुक पढाउने कामभन्दा निकै जटिल छ  शिक्षकहरूका सम्बन्धमा विलियम अर्थरको  
	एक महावाक्य छ कामचलाउ शिक्षक जिब्रोले बोल्छ  राम्रो शिक्षक बोल्नेमात्र होइन त्यसको व्याख्या पनि गर्छ  उत्कृष्ट शिक्षकले भनेको कुरा आफैं गरेर देखाउँछ  र एक महान शिक्षक त्यो हो जसले विद्यार्थीलाई केही गरेर देखाउने अभिप्रेरणा दिन्छ   
	म आफैं पनि एक सामुदायिक विद्यालयको उत्पादन हुँ  काठमाडौं डिल्लीबजारको विजय माध्यमिक विद्यालय  सामुदायिक स्कुलमा पढ्ने र पढाउनेहरूको मनमा बोर्डिङ कल्चरको जमानामा केकस्ता मनोवैज्ञाकिन दबाबका भावहरू बेलाबखत आउँछन् म सहजै महसुस गर्नसक्छु  तर मलाई यो पनि थाहा छ गर्न सकिन्छ  धेरै नभए पनि केही त अवश्य गर्न सकिन्छ  आखिर त्यो धेरै भन्ने शब्द पनि त आफैंमा केही होइन  अलिअलि गरेर थोरैथोरै जम्मा भएपछि जे बाँकी रहन्छ त्यो भनेकै धेरै हो   
	धनञ्जय शर्मा मेरा निम्ति एक प्रतीक हुन् जसको विद्यालयले लगातार देखाएको छ सामुदायिक विद्यालयले पनि राम्रो नतिजा ल्याउन सक्छ  उहाँ जस्ता पात्रहरूको संख्यामा व्यापक बढोत्तरी हुनुपर्छ भन्ने अभिप्रायबाट म माननीय शिक्षामन्त्रीज्यूलगायत सम्बद्ध सबै पदाधिकारीबाट दुईवटा विषयमा तत्काल नीतिगत निर्णयको अपेक्षा गर्छु   
	 नेपालमा हाल पाँच हजार जति माध्यमिक विद्यालय होलान्  राम्रो नतिजा ल्याउने र नल्याउनेबीच कुनै ठोस मूल्यांकन नहुने वर्तमान जडवत प्रणाली तोडिनै पर्छ  एसएलसीमा राम्रो नतिजा ल्याउने कम्तीमा  वटा माविहरूलाई हरेक वर्ष परिणामका आधारमा प्रोत्साहित र पुरस्कृत गरिनै पर्छ  हाल सरकारले सारा देशबाट एउटा विद्यालयलाई मात्र पुरस्कृत गर्ने जुन नीति लिएको छ त्यो लज्जास्पद रूपले साँघुरो छ  हजारौं सामुदायिक स्कुलमध्ये कम्तीमा  लाई त बर्सेनि पुरस्कृत गर्नैपर्यो नि   
	 आफू सामुदायिक विद्यालय हुनुका तमाम अप्ठ्याराहरूका बाबजुद देशभरि छरिएका केही दर्जन सामुदायिक स्कुलहरूले राम्रो नतिजा दिएका छन्  तिनीहरूले त्यो सफलता कसरी हासिल गरे भन्ने कुरा अरू विद्यालयहरूलाई पनि सिकाउन उत्कृष्ट सामुदायिक विद्यालयहरूलाई सरकारले लर्निङ सेन्टर का रूपमा पनि विकसित गर्नुपर्छ जहाँ अरू सामुदायिक विद्यालयका शिक्षकहरू आएर केही सिक्न सकुन्  मलाई विश्वास छ शिक्षामन्त्री दीनानाथ शर्माले प्रधानाध्यापक धनञ्जय शर्माबाट केही कुरा सिक्नु हुनेछ र राम्रो नतिजा ल्याउने नेपालभरि छरिएका सामुदायिक विद्यालयहरूलाई प्रोत्साहित गर्नु हुनेछ  हामी पनि त हेरौं आफूलाई निमुखा र गरिबहरूको पार्टी बताउने मानिसहरूको सरकार भएका बेला अधिकांश गरिब र निमुखा पढ्ने सामुदायिक विद्यालयहरूलाई अलिकति प्रोत्साहित गर्ने यो सानो काम हुन्छ कि हुँदैन  हामी पनि त हेरौं   
	 
"
