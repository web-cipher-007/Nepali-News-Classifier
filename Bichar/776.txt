प्रधानमन्त्रीको कलाविहीन नाटकप्रधानमन्त्री डाबाबुराम भट्टराई प्रत्येक महिना एकजना आम नेपालीको "
	प्रधानमन्त्री डाबाबुराम भट्टराई प्रत्येक महिना एकजना आम नेपालीको घरमा बास बस्न भनेर विभिन्न ठाउँगाउँ जाने गरेका छन्  यसै क्रममा उनी पछिल्ला शनिबार महोत्तरी जिल्लाको फूलकहा मनहरवामा पुगेका थिए  त्यहाँ उनी एकरात मुसहर समुदायका विसनी सदाका घरमा बास बसे  समाचारमा आएअनुसार उनको स्वागतमा त्यहाँ निकै तयारी गरिएको थियो  भाडाको जेनरेटर ल्याएर बिजुलीको झिलिमिली पारिएको थियो  उनका निम्ति ठूलठूला पङ्खा जडान गरिएका थिए  सुत्नका लागि त्यस्तै ओछ्यान झुल र तात्कालिक शौचालयको सुविधाजनक प्रबन्ध गरिएको थियो  प्रधानमन्त्री मुसहर बस्तीका पाहुना बनेपछि स्थानीय र राष्ट्रिय मिडियाहरूमा निकै ठूलो चर्चाको विषय बन्यो   
	जनताको सन्तति प्रधानमन्त्री बनेपछि आम नागरिकको पीरमर्का बुझ्न उनकै घरदैलोमा पुग्नु र समस्याको खोजिनिती गर्नु स्वाभाविक जिम्मेवारीको कार्य हो  झन् उनी नेपाली समाजका पिछडिएका समुदायहरूमा जाने उनीहरूबीच केही समय व्यतीत गर्ने गरेका छन्  यसले ती समुदाय विशेषहरूमा उत्साह पनि थपिँदै गएको बताइन्छ  जनकपुरका बुद्धिजीवी डा सुरेन्द्रलाभ भन्छन् जुन समुदायमा उनी पुगे त्यो समुदायले पाउने मनोवैज्ञानिक प्रभाव लामो समयसम्म रहिरहन्छ  यो पुस्तौसम्म सम्भिने ऐतिहासिक घटना भयो उनीहरूका लागि  समाज परिवर्तनका लागि व्यक्ति र समुदायमा विकसित हुने मनोवैज्ञानिक प्रभावको महत्त्वपूर्ण असर रहन्छ यसले जीवनका अनेक पक्षहरूलाई निर्देशित गरिरहेको हुन्छ  त्यस्तै महोत्तरी घर भएका लेखक सीके लालको बुझाइमा यसले प्रतीकात्मक सन्देश दिएको छ र यस्ता प्रयत्नहरूको सान्दर्भिकतालाई तात्कालिक असरभन्दा पनि यसको दीर्घकालीन असरमा खोज्नुपर्छ  यसले त्यस समुदाय विशेषमा सामाजिक स्विकृतिको परिधिलाई फराकिलो बनाउँछ   
	मानव विकास सूचकांकको दृष्टिकोणले महोत्तरी जिल्लालाई मधेसको मुगु नै मानिन्छ  त्यसैले सामाजिक रूपमा पछाडि रहेका दलितहरू मध्येको एक जाति मुसहरकहाँ प्रधानमन्त्री बास बस्न पुग्दा त्यसले छाएको खुसीको सन्दर्भहरू मिडियामा प्रशस्त आयो  त्यससँगै प्रधानमन्त्रीको स्वागतमा  हजार ऋण पनि खर्चिनुपरेको घरमुली विसनी सदाको गुनासो पनि बाहिरिएको छ  एउटा लोकतान्त्रिक समाजमा प्रधानमन्त्रीको देश दौडाहा भइरहन्छ यहाँ विभिन्न रूपले पिछडिएका क्षेत्र र समुदायको घरआँगनमै राज्यका शीर्ष व्यक्तित्व पुग्नुले सरकार जनताको द्वार भन्ने परिकल्पनालाई मूर्तरूप दिने प्रयत्नको रूपमा पहिलो बुझाइमा लिन सकिन्छ  तर कुरा त्यस्तो होइन प्रधानमन्त्रीको प्रस्तुति र प्रयत्नहरूमा नाटकीयता बढी झल्किन थालेको लोकआक्षेप पनि छ  लेखक सीके लालको शब्दमा नाटकीयता हुनजाँदा त्यसले बोकेको सन्देश फितलो हुनजान्छ  प्रधानमन्त्रीले दिन खोजेको सन्देश कार्यक्रमको माध्यमबाट सम्बन्धित इकाइसम्म पुग्न सकिएन भने त्यसले अर्थबोध हराउँदै लग्छ   
	तनाव मुक्तिका लागि एमाओवादीका अध्यक्ष पुष्पकमल दाहालको रिसोर्ट बासको बानी होस् वा माधवकुमार नेपालबाट मालदिभ्सको नक्कल गर्दै कालापत्थरमा गरिएको क्याविनेट बैठक वा बसबाट काठमाडौ सहरको घुमाइभन्दा प्रधानमन्त्री भट्टराईको घुमाइमा सामाजिक सन्देश बढी छ  तर जुन तौरतरिकाले यो गरिँदैछ प्रधानमन्त्री जसरी हिँड्दैछन् त्यसले दिन खोजेको सामाजिक सन्देशको असलपन हराएको छ  प्रधानमन्त्रीले यस अभियानको कमजोर पक्षको जिम्मेवारी बहनबाट उन्मुक्त हुन सक्नुहुन्न  सस्तो लोकपि्रयता खोजिहिँड्ने बानीलाई एमाओवादीले अस्त्रको हिसाबले प्रयोग गर्दै आएको छ  एमाओवादीहरू भूमिगत कालमा बताए जस्तै आम नागरिकको घरदैलोमा बास बस्दै संघर्षलाई बल दिएका हुन् भने उनीहरूका नेतृत्वपक्ष विसुनी सदाहरूका घरमा त्यतिखेर पनि बास बसेको हुनुपर्छ  अहिले यतिको तामझामको औचित्य छैन   
	मुलुकका सीमान्तकृत पिछडिएका शोषितपीडितहरूको चुलोचौकामा पुग्दै उनीहरूका पुराना घाउहरूमा मल्हम लगाएर त्यसलाई निको पार्ने कोसिसमा भौंतारिनु आफैमा राम्रो हो  तर त्यसको निदान खोजेर पूरै शरीर स्वस्थ्य बनाउने प्रयत्नमा लाग्नु नै अहिलेको मूलकाम हो  नेपाली समाजमा अनेकौ घाउहरू सदियौदेखि रहँदै आएका छन्  शरीरको अंग विशेषमा रहेका घाउहरूलाई निको पार्न मल्हम लगाउने प्रयत्न गर्नुभन्दा शरीरलाई तन्दुरुस्त बनाउने घाउ नै हुन नदिने सोचाइ र गराइ भयो भने त्यसले मुलुकलाई बृहत्तर लाभ पुर्याउँछ  सबल र सर्वाङ्गीण लोकतन्त्रमा एउटा पद्धतिको निर्माण हुन्छ जसले सबैलाई मूलधारमा ल्याउँछन्  समृद्धि सम्मान र स्वतन्त्रताको बाटोमा विना कुनै नाराबाजी अगाडि बढ्न प्रोत्साहन गर्छ   
	प्रधानमन्त्रीको गाउँ दौडाहासँगै अनेकौ प्रश्नहरू उठेका छन्  फूलकहाकै सन्दर्भमा प्रधानमन्त्री एउटा मुसहरको घरमा बास बसेको पारम्परिक भोजन ग्रहण गरेको मेजवानलाई ऋण लागेको र पछि त्यो ऋण चुक्ता गरिएको खबरहरूमात्र बाहिर आयो  प्रधानमन्त्री भट्टराईको कृपालु तथा अनुकम्पायुक्त क्रियाकलापहरू बढी सम्प्रेषित भए  उनी दलित बस्तीमा पुग्दा रामायणकालीन कथाहरूको पुनरावृत्तिका रूपमा बखान पनि गरियो  बुझ्नुपर्ने र बुझाउनुपर्ने कुरा के हो भने लोकतन्त्रमा जनताका सेवकले कसैप्रति अनुग्रह गर्दैन  जनताको सेवा गर्नु उनले सपथ लिएको सन्दर्भ र कार्यसूची हो  दक्षिण एसियामा गाउँ वा दलित बस्तीमा पुगेर खाना खाने राजनीतिक औजार पुरानो छ  केही पहिलामात्र छिमेकी भारतको पुरानो दल कांग्रेसका महासचिव राहुल गान्धी दलितकहाँ खाना खाएको पिछडिएका गाउँहरूमा यात्रा गरेका थिए  तर लोकरिझाइ नियतले गरिएका यस्ता प्रयत्नहरू त्यहाँ चुनावी समरमा कारगर देखिएन   
	गाउँ दौडाहासँगै सम्बन्धित गाउँहरूमा खानापुरीका लागि गरिने विकास प्रयत्नहरूलाई जनताले पञ्चायती कालमा राजाको दौडाहा हुँदा गरिने कामकाजसँग जोडेर हेर्छन्  लामो संघर्ष गरेर उक्लिएका र गहिरो अध्ययन भएका प्रधानमन्त्री भट्टराईलाई देहातको हालखबर बुझ्न त्यही जानुपर्छ भन्ने छैन  फूलकहा गाउँको कुरा लिऊँ त्यहाँ विकास बजेटको अवस्था कस्तो छ सरकारी प्रयत्नहरू इकाइ तहसम्म कतिको पुगेको छ दलितहरूको नाममा छुट्याइएका रकमहरू उनीहरूसमक्ष पुग्न सकिरहेको छ कि छैन यस्ता कुराहरूको छड्के अनुगमन गर्ने कतिपय प्रक्रियाहरू छन् जसको प्रयोग गरेर आडम्बर गरिएको आरोपबाट जोगिन सकिन्छ  प्रधानमन्त्रीले प्रत्यक्ष रूपमा टेलिफोनमार्फत आम जनतासँग छड्के संवाद गर्न सक्छन् र राज्यको कामकारवाहीको उपयोगिता र सान्दर्भिकताकाबारे जाँचपरख गर्न सक्छन्   
	प्रश्नहरूको सूची लामो छ स्वयम् प्रधानमन्त्रीका क्याविनेटमा कतिजना दलित मन्त्रीहरू छन्  उनका दलको सर्वोच्च निकायमा कतिजना दलित प्रतिनिधि छन्  उहाँले आफ्नै दलका कार्यकर्ताहरूलाई कतिको गाउँमुखी हुन उत्प्रेरित गरिराख्नुभएको छ  आफूले गर्न सकिने र गर्न भ्याउने गृहकार्यहरूको सम्पादन गर्न प्रधानमन्त्री इमानदार छैनन्  प्रक्रियाको सुरुवात गर्न नचाहने पद्धतिलाई संस्थागत गर्न नखोज्ने र केवल लोकरिझाइका कामहरू गरेर सम्बन्धित समुदाय र राष्ट्रिय बहसलाई अन्यत्र मोड्न खोज्नु प्रधानमन्त्री भट्टराईको सोचविचार गरी गरिएको राजनीतिक प्रयोग हो  यसरी देश दौडाहा तात्कालिक मिडिया खपत र राष्ट्रिय बहसलाई अलमल्याउने कलाविहीन नाटक हुनपुगेको छ  प्रधानमन्त्री भट्टराईले के बिर्सनुहुन्न उहाँहरूको विगतका संघर्षहरूमा मधेसका दलित समुदायको पनि हिस्सेदारी थियो  उहाँ जहाँ पुग्नुभएको छ त्यहाँ पुग्न काँध दिन मधेसी दलितहरू पनि लम्किएका थिए   
	प्रधानमन्त्रीसँगै त्यो क्षेत्र जाति र समुदायको समस्या राष्ट्रियपटलमा आउनसकेको भए यस प्रकारको यात्राको सान्दर्भिकता हुन्थ्यो  दक्षिण एसियामा यस्ता दौडाहाका आधुनिक राजनीतिक प्रयोगकर्ता महात्मा गान्धी थिए  उनको मान्यता थियो गाउँमा नै भारतको सम्पूर्ण दर्शन गर्न सकिन्छ र उनी जबजब कुनै गाउँ वा जातिसमुदायसँग साहचर्य गर्थे त्यसका समस्या उकुसमुकुस सरोकारहरू उच्च प्राथमिकता ग्रहण गथ्र्यो  ती सवालहरू राष्ट्रिय सामाजिक राजनीतिक क्षितिजमा मुखर भएर आकार लिन पुग्थ्यो स्वस्थ बहसको रूप लिन्थ्यो सम्पूर्ण भारतीयको ध्यान त्यसतर्फ केन्दि्रत हुन्थ्यो  तर प्रधानन्त्रीको दौडाहा एउटा पर्यटकजस्तो भइरहेको छ जो महँगो खर्च गरेर गाउँ चहार्छ  भ्रमणको अवधिमा उनी के खाए कसरी खाए भन्ने कुराहरू प्रचार हुन्छ  प्रधानमन्त्री संस्थाको सामथ्र्यले त्योभन्दा बढी कुराको अपेक्षा राख्छ  मधेसका मुसहरहरूको समस्या दलितभित्रै उनीहरूका अप्ठ्यारा सामुदायिक जनजीविका भूमि अधिकारका कुरा राज्यप्रदत्त सेवा र सुविधा सहजतापूर्वक उपभोगमा हिस्सेदारी नागरिकता सम्मानजनक सामुदायिक उन्नतिका बाटाहरूका बारेमा राष्ट्रिय ध्यानाकर्षण हुन सक्नुपथ्र्यो  प्रधानमन्त्री चुक्दै गइराख्नुभएको छ  उनको पहलमा हुनसक्ने एउटा प्रयास सार्थकता नदिँदै फगत फोटो सेसनमा हराउँदै गएको छ   
	विसुनी सदाहरूले यस्ता जनप्रतिनिधिको सपना देखेका छन् जो ऊजस्तै होस्  सादगी मितव्ययिता र सामान्य रहनसहनका साथ उनीसँग भेट्न आउन वा उनी जस्ताहरू सहजतापूर्वक आफ्ना सिकायत भन्न भेट्न पाउन्  फेसन फजुल खर्ची र विलासपूर्ण जनप्रतिनिधित्वलाई उनीहरू सपनामा पनि देखेका छैनन्  जबसम्म लोकतन्त्रमा विसनी सदाहरूको सपनाले आकार ग्रहण गर्दैन तबसम्म जनताको पक्षमा गरिएको जतिसुकै आन्दोलनसंग साइनो जोडे पनि नेतृत्वको सफलता र सार्थकता देखिँदैन  अहिलेको राजकाज हेर्दा विसनी सदाहरूको सपना सिकहरमा टाङिएको वस्तुसँग जोडिएर आउने त्यही पुरानो कथाजस्तै छ जो यथार्थमा पूरा हुन पाउँदैनन्  छुवाछूत कानुनी रूपमै बन्देज छ त्यसका लागि प्रधानमन्त्रीले सहभोज गर्दै हिँड्नु जरुरी छैन सर्वत्र कार्यान्वयन गरेर देखाउने खुबी र साहस हुनुपर्छ  विसनी सदाहरू सुत्ने चटाइमा बेहिचक नसुतेसम्म उनीहरूले देख्ने सपनाहरूलाई बुझ्न र ठम्याउन सकिँदैन सम्माननीय प्रधानमन्त्रीज्यू  
	 
"
