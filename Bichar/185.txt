सम्पदा संरक्षणमा किन उदासीन "भनिन्छ संस्कृति जीवनमूलक हुन्छ र हुन्छ जीवनदायी पनि  ""
	भनिन्छ संस्कृति जीवनमूलक हुन्छ र हुन्छ जीवनदायी पनि  चेतनशील प्राणी संस्कृतिका हिमायती हुन्छन्  यो निर्विवाद सत्य  यो निर्विवाद सत्यको आधार जीवन हो  र हो जीवन परिवेश प्रकृति वातावरण समाज राष्ट्र सबै सबै नै  जीवन परिवेशका यी आधारभूत तत्त्वकै सेरोफेरो सांस्कृतिक चेतहरू चिचिल्याउँछन् मुना बन्छन् कोपिलाउँछन् र पलाउँछन् पालुवामा  सांस्कृतिक सचेतना र संवर्द्धनका सरोकार यतैकतै अडेका हुन्छन्  
	सांस्कृतिक सचेतना मानिसभित्रका जीवनप्रतिका सम्मोहनका सार्थक तत्त्व गुण ठान्छु  यिनै सम्मोहनमा मुग्ध भएर हाम्रा पुर्खाले प्रतिष्ठापन भए गरेका हाम्रा यावत् सांस्कृतिक सम्पदाका सरोकार रहेबनेका छन् र हुन् पनि  जीवनसितका सम्मोहन बनेका यी र ती संस्कृतिपरक वस्तुको संरक्षण र संवर्द्धन कसको चासो र सरोकार हुन् त  प्रश्न हाम्रै उत्तर हाम्रै र हुन सक्छ समाधानको उपाय पनि हाम्रै  यसो भन्न र वकालत गर्न मन लाग्न थाल्छ यतिखेर  
	जीवनसितकै सम्मोहनदायक संस्कृति र सम्पदा मानिसलाई मायावती बनेरै त उनीहरू यसलाई जीवनबुटी ठान्छन् मान्छन्  लाग्छ यस्ताका सरोकार प्रत्यक्ष तवरले संस्कृति र सांस्कृतिक सम्पदाका हिमायतीहरूकै अग्राधिकारको सन्दर्भ बन्छ र बनाइनुपर्छ  यसको अर्थ राज्य यसका असरोकारी निकाय हो भन्ने कदापि होइन  राज्य त राष्ट्रभरिकै स्थानीय सांस्कृतिक सम्पदाका सम्मोहक हुन्  र रहन सक्नै पर्दो छ पनि  
	अहिले भक्तपुरका नेपाली नागरिकहरू विस्केटको सेरोफेरोमा मख्ख परेका छन्  विस्केट उनीहरूका लागि दोस्रो दसैं हो  भक्तपुरे जनताको दोस्रो जात्रा बनेको विस्केटका लागि नभई नहुने लिंगो बनाइने सल्लाका रूख र अन्य कैंची बनाइने काठ वनजंगलमा अभाव हुन थालिसकेको गुनासो छ  स्थानीय सरकारी निकायको पहलमा हुने स्थानीय जनता समाजसेवी दलीय प्रतिनिधि बुद्धिजीवी यसमा सरोकार आआफ्नै पृष्ठभूमिअनुसार जनाउँछन्  
	योसिंगुँ अर्थात् लिंगे वनमा रूख नपाइने भएपछि लिंगो खडा गर्ने विस्केट जात्रा संस्कृतिलाई इतिश्री पार्ने  वन संरक्षण संवर्द्धन र प्रतिष्ठापन वन कार्यालयको अधिकार र कर्तव्य रहेको छ  रूख मासिँदै गएको प्रश्न उठ्छ चल्छ मात्र बैठक कक्षमा  वन विकासको सरोकार वन क्षेत्रमै प्रत्यक्ष उत्थान हुनुपर्ने थियो  भइरहेको छैन  राष्ट्रसेवकहरू जागिरे प्रवृत्तिअनुरूप जागिरे राष्ट्रवाणी गर्छन् योजनाका शब्द कोर्छन्  लक्ष्य निर्धारण र आवधिक समीक्षा गर्छन् पनि  चलनचल्तीका परम्परा धानिएकै छन्  वनमा वृक्षरोपण गर्ने प्रत्यक्ष सरोकारको लक्ष्य निर्धारण भने हुनसकेको छैन योसिंगुँमा  
	सांस्कृतिक सरोकार र सम्मोहन स्थानीय जनता र स्थानीय स्वायत्त निकायलाई हुने भएकाले अब यी र यस्ता सरोकार स्थानीय जनता र निकायलाई सुम्पनु उचित ठहर्छ  राज्यको घैंटामा घाम लागेको छैन लाग्न अबेर भइसकेको छ  राष्ट्रिय वन र निकुञ्जभन्दा सामुदायिक वन विकास अभियान सार्थक बनेको सबैको अनुभूति बनेको छ  संस्कृति स्थानीय जनजीवनको ढुकढुकी बनेकाले वनमा आधारित सम्पदा संरक्षण गर्न वनीकरणको जिम्मेवारी अख्तियारी बजेट अब वन कार्यालयले स्थानीय जनताद्वारा परिचालित गुठी र स्थानीय निकायमा निस्तृत हुनु उपयोगीसिद्ध हुनेछ  प्रत्येक सरकारी निकायले आफ्नो दायराभित्र समाहित राखेका यी र यस्ता अरू सरोकारहरू विकेन्दि्रत गर्दै लैजाने लोकतान्त्रिक परिपाटी स्विकार्ने शासकीय विधि र प्रथा बन्नु आवश्यक छ  
	संस्कृतिका सार्थक सम्मोहक स्थानीय जनता र स्वशासकीय निकायलाई अलग्याएर कतिन्जेल संक्रमणकालीन देश धान्दै गर्ने  यसको चाँजोपाँजो गर्न सबैभन्दा पहिलो सरोकार बन्छ स्थानीय निकायकै गठन  स्थानीय निकाय गाउँ विकास समिति नगरपालिका र जिल्ला विकास समिति नै हुन्  तिनको गठन प्रक्रिया स्थानीय निर्वाचनबाटै थालनी हुन्छ  थालनीका बीउ नै छर्ने मेलोमेसो लोप भइरहेछ  स्थानीय लोक संस्था नै नभएको वा अनौठो लोकतन्त्र  केन्द्रीय शासनमा तानाशाही दानाशाही खानाशाही बानाशाही जेसुकै भए पनि स्थानीय सांस्कृतिक सम्पदा संरक्षण गर्ने कार्यमा सहजता ल्याइनु नै पर्छ  जुलियस नाइरेरेले भनेथे तिमीले जनता बनाऊ जनता आफैंले आफ्नो सरोकार बनाउनेछन्  जय जनता  जय सांस्कृतिक सम्पदा भन्नैपर्छ  
	प्रत्यक्ष सरोकारीलाई आआफ्नो सरोकारसित सटिक्याउनु लोकतान्त्रिक विकेन्द्रीकरणको स्वरूप बन्छ  लोकतान्त्रिक विकेन्द्रीकरण समुदायका सरोकार समुदायकै माध्यमबाट विन्यास भएको देख्न चाहन्छ  योसिंगुँमा वनीकरण गर्ने यावत् कार्यको जिम्मेवारी विधिविधान आर्थिक सरोकारका बजेट रकम आदि योसिं गुठीमा सुम्पनु उचित पर्ला  वनबाट रूख नढालीकन लिंगो नठडिने अवस्था आइनपरोस् भन्ने चासो योसिं गुठी र गुठियारको सरोकार छ  बजेट र अख्तियारी एकातिर रूख नढाली सांस्कृतिक जात्रा नचल्ने सरोकार अर्कातिर गुठी संस्थान एकातिर संस्कृति मन्त्रालय अर्कातिर छन्  अनि छन् फेरि स्थानीय स्वायत्त शासनसम्बन्धी निकायहरू आआफ्नै मतलबतिर  यस्ता विविध पक्षसित गाँसिएका सबै सरोकारमा सामञ्जस्य ल्याउनु सरकारको केन्द्रीय सरोकार हो  स्थानीय प्रशासनको पहलमा स्थानीय स्वायत्त निकायहरू र गुठीगानाहरू सबै जुटेर अब केन्द्रीय सरकारलाई योजना पेस गरी सघाउने स्थानीय सांस्कृतिक सम्पदा संरक्षण परम्परा बसाल्न पहल गर्ने बेला भएको छ 
"
