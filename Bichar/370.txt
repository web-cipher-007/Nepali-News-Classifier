राजनीतिक संकटमोचनमुलुकलाई अझ बढी पर नधकेल्ने हो भने संविधानसभाको पुनर्निर्वाचनको विकल्प देखिन्न "
	संविधान नबनी संविधानसभा भंग हुनुमा राजनीतिक दलहरूले एकले अर्कोलाई दोष दिइरहेका छन्  संविधान नबनेमा एकले अर्काको काँधमा दोष थोपर्नेछन् भन्ने अपेक्षा गरेअनुरूप नै भइरहेको छ  विपक्षमा रहेका राजनीतिक दलहरू डा बाबुराम भट्टराईको सरकार असंवैधानिक प्रचलित कानुन विपरीत भएकाले बर्खास्त गरिपाऊँ भनी राष्ट्रपतिकहाँ हारगुहार गर्न पुग्नेछन् भन्ने विगत अनुभवहरूअनुसार नै अडकल काट्न सकिन्थ्यो  नभन्दै दलहरूले कानुनी परामर्शदाताहरूलाई अघिपछि लगाई राष्ट्रपतिकहाँ अर्जिहाल्न पुगे  एउटै भुइँमा टेकेर उभिएका दुई संस्था एउटा वैधानिक हुने र अर्को अवैधानिक ठहराउने ग्राउन्ड नभएकाले राष्ट्रपतिले तत्काल तिनका अभीष्ट पूरा गर्न नमानेपछि उनीहरूले आन्दोलनको कुरा उठाएका छन्  डा भट्टराईले नेतृत्व गरेको सरकार गिराउने कसरतस्वरूप विरोध सुरु हुनेछ विरोधका अनेकन रूपहरू देख्न पाइने पनि पूर्वअनुमान अनुसारै भएका छन्  जस्तै आमसभा धर्ना जुलुस चक्काजाम आमहडतालसम्मका कार्यक्रमहरू ल्याइनेछन्  संभवतः सत्तारुढ राजनीतिक घटकहरूले भित्रभित्रै यो अनुमान पनि गरेका थिए होलान्  किनकि लामो समय सहकार्य गर्दै आएका तथा एकले अर्कोको क्षमता शक्ति आचरण तथा कमजोरी आंँकलन नगर्ने कुरै भएन  त्यसैले अडकलअनुसारै विरोधका कार्यक्रममा नवीनता कहीं कतै देखिंदैन  पुरानै कुरा दोहोरिएका छन्  संविधान बन्न नसकेकोमा र अझै संविधान कसरी निर्माण गर्ने भन्ने विषयमा भन्दा भट्टराई सरकारको नेतृत्वमा रहिरहनु हुन्न भन्ने आग्रह ती राजनीतिक दलहरूको देखिन्छ  विरोधका लागि दलहरूले सामान्य आदर सम्मान र मर्यादासमेत भुलेर अराजनीतिक शब्दहरूको बाढी लगाएका छन् जुन नवीन छन्  यतिबेला आपसी कटुता र अविश्वास बढाउनमा नै राजनीतिक खेतीपाती भएको छ  तर राजनीति त्यति सस्तो र सजिलो विषय रहेन जो जसरी सोचिएको छ र बुझ्ने गरिएको छ  
	प्रथमतः राजनीतिक संघर्षलाई निर्धारण गर्ने तीनवटा मूलभूत विषयहरू हुने गर्छन् स्थापित राजनीतिक शक्तिहरूको शक्ति सन्तुलनको अवस्था  दोस्रो संगठानिक अवस्था कार्यकर्तामा दृढ निश्चयीपन अर्थात मिलिटेन्सी र बुझाइ वा गराइमा एकरूपता  तेस्रो दीर्घकालीन असर पार्ने खालको आन्दोलन गर्नका निम्ति संगठनको लक्ष्य र उद्देश्य अर्थात गन्तब्य निर्धारण  जसले आम मानिसलाई आन्दोलनमा सरिक हुन उत्साह थपिदिन्छ  संविधान बनाउन नसक्नुमा बढी आग्रहपूर्वाग्रहमा उत्तिकै सहभागी भएका दलहरूले गर्ने भनिएको आन्दोलनले अस्थिरता र आपसी अविश्वास बढाउनमा त मद्दत पुग्ला तिनले सफलता प्राप्त गर्नसक्ने अवस्था भने अहिले कल्पना गर्न खोजिए भन्दा बाहिर देखिन्छ  त्यसैगरी राज्यशक्ति कब्जाको त्रास जसरी सजिलोसंग पस्किने गरिएको छ सत्ताको मुख्य घटक माओवादी आफै फुटको संघारमा उभिएको छ  र आपसी विभाजनको किनारमा रहेको पार्टीले एकलौटी राज्य सञ्चालन गर्नसमेत नसक्ने अवस्थामा राज्यसत्ता कब्जाको कुरा कल्पनाभन्दा बाहिरको हो  शक्ति सन्तुलनको अवस्था कसैले कसैलाई जित्ने देखिंदैन  कसैको पनि आफू उभिएको घर अर्थात संगठन अर्डरमा छैन  र सत्तामा पुग्नु बाहेक अर्को कुनै गन्तब्य पनि देखिंदैन  आन्दोलन वा विरोध कार्यक्रमहरू भइरहेका छन् र पछिल्ला दिनहरूमा पनि हुनेछन्   
	जस्तो ः विपक्षी दलहरूले कार्यक्रम नै घोषणा गरिसकेका छन्  तर माथि उल्लेखित अवस्थामा ती कार्यक्रममा राजनीतिक अभीष्ट पुरा हुँदा फाइदा पुग्ने सरोकारवाला कार्यकर्ताबाहेक अन्यको सहभागिता अपेक्षाअनुरूप हुने संभावना देखिन्न  जबसम्म आन्दोलनमा आम जनसहभागिता हुन्न त्यस्ता कार्यक्रमहरू विरोधका लागि विरोध जनाउने कर्मकाण्डभन्दा केही हुन्न  विगतमा आन्दोलनका नाममा गरिएका विरोध कार्यक्रमहरूका अनुभवले त्यही वर्णन गर्छन्  यसको अर्थ सरकार वा सत्तारुढ दलहरूचाहिं सजिलोमा छन् भन्ने होइन  जसरी विपक्षमा रहेका शक्तिहरू अर्डरमा छैनन् तिनको अवस्था पनि सोभन्दा भिन्न छैन  तैपनि कानुनी र वैधानिकताका हिसावले विपक्षीको तर्क र बलको तुलनामा सत्तारुढ दलहरूका तर्कहरू प्रभावशाली देखिन्छन्  जुन कुरा राष्ट्रपतिको पछिल्लो विज्ञप्तिबाट पनि पुष्टि भएको छ  
	कसका कारणले संविधान बन्न सकेन  संविधान निर्माणमा कुनकुन विषयमा कुरा मिलेन  केके विषय जो अत्यन्त जरुरी थिए तर छलफलका लागि प्रवेश नै गराइएन  यी विषय अहिले पुराना भइसकेका छन्  ती विषयहरू माथिको छलफल संविधान निर्माणको प्रकृया सुरु भएपछि फेरि उध्रनेछन्  यद्यपि अहिले एकतर्फी रूपमा दलहरूका पुराना बैठकका कुरा बाहिर आइरहेका छन्  तर सर्वसाधारणका लागि कसका कुरा सत्य र कसका फजुल भन्ने छुट्याउन भने निकै समय कुर्नुपर्ने हुन्छ  या त आग्रह र पूर्वाग्रहका आधारमा आआफनो बुझाइअनुसार ग्रहण गर्नुपर्ने हुन्छ  तथापि दलहरू भित्रका असन्तुष्टिका स्वरहरू जुन गतिमा तीव्र वेगका साथ बाहिरिएका छन् तिनले कुन विषयमा कुरा मिलेन वा कसको कस्तो धारणा थियो भन्ने पुष्टिचाहिं चाँडै हुने पक्का देखिन्छ  संघीय राज्यका आधारहरू केलाउने कुरामा आआफ्ना मतहरूमा दलहरू डेग चलेनन् त्यसैले सर्वोच्च अदालतले घोषणा गरेको मिति वा समयमा सहमति हुनसकेन  यो सत्य उजागर भइनै सकेको छ  तर को ठीक र को बेठीक छुट्याउने कुरा त जनताको अभिमतबाट नै निर्धारण हुने कुरा हो  कुरा कतिमात्र हो भने जनतालाई यो अभिमत जाहेर गर्ने वातावरण दिने कि नदिने भन्नेमात्रै हो  केहीकेहीले अहिले उद्घोष गरेका छन् उनीहरूको तर्क छ जातीय वा सांस्कृतिक पहिचानका आधारमा राज्य बन्न गइरहेको थियो त्यसले जातीय विद्वेस फैलाउँथ्यो संविधान नबनेर राम्रै भयो  उनीहरू त्यसकारणले गर्दा नै संविधानसभाको विघटनमा हर्षबढाइँ गरिरहेका छन्  पहिचान अपहरणमा परेका वा पहिचान गुम्दा आर्थिक सामाजिक तथा राजनीतिक हैसियत गुमाएकाहरूका लागि संविधानको अकाल मृत्युपछि पहिचान पुनःस्थापित नहुने हो कि भन्ने आशंका फैलिएको छ  तिनले आफ्नो गुमेको पहिचान खोज्न असाधारण मार्ग अवलम्बन गरे भने के होला भन्नेचाहिं सोचेको देखिन्न   
	किनकि केही दलहरू पहिचानयुक्त राज्य बन्नुभन्दा संविधानसभा भत्किए राम्रो हुने टुंगोमा हिजो पुगेकैले सभाले बाध्यात्मक रूपमा मृत्युवरण गर्न बाध्य भयो भन्ने कुरा लुकेको छैन  कतिपय निर्वाचनमा पराजित भएका व्यक्तिहरू तर दुर्भाग्यबस जसको हातमा पार्टी सत्तामा बलियो पकड रहेको छ यसै विषयलाई समातेर सिंगो संविधानसभालाई अक्षम सावित गर्न नाभीदेखिको बल लगाइरहेका थिए  भोलि पनि उनीहरूकै हातमा राजनीतिक संस्थाको बागडोर रहिरहने अवस्थामा त्यसको उचित सम्बोधन नहुने कुरामा सामाजिक न्याय र पहिचान खोज्नेहरू विश्वस्त देखिन्छन्  हिजोको संविधानसभा अध्यक्ष र संवैधानिक समितिका सभापतिले घुमाइफिराइ तिनै पार्टी कमाण्डरहरूलाई नै संविधानसभालाई पन्छाएर तथाकथित सहमति खोज्न जिम्मा लगाएका थिए  संविधानसभाले दर्दनाक मृत्युवरण गर्नपर्ने कारणहरूमध्ये यो कारण सबैभन्दा प्रमुख बन्न पुग्यो  सर्वोच्चको अन्तिम फैसलालाई आड बनाएर प्रकृयामा समेत जान नदिई समय कसले टार्न खोज्यो भन्ने कुरा घामझै छर्लङ्ग भएकै कुरा हो  यो आरोप होइन संविधानसम्वन्धी उक्त फैसलामाथि पुष्पवृष्टि गर्ने संस्था तथा दलहरू नै फैसलाअनुरूप आज पनि संविधानसभाको पुनर्निर्वाचन हुनसक्दैन भनेर निर्वाचनको इन्कारीले पुष्टि गर्छ  उनीहरू नयाँ संविधानमा होइन पुरानै यथास्थितिमा र्फकन चाहन्छन्  जहाँ उनीहरूको एकछत्र बर्चस्व कायम रहोस्   
	केही मानिस निर्वाचनको विरोधमा कानुनी अडचन भएको तर्क तेस्र्याएर निर्वाचित सभाको साटो गोलमेचको गोलमटोल गफ गर्दैछन्  यी सबै ब्याख्या प्रचलित कानुनको नौवटा सिङ समातेर भइरहेका छन्  कतिपय राजनीतिक मुद्धाहरूलाई कानुनी आँखाबाट हेरेरमात्र पुग्दैन  संविधान मुलुकको मूल कानुन भनिए तापनि त्यो समयसापेक्ष राजनीतिक दस्तावेजकै रूपमा ग्रहण गरिन्छ  त्यसैले हरेक विषयसंग गाँसिएका मुद्धाहरूलाई राजनीतिक विशिष्टता र समय र परिवर्तनको जनचाहनालाई त्यससंग अन्तरघुलन गर्दै सामूहिक दस्तावेजको रूपमा स्थापित गर्ने भन्ने चिन्ता रहने गर्छ  कानुन र संविधानवादकै चक्कर लगाइरहने हो भने र त्यसकै अन्धसमर्थन वा भक्तिभावमा मानिस लागिरहेका हुन्थे भने संसारमा कुनै पनि क्रान्ति हुन्थेनन्  कुनै पनि विप्लव देखापर्दैनथ्यो वा अन्य प्रतिक्रान्ति वा सैनिक कू हुन्थेन  तर पुराना कानुनको चस्मा पहिरेर आफू पुंगे ब्याख्या पस्किरहेका हाम्रा स्वनामधन्य संविधानविद् वकिल साहवहरूलाई यो कुरा कसले सम्झाइदिने   
	हामीले बुझेको कुरा के हो भने  को जनआन्दोलन कुनै एउटा शक्तिले जितेको क्रान्ति थिएन  र आजसम्म भएका सफलतम क्रान्तिहरूका चरित्रहरूसंग सबै ढंगले मेलखाने खालको पनि थिएन  शक्ति सन्तुलनको अवस्था कसैले एकलौटी राज्यशक्ति कब्जा गर्ने चाहना राखे अनुसारको पनि थिएन  तत्कालीन राजाले कैदमा राखेको प्रजातन्त्र बचाउन निकै लामो समय सडक आन्दोलनको कसरत गर्न खोजिए पनि उभार लिन नसकेकै कारणले युद्धरत माओवादीसंग बाह्रबँुदे समझदारी बनाउनुपरेको थियो  तत्कालीन समयमा युद्धबाट जित हासिल गर्नसक्ने अवस्था नभएकै कारण माओवादी पनि सम्झौतामा आएको थियो  त्यसैले दुवै शक्तिले जितेजिते जस्तो सहमति खोज्नु आवश्यकता थियो  गिरिजाप्रसाद कोइरालाजस्ता व्यक्तिले त्यसै माओवादीसंग हातेमालो गर्न रुचाएका थिएनन् र युद्धरत माओवादीले संसदीय राजनीतिक शक्तिहरूसंग त्यत्तिकै हात मिलाएको थिएन  अहिले पनि राजनीतिक पार्टीहरूको शक्ति सन्तुलनको अवस्था थोरबहुत उस्तै देखिन्छ  तर परिवर्तनका लागि सहमतिको एजेन्डाहरू नखोजेर विमतितर्फ लाग्ने हो भने राजनीतिक मुद्धाहरूको आधारमा तीव्र ध्रुवीकरण हुनु अस्वाभाविक देखिन्न  जो सुरु पनि भइसकेको देखिन्छ  यस्तो धु्रवीकरणले तीव्रता पाउँदा कसको पल्ला भारी हुन्छ र संघर्षको रूप कस्तो रहन्छ भनेर अहिल्यै कसैले भन्न सक्दैन  निश्चय पनि सहमतिको सट्टा विमतिको खाडल झन् फराकिलो हुँदै जान्छ र बाइ प्रोडक्टका रूपमा अनेकन प्रकारका द्वन्द्वहरूको शृङखला सुरु हुन थाल्नेछ   
	संविधानसभाको विघटनले मुलुकलाई आर्थिक तथा सामाजिक उत्थानका हिसावले एक दशक पछाडि धकेलिदिएको छ  यसभन्दा बढी पर नधकेल्ने हो भने संविधानसभाको पुनर्निर्वाचनको विकल्प देखिन्न  राष्ट्रपतिकहाँ धाएर वा सर्वोच्चले पुनःस्थापित नगर्ने हो भने संविधानसभाको विकल्प निर्वाचित नयाँ संविधानसभाभन्दा केही उपाय देखिन्न  निर्वाचनमा नजाने हो भने द्वन्द्व रोज्नुपर्ने हुन्छ  द्वन्द्व अहिंसात्मक रहुन्जेल त केही थिएन तर हिंसात्मक हुनपुग्यो भने फेरि मुलुक तहसनहस हुन्छ भनेर भुक्तभोगीहरूलाई भनिरहनु नपर्ला  राजनीतिक दलका नेताहरू जो सत्तामा छन् र सत्ताबाहिर छन् दुवैले नरसंहारकारी द्वन्द्वलाई निम्त्याउनुभन्दा सहज निर्वाचनमार्फत अभिमत खोज्नु श्रेयस्कर हुनेछ  सत्ताको भागबन्डाको ग्यारेन्टीमात्र खोजिएको हो भने शीघ्र वार्ताको पहल लिनु र सकारात्मक सोच राखेर स्वस्थ बहसको थालनी गर्नुको अर्को विकल्प देखिन्न   
	 
	 
	 
	 
	 
"
