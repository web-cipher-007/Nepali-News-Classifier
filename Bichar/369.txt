संविधानसभा विघटनको वास्तविक अर्थ माओवादीले संविधानसभा विघटनलाई पार्टीभित्रको विद्रोही शक्ति वैद्य समूहलाई तह "
	दोस्रो जनआन्दोलनको नेतृत्व गर्ने नेपाली कांग्रेसका सभापति गिरिजाप्रसाद कोइराला आन्दोलनका सिलसिलामा भन्नुहुन्थ्यो यो निरकुंशताविरुद्धको अन्तिम लडाइँ हो र यसपश्चात् नेपाली जनताले अधिकारका लागि फेरि अर्को कुनै संघर्ष गर्नुपर्नेछैन  राजतन्त्रको अन्त्य त भयो तर त्यसपछि आधा दशकभन्दा बढी समय बितिसक्दा पनि लोकतन्त्र सुनिश्चित हुन सकिरहेको छैन  गिरिजाबाबुले राजतन्त्रको अवसानपछि अर्को निरकुंशताको जन्म हुन सक्ने परिकल्पना गर्नुभएको थिएन  मध्यरातमा जनप्रतिनिधिमूलक संस्था प्रतिनिधिसभा विघटन भएपछि नै निरंकुश राजतन्त्र सुरु भएको थियो र त्यही कारणले गर्दा दोस्रो जनआन्दोलन भयो  इतिहास फेरि दोहोरिन थालेको छ मध्यरातमा संविधानसभा अवसान भएसँगै अर्को निरकुंशताको जन्म हुने सम्भावना छ  माओवादी नेतृत्वको सत्ता कब्जा गर्ने अभीष्ट पटकपटकको प्रयासपछि सफल हुन नसकेपछि संविधानसभा विघटन गरिएको छ र योसँगै सत्ता कब्जा गर्ने प्रक्रियाको थालनी भएको छ  यस सन्दर्भमा समयमै राष्ट्रपतिले प्रधानमन्त्री पद मुक्त भइसकेको र उनको हैसियत कामचलाउ मात्र भएको सन्देश दिएर संविधानसभा र लोकतन्त्र बचाउन स्वागतयोग्य प्रयास गर्नुभएको छ  
	निर्वाचनको घोषणा मार्ग  गतेका दिन नयाँ सविधानसभाको निर्वाचन घोषणा गरी सर्वोच्च अदालतको फैसलाको हवाला दिँदै विघटनको औचित्य पुष्टि गर्न खोजिएको छ  जेठ  भित्र संविधान बन्न नसकेमा ताजा जनादेशका लागि निर्वाचनमा जान सकिने एक विकल्प सर्वाेच्च अदालतले विगतको फैसलामा उल्लेख गरेको थियो  लोकतन्त्रमा ताजा जनादेशका लागि कुनै पनि बखत निर्वाचनमा जानु स्वाभाविक पनि हो  तर विद्यमान अन्तरिम संविधान  मा संविधानसभाको  पटक निर्वाचनका लागि कुनै प्रावधान छैन  संविधानका विभिन्न धाराहरू र उपधाराहरू एक निर्वाचनका लागि मात्र व्यवस्था गरिएको हो र  चैत्र  गतेको संविधानसभाको निर्वाचन सम्पन्न भइसकेको छ  अर्काे निर्वाचनका लागि संविधान संशोधन र त्यहीअनुसार कानुनहरू निमार्णको समेत आवश्यकता पर्छ  अर्को शब्दमा भन्ने हो भने सर्वोच्च अदालतको सुझाबअनुसारै काम गर्न पनि संविधानको संशोधन अपरिहार्य थियो  जुन कुरा संसद्ले मात्र गर्न सक्छ  संसद्कै अन्त्य भएपछि संशोधन हुने भएन  अर्को कुरा निर्वाचनको तिथिको घोषणा सरकार एक्लैले गर्ने विषय होइन  विगतको संविधानसभा निर्वाचनका नजिरहरूलाई हेर्ने हो भने पनि निर्वाचन मितिको घोषणा र त्यसपछि परिवर्तन भएको मितिसमेत व्यापक राजनीतिक परामर्श र सहमतिका आधारमा मात्र गरिएको थियो  अहिले निर्वाचन आयोग भन्दै छ मंसिर  को निर्वाचन मिति देशको भूबनोट र मौसमी कारणले समेत अव्यावहारिक र अमिल्दो छ  सोही मितिमा निर्वाचन गर्ने हो भने पनि त्यसका लागि आवश्यक संवैधानिक र कानुनी संरचनाको अभाव छ   
	गलत प्रचार संविधानसभा विघटन हुनुमा खास गरी नेपाली कांग्रेस र एमालेेको दोष देखाउन सत्ताधारी घटकहरूले गलत प्रचार गरिरहेका छन्  यहाँसम्म कि  प्रदेशको माओवादी प्रस्तावलाई नेपाली कांग्रेस र एमाले सम्बद्ध सभासदहरूले पार्टीको ह्वीपसमेत उल्लंघन गरी दुई तिहाईले पारित गर्ने थिए र त्यसका लागि  जना सभासदहरूले हस्ताक्षर गरिसकेका थिए भन्ने दाबी गरिएको छ  वास्तविकता बेग्लै छ  उक्त हस्ताक्षरको कुनै आधिकारिकता र विश्वसनीयता छैन  हस्ताक्षर गरेका भनिएका धेरै सभासदहरूले बताएका छन् सो हस्ताक्षर छुट्टै प्रयोजनका लागि भएको थियो जसको गलत ढंगले प्रयोग गरियो  स्वयं जनजाति र महिला ककसका प्रतिनिधिहरू जेठ  को दिउँसो प्रधानमन्त्री निवासमा गई प्रमुख राजनीतिक दलका नेताहरूलाई दिएको सन्देश पनि यहाँ उल्लेख हुनु जरुरी छ  उनीहरूले व्यवस्थापिका संसद् कुनै पनि हालतमा अन्त्य हुन नहुने र संघीयतामा सहमति भएका विषयलाई जारी गरी विवादित विषयहरूलाई रूपान्तरित संसद्मार्फत् सुल्झाउने राय व्यक्त गरेका थिए  
	देशमा बिथोलिँदै गएको जातीय सद्भाव र बढ्दै गएको जातीय धु्रवीकरणलाई दृष्टिगत गरी नेपाली कांग्रेस र एमाले एकल जातीय पहिचानका आधारमा मात्र संघीय प्रान्तहरू निर्माण गर्ने पक्षमा थिएनन्  त्यसै पहाडमा एकल जातीय र मधेसमा बहुजातीय प्रान्तका पक्षमा पनि थिएनन्  दुई वा बहुजातीय पहिचान हुने गरी सात र आठसम्म प्रान्तमा जुन सामथ्र्यका दृष्टिले पनि धेरै हदसम्म ठीक थियो वा एकल जातिका आधारमा मान्ने हो भने एघार वा सोभन्दा बढीसम्म जान सकिने र नाम सहमतिले राख्न सकिने तर पहाड र मधेसमा समान मापदण्ड रहनुपर्ने दृष्टिकोण प्रस्तुत गरिएको थियो  उनीहरूले त्यो प्रस्तावलाई मानेनन्  मतभेद धेरै गम्भीर थिएनन् समाधान हुन सक्थ्यो  तर माओवादी र मधेसी मोर्चाका बीचमा पनि विरोधाभास देखियो  एक घटकलाई मान्य हुने कुरा अर्काेलाई मान्य थिएन   
	विकल्प नभएर हो त  
	नेपाली कांग्रेस र एमालेले अन्य विकल्प नदिएका कारणले बाध्यकारी स्थितिमा संविधानसभाको अन्त्य गर्नुपर्ने स्थिति आएको भन्ने सत्ता पक्षको कथन पनि बिल्कुल्ौ निराधार छ  संविधानका धेरै विषयहरूमा सहमति भइसकेकाले यी विषयलाई समेटेर जेठ  भित्रमा नै संविधान जारी गरौं र सहमति जुटन बाँकी केही विषयहरूलाई रूपान्तरित संसद्ले टुंग्याउनेछ भन्ने अडान नेपाली कांग्रेसले पटकपटक राख्दै आएको थियो  संघीयतामा जाने विषयमा विवाद थिएन  अधिकार बाँडफाँडबारे सहमति भइसकेको थियो  विवादित विषय भनेको संघीय प्रान्तहरूको संख्या र तिनीहरूका नाममा थियो  प्रान्तको नाम र  
	संख्या संविधानको मूल भागमा नभई अनुसूचीमा रहने विषय हो  तर उक्त विषयलाई अगाडि सारेर संविधानका अन्य विषयलाई पन्छाउने काम गर्नु निश्चय नै उचित थिएन  तर किन हो कुन्नि विवाद समाधान उपसमितिका संयोजकसमेत रहेका माओवादी अध्यक्ष प्रचण्डले राजनीतिक दलका नेताहरूलाई महिनांै दिनसम्म यसै विषयमा मात्र छलफल गराउनुभयो र संविधानका अन्य विषयमा रहेका सानातिना मतभेदलाई अन्त्य गरी मूल विषयलाई अन्तिम रूप दिने काम गर्नुभएन   
	जेठ  गते रातिको अन्तिम घडीमा आएर पनि संविधानसभाका अध्यक्ष सुवासचन्द्र नेम्वाङले  वर्षको उपलब्धिलाई संरक्षण गर्न र व्यवस्थापिका संसद्लाई जीवन्त राख्नका लागि प्रमुख दलका नेताहरू समक्ष दुईवटा विकल्पहरू प्रस्ताव गर्नुभएको थियो जसमध्ये पहिलो विकल्पका रूपमा संविधानमा सहमति भइसकेका केही भागहरू समेटेर संक्षिप्त वा आंशिक रूपको संविधान जारी गर्ने र बाँकी विषयहरू रूपान्तरित संसद्ले संम्बोधन गर्ने भनिएको थियो  तर यो विकल्पमा माओवादी नेतृत्व सहमत हुन सकेन  त्यसैगरी दोस्रो विकल्पका रूपमा संविधानको धारा  संशोधन गरी नयाँ निर्वाचनको व्यवस्था गर्ने र सो निर्वाचनसम्मका लागि केही महिना व्यवस्थापिका संसद्लाई जीवित राख्न संविधान संशोधन मस्यौदासमेत तयार पारिएको थियो  यो प्रस्तावका सन्दर्भमा पार्टीभित्र आन्तरिक छलफल गर्नुपर्छ भन्दै माओवादी नेताहरू सभामुखको कार्यकक्षबाट बाहिरिएका थिए  यसै बीचमा संकटकाल घोषणा गरेर भए पनि संविधानसभाको म्याद केही महिना बढाउने प्रस्ताव पनि निस्केको थियो  तर त्यसमा विवाद  
	भयो  त्यसैबीच मधेसी मोर्चाका नेता विजयकुमार गच्छदार देखा पर्नुभयो र उहाँले कुनै पनि अवस्थामा बदनाम भइसकेको र देशले धान्न नसक्ने  को वर्तमान व्यवस्थापिकालाई राख्न नहुने मोर्चाको अडान राख्नुभयो  आन्तरिक छलफलका लागि भन्दै बाहिर निस्केका सत्ता पक्षको जवाफको प्रतीक्षारत सभामुख र अन्य दलका नेताहरूले केही समयपछि थाहा पाए कि व्यवस्थापिका संसद्को पनि अवसान हुने गरी निर्वाचन मिति तय गर्नका लागि मन्त्रिपरिषद्को बैठक बसिरहेको छ  यो अप्रत्यासित निर्णयले सबैलाई आश्चर्यचकित तुल्यायो   
	दुराशय प्रेरित कदम लोकतान्त्रिक विकल्पका सम्भावनाहरू हुँदाहुँदै पनि जनप्रतिनिधिमूलक संस्थाको विघटन गरी अवैधानिक रूपले निर्वाचनको मिति घोषणा गर्ने सत्ता पक्षको निर्णयका पछाडि गलत मनसाय थियो  माओवादी र मधेसी मोर्चा संसदीय निगरानी र नियन्त्रणबिना स्वेच्छाचारी रूपमा कार्यकारी अधिकार उपयोग गर्न चाहन्छन्  माओवादी पक्षलाई सत्ता कब्जा गर्ने आफ्नो लक्ष्यको नजिक पुग्नु छ भने मधेसी मोर्चामा सत्ताको व्यापक दुरुपयोग गर्दै मधेस क्षेत्रमा आफ्नो वर्चस्व स्थापित गर्ने अभिलाशा छ  यसैगरी माअेावादी संस्थापन पक्षले संविधानसभा विघटनलाई पार्टीभित्रको विद्रोही शक्ति मोहन वैद्य समूहलाई तह लगाउने उपयुक्त अवसर पनि ठानेको छ  वैद्य पक्ष र संविधानसभाका अन्य सभासदहरूले पनि लडाकुका नाममा राज्यकोषबाट गएको रकममध्ये माओवादी नेतृत्वमा भएको अरबौं रुपैयाँको दुरुपयोग र अनियमितताको मुद्दालाई संसदीय समितिमा उठाउँदै थिए  संविधानसभाको नै अवसान भएपछि संसदीय समितिबाट छानबिनको सम्भावना रहने भएन  संविधानसभाको निर्वाचन प्रस्तावित मितिमा सम्भव छैन र सत्तामा अझै लामो समय टिकिरहन सकिन्छ भन्ने कुरा सत्ताधारी घटकहरूले राम्ररी बुझेका थिए  निर्वाचन भएकै अवस्थामा पनि सत्ताको व्यापक दुरुपयोग गरी आफ्ना पक्षमा परिणाम ल्याउन सकिन्छ भन्ने विश्वास थियो  अर्कातिर यदि सभामुखको प्रस्तावअनुसार  गते राति अन्तरिम संविधान संशोधन गरिएको भए वा आंशिक संविधान जारी गरिएको भए सहमतिको राजनीति पुनः प्रारम्भ भई  बुँदे सहमति नै क्रियाशील हुन्थ्यो  यस अवस्थामा प्रधानमन्त्री डा बाबुराम भट्टराईले राजीनामा दिई सहमतिको सरकार निर्माण गर्नका लागि नेपाली कांग्रेसलाई नेतृत्व हस्तान्तरण गर्नुपर्ने थियो  त्यस अवस्थामा सत्तामा उनीहरूको एकाधिकार रहने थिएन र स्वेच्छाचारी ढंगले सत्ताको उपभोग गर्न पाउने थिएनन्  यस पृष्ठभूमिमा भएको मध्यरातिको कदम दुराशययुक्त थियो भन्ने प्रस्ट हुन्छ   
	लेखक कांग्रेस नेता हुन् 
"
