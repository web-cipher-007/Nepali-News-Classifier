त्यागी र ह्यान्डसमबाट निस्कन्न निकासनेपाली राजनीति चरम जटिलतामा डुबेको यो बेला मलाई स्वर्गीय गिरिजाप्रसाद कोइरालाको सम्झना आइरहेको छ "
	नेपाली राजनीति चरम जटिलतामा डुबेको यो बेला मलाई स्वर्गीय गिरिजाप्रसाद कोइरालाको सम्झना आइरहेको छ  कुनै बेला यस्तो थियो उनलाई बलात्कारबाहेक भन्न मिल्नेनमिल्ने सबै आरोप र गालीहरू लगाइयोगरियो  उनलाई तल्लो स्तरसम्म आरोपित गर्ने यिनै राजनीतिक पार्टीहरू मिडिया र हाम्रै नेपाली समाज हो  तर जब उनको देहान्त भयो उनको मलामीको अग्रपंक्तिमा गिरिजाबाबु ज्युँदो छँदा उनलाई सम्मान गर्नेभन्दा गाली गर्नेहरूको जमातै बढी थियो  नेपाली समाजको चरित्र नै यस्तो छ क्षणभरमै गाली क्षणभरमै ताली  वर्तमानमा ठीक त्यस्तै गाली र आरोपहरू प्रधानमन्त्री बाबुराम भट्टराईमाथि बर्सिरहेको छ   
	कुर्सी होइन एजेन्डा मोह 
	वास्तवमा प्रधानमन्त्री भट्टराईले प्रधानमन्त्रीको कुर्सी होइन शान्ति र संविधानको राजनीतिक प्रक्रिया छोड्न नचाहेको हो  यही कुरालाई केही व्यक्तिहरूले अनजानमा र केहीले आफ्ना स्वार्थपूर्तिको निम्ति प्रधानमन्त्रीले कुर्सीमा टाँसिएर सहमतिको बाधक बनेको भन्ने जबर्जस्त प्रचारबाजी गरिरहेका छन्  गणतन्त्रसंघीयताधर्मनिरपेक्षतासमावेशिता लगायत आजसम्मका उपलव्धिका निम्ति सबभन्दा अग्रपंक्तिमा रहेर लड्ने व्यक्तिले ती एजेन्डाहरूलाई यत्तिकै अलपत्र छाडेर कसैसँग सम्झौता गर्न सक्दैन  गैरजिम्मेवार भएर यत्तिकै सनक वा भावनामा बगेर सत्ता छाड्ने कुरा हुनसक्दैन  सरकार छाड्ने कुरा कुनै घरबेटीले डेरावाललाई कोठा छोड् भन्दा डेरावालले कोठा छोडेजस्तो होइन  राजनीतिक एजेन्डाहरू बचाएर अग्रगमनको यात्रालाई सुनिश्चित गर्नेगरी सरकार छोड्न प्रधानमन्त्री तयार हुनुहुन्छ  र आवश्यक पर्दा रक्षा गर्न पनि  त्यसकारण मुख्य कुरा प्रधानमन्त्रीको कुर्सीभन्दा पनि अग्रगमनको एजेन्डा हो  अग्रगमनको एजेन्डाहरूमा सहमत नहुने त्यो कुरै गर्न नचाहने सहमतिको वास्तविक बाधक हुन्   
	त्यागी ह्यान्डसम र राष्ट्रवादको फ्युजन  
	विपक्षीहरू भन्छन् सुशील कोइराला त्यागी छन् त्यसैले उनी प्रधानमन्त्री र तर हामीलाई डर उहाँको त्यही त्यागको हो  उहाँसँग राजनीतिक निकास र आर्थिक विकासका एजेन्डा त छँदै छैन उहाँले यी एजेन्डा धेरै पहिले त्याग गरिसक्नुभएको छ  अब जेनतेन बचेखुचेको संविधानसभाको एजेन्डा पनि त्याग्नुहोला कि भन्ने डर एमाओवादी र प्रधानमन्त्री भट्टराईलाई छ  व्यक्तिगत रूपमा सुशील इमानदार मान्छे हुनुहोला  तर त्यागी वा ह्यान्डसम मान्छे प्रधानमन्त्री हुँदैमा मुलुकले वर्तमानमा निकास पाउँदैन   
	प्रधानमन्त्री बाबुराम भट्टराईभन्दा कैयौं गुना ह्यान्डसम झलनाथ खनाल भट्टराईभन्दा अगाडि प्रधानमन्त्री हुनुहुन्थ्यो  अझ राष्ट्रवादी प्रधानमन्त्रीको पगरी उहाँलाई नै भारी हुनेगरी जबर्जस्त भिराइएको थियो  ह्यान्डसम व्यक्तित्व र राष्ट्रवादी छविको फ्युजन गर्दा पनि मुलुकले निकास पाएन त  त्यसकारण व्यक्ति विशेषप्रतिको मायामोह वा तथाकथित छविले भन्दा राजनीतिक एजेन्डामा को कति दृढ भन्ने कुरा प्रधान हो   
	प्रधानमन्त्रीको विगत र वर्तमान 
	प्रधानमन्त्री भट्टराई तिनै व्यक्ति हुन् जसले कांग्रेसएमाले लगायत संसदवादी दलहरूसँग मिलेर राजतन्त्रको अन्त्य गर्नुपर्छ भन्दा पार्टीभित्र कारबाही खेप्नुपर्यो  लोकतान्त्रिक गणतन्त्रको पक्षमा एक्लै छँदा पनि उहाँ आफ्नो अडानमा डगमगाउनु भएन  पछि त्यही एजेन्डामा पार्टीमात्र होइन सिंगो मुलुक प्रवेश गर्यो   
	पछि पनि शान्ति र संविधानको कार्यदिशा वा विद्रोह भन्ने कार्यदिशाको बहसमा पनि बालाजु खरिपाटी पालुङटार हुँदै भृकुटीमण्डपसम्म शान्ति र संविधानको कार्यदिशाको रथ हाँक्ने प्रायःजसो उहाँ एक्लै हुनुहुन्थ्यो  यो ताजै इतिहास हामी सबैले सुनेकोमात्र होइन देखेकै हो  उहाँ शान्ति र संविधानको कार्यदिशामा एक्लै पर्दा पनि डगमगाउनु भएन  पछि पार्टीमात्र होइन सिंगो मुलुक नै शान्ति र संविधानको कार्यदिशामा होमियो  अहिले पनि संविधानबाट संविधान बनाउने कुरामा उहाँ दृढ हुनुहुन्छ  उहाँलाई केही तप्काले बाधकको रूपमा चित्रित गरे पनि यो एजेन्डामा उहाँलाई पार्टीभित्र र सम्पूर्ण जनताको साथ छ अहिले उहाँ विगतमा जस्तो एक्लो हुनुहुन्न   
	राष्ट्रपतिको भूमिका 
	व्यवस्थापिकासंसद नभएको बेला सरकारले अध्यादेश ल्याउनु उसको बाध्यता आवश्यकता र अधिकार हो  तर राष्ट्रपतिले कथित् सहमतिको नाममा अध्यादेश रोक्ने र सरकारलाई अप्ठ्यारो पार्ने काम गर्दै आउनुभएको छ जसले गर्दा उहाँको निष्पक्ष भूमिकामाथि नै शंका उत्पन्न भएको छ  संविधानको संरक्षक राष्ट्रपति र त्यसको कार्यान्वयनकर्ता सरकारबीच सहकार्य र सहज सम्बन्ध हुनुपथ्र्यो  तर उहाँमा राष्ट्रपतिभन्दा विगतको राजनीतिक आग्रह नै बढी देखिएको छ  उहाँमा निष्पक्षता हुन्थ्यो भने राष्ट्रपतिले सरकारसँगै विपक्षी दलहरूलाई पनि सहमतिमा आउन दबाब दिनुपथ्र्यो तर उहाँले एकोहोरो सरकारलाई मात्र अप्ठ्यारो पार्ने काम गर्दै आउनुभएको छ   
	राष्ट्रपतिले निरन्तर रूपमा सहमतिको आह्वान गर्ने म्याद दिने काम गर्दै आइरहनुभएको छ  पछिल्लो समयमा त उहाँले दिएको म्यादको मितिसमेत हेक्का हुन छाडिसकेको छ जसले गर्दा राष्ट्रपतीय संस्थाको गरिमा र मर्यादालाई शून्यको तहमा पुर्याइदिएको छ  त्यसकारण बारम्बार सहमतिको म्याद तामेलीको राष्ट्रपतिले अपनाउनुभएको अहिलेसम्मको यो बाटो असफलसिद्ध भइसकेकोले राष्ट्रपतिले विकल्प रोज्न आवश्यक छ  राष्ट्रपतिले अब निकासका लागि अर्को बाटोतिर प्रयास गर्न आवश्यक छ  त्यो भनेको निर्वाचनसम्बन्धी अध्यादेश पारित गरेर सरकार विपक्षी सबैलाई दबाब दिने बाटो हो  यसले सरकार र राष्ट्रपतिबीच देखिएको द्वन्द्व कममात्रै गर्दैन सबै पक्षलाई नैतिक दबाब पनि दिनेछ  साथै चुनाव हुने संवैधानिक आधार निर्माण गरी जनतामा उत्साह सिर्जना गर्नेछ   
	निकासको बाटो  

	कांग्रेसएमाले लगायतका यथास्थितिवादी शक्तिहरूसँग परिवर्तनको प्रक्रिया रोक्ने र सरकारलाई काम गर्न नदिएर यथास्थितिमा अड्काइराख्ने सामथ्र्य छ  खासगरी राष्ट्रपतीय संस्थाको दुरुपयोग गरेर चुनाव लगायतका अध्यादेशहरू रोक्ने निर्वाचन हुन नदिने बजेट प्रस्तुत गर्न नदिने लगायतका बाटोबाट सरकारलाई अंकुश लगाउने काम उनीहरूले गरिराखेकै छन्  त्यसकारण पनि निर्वाचन समयमै गराउन प्रधानमन्त्री र अग्रगमनकारी शक्तिको त्याग आवश्यक भएको हो  तर त्यो त्याग यथास्थितिवादीहरूसँग आत्मसर्मपणभन्दा निवार्चनको सुनिश्चितताको लागि हुन जरुरी छ  बाबुराम भट्टराईको नेतृत्वलाई विपक्षीले स्वीकार नगरेजस्तै सुशील कोइरालाको प्रस्तावित नेतृत्वलाई माओवादी लगायत वर्तमान गठबन्धनले स्वीकार नगर्ने प्रस्ट भइसकेको छ  त्यसकारण अब यो असहमतिबीच नयाँ सहमति खोज्न जरुरी छ यदि सबैजना इमानदारीसाथ चुनावमा जाने हो भने  
	आउँदो वैशाखमा चुनाव नहुनु भनेको परिवर्तनकारी शक्तिलाई घाटा लाग्नु हो  यदि बैसाखजेठभित्रै चुनाव नहुने स्थिति बन्यो भने परिवर्तनमुखी शक्तिहरूलाई नै बढी नोक्सान हुन्छ  प्रकारान्तरले पश्चगामी शक्तिहरूले फाइदा उठाउने र आजसम्मका उपलव्धिहरू गुम्ने खतरा रहन्छ  यसलाई मध्यनजर गर्दै बैसाखजेठसम्ममा निर्वाचन सम्पन्न गर्न छिटो राष्ट्रिय सहमतिको सरकार निर्माण गर्न सबै दलका प्रमुखहरू जिम्मेवार बन्न जरुरी छ  पुस मसान्तभित्रै एउटा सहमतिमा दलहरू पुगे भने अझै पनि बैसाखजेठभित्रै चुनाव सम्भव छ   
	यदि बाबुराम वा सुशीलको नेतृत्व सर्वस्वीकार्य हुँदैन र त्यसमा सहमति हुँदैन भने यी दुईवटा शक्तिलाई मान्य हुनेगरी अर्को साझा नेतृत्व खोज्न सकिन्छ  त्यो भनेको राजनीतिक पृष्ठभूमि भएको शान्ति र संविधानको प्रक्रियासँग मायामोह भएको बहुदलीयता गणतन्त्र संघीयताका पक्षधर व्यक्तिको नेतृत्वमा सबै दल सहभागी हुने राष्ट्रिय सरकार बनाएर समयमै संविधानसभाको चुनाव गर्नु नै उत्तम विकल्प हो   
	लेखक प्रधानमन्त्रीका स्वकीय सचिव हुन्  
	 
	 
	 
	 
	 
	 
	 
"
