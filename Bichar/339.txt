"मथाई मेहता र भारतीय नीति""
 प्रदेशको सहमति लगत्तै मधेसलाई टुक्राटुक्रा पारिएको भन्दै आँधीबेहरी ल्याउन सल्लाह दिनु साउथब्लकको नीतिभित्र पर्छ कि पर्दैन ""
	संयोगमात्र हो वा सुनियोजित सेना समायोजनको ऐतिहासिक निर्णय गर्दादेखि राष्ट्रिय सहमतिको सरकार हुँदै  प्रदेशको कार्यान्वयन नहुने निर्णयमा पुग्दासम्म भारतीय राजदूत जयन्तप्रसादको सक्रियता बढ्यो  भारतीय राजदूतले चाहेरै यस्ता निर्णायक क्षणमा दक्षिणी नीति अख्तियारका लागि गतिविधि बढाएका हुन् वा नेपाली दलका नेताले आफैप्रति विश्वास नभएर अन्तिम निर्णयका भारतीय राजदूतलाई बोलाएका हुन् यो प्रष्ट छैन  सामान्य राजनीतिककूटनीतिक अवस्थामा राजदूतले नेता र सरकारी अधिकारीलाई जतिबेला चाह्यो त्यतिबेला भेट्ने विषयलाई स्वाभाविक मान्दा पनि यो संक्रमणकालमा यस्ता भेटवार्ताको सन्देश त्यतिमा मात्र सीमित रहँदैनन्  संविधानसभाको म्याद थप्ने कि नथप्ने भन्ने मुद्धामा राष्ट्रिय बहस केन्दि्रत भएका बेला यहाँ पनि राजदूत संभवतः देखिनेछन्  
	नेपाली राजनीतिक नेतृत्व र कतिपय अवस्थामा ब्युरोक्रेसी पनि भारतसंगको सम्बन्धमा कमजोर रहेको सार्वजनिक नै छ  तर दक्षिण एसियाको शक्ति अमेरिकी साझेदार र उदीयमान शक्ति भारत छिमेकी राजनीति प्रभावित पार्न यसरी घरेलु शक्ति भएरै आउने अपरिपक्व कूटनीतिलाई निरन्तरता दिन चाहन्छ  वा पूर्व विवादास्पद राजदूत राकेश सूदका बेला भएको कूटनीतिक गल्तीलाई जयन्तप्रसाद सच्याउन चाहन्छन्  र सच्याउने क्रममै सक्रियता बढेको हो  यसले बहस निम्त्याउँछ  नेपालमात्र होइन साना छिमेकीप्रतिको नीतिमा वास्तवमै भारतले गुजराल ड्रक्टिन अपनाउन चाहेको हो  छिमेकसंगको सम्बन्ध राम्रो नभई अन्तर्राष्ट्रिय सम्बन्ध र सुरक्षा परिषद्मा स्थायी सदस्यताको योग्यता नपुग्ने निष्कर्षमा भारत पुगेकै हो  यस्ता प्रश्न स्वाभाविक उठ्छन्  जुनबेला नेपालमा  प्रदेशसहितको संघीयता लगायत संविधानका विवादित मुद्दामा सहमति हुँदै थियो त्यतिबेला र अझ केही घन्टाअघि भारतीय विदेश सचिव रन्जन मथाई त्यो राजनीतिक विकासबारे अद्यावधिक थिए  साउथब्लकमा विदेश सचिवसंग नेपाली पत्रकारले द्विपक्षीय सम्बन्ध र नेपाल नीतिबारे प्रश्न गरिरहँदा उनका उत्तरमा प्रशस्त कूटनीतिक परिपक्वता इमानदारिता र नेपालप्रतिको चिन्ता थियो  उनले नेपाली समस्या समाधानमा नेपाली आग्रहमै भारतले सकारात्मक योगदान गर्ने बताइरहेका थिए  सेना समायोजन शासकीय स्वरुप संघीयतादेखि जेठ  मा संविधान बनाउनेसम्ममा उनीमार्फत व्यक्त भएको भारतीय धारणा प्रष्ट थियो  जस्तो उनले सेना समायोजनप्रति भारत उत्साहित भएको र त्यस्तै राष्ट्रिय सहमति संविधानका विवादित मुद्धामा पनि कायम हुने विश्वास राखे   
	शासकीय स्वरुपमा भारतको स्वार्थ एकमात्र थियो लोकतन्त्र  चाहे फ्रेन्च होस् वा फिनिसी मोडल दुबै शासकीय पद्धति लोकतान्त्रिक हुन् र भारत नेपालमा लोकतान्त्रिक राज्य संचालन प्रणालीमात्र चाहन्छ भन्ने उनको भनाइलाई षड्यन्त्रको सिद्धान्तमा कसरी बुझ्ने  हरेक प्रणालीका केही फाइदा र केही बेफाइदा हुन्छन् जुन प्रणालीले नेपालको हित गर्छ त्यसलाई अपनाउँदा राम्रो हुन्छ भन्ने भनाइलाई हस्तक्षेप ठान्न थाल्दा द्धिपक्षीय सम्बन्ध सकारात्मक हुँदैन  मथाईले भारतीय मोडल वा अमेरिकी मोडलमा नेपाल जानुपर्छ भनेनन्   
	मथाईको धारणालाई आधिकारिक मान्ने हो भने संघीयताको स्वरुपमा भारतीय सुझाव नेपाली आम धारणाभन्दा खासै फरक छैन  समावेशिता र क्षेत्रीयतालाई समेट्नुपर्छ भन्नुमा एक मधेसप्रदेशको तस्बीर देख्नु पनि बढाइचढाइ हुन्छ  बिभिन्न समूहका आवाज समेट्नुपर्छ गणतान्त्रिक नेपालमा भन्ने मुद्दामा जनमोर्चाका चित्रबहादुर केसी र राप्रपा नेपालका कमल थापाबाहेक सबै मुख्य दल सहमत छन्  हो मथाईले बुझेजस्तै कति प्रदेश कति अधिकार भन्ने विषय विवादित छन्  तर यत्ति औपचारिक टिप्पणीकै आधारमा भारत नेपालमा एकल जातीय पहिचानमात्र चाहन्छ वा जातीय राज्य हुनुपर्छ भन्ने अडान राख्छ भन्न सकिने आधार रहँदैन  
	तर सहमतिको भोलिपल्ट भारतीय वाणिज्य दूतावास वीरगन्जका राजनीतिक मामिला हेर्ने कन्सुलर एसडी मेहताको वक्तव्यमा मथाईको तादात्म्य कहाँ खोज्ने  यहाँ गम्भीर शंका उब्जन्छ   प्रदेशको सहमति लगत्तै मधेसलाई टुक्राटुक्रा पारिएको भन्दै आँधीबेहरी ल्याउन सल्लाह दिनु साउथब्लकको नीतिभित्र पर्छ कि पर्दैन  यस्तै खाले कूटनीतिक गतिविधिले भारतले असल विश्वासका आधारमा सहयोगी भावना राख्न षड्यन्त्रका रुपमा बुझिने अवस्था आएको हो  त्यही बेला बंगलादेशका पत्रकारले भारतलाई बिग ब्रदर मेन्टालिटी नछोडेको आरोप लगाइरहका थिए  बिलियन डलरको आर्थिक सहायता खुला व्यापार लगायतमा विकास भए पनि टिष्टा नदीको पानी बाँडफाँड लगायतका मुद्दा उठाएर  नेपालमा पनि मेहताजस्ता जिम्मेवारको टिप्पणी लगायतका गतिविधिले ठूलदाइ मानसिकता हाबी भएको हो   
	प्रधानमन्त्री दलका नेता परराष्ट्र मन्त्रालय र नयाँदिल्लीको दबाबचासोजवाफपछि मेहताले त्यस्तो नबोलेको भन्ने जवाफ बिभिन्न पक्षबाट आएको छ तर साक्षीको रुपमा टेप नै भएपछि यसलाई यथार्थ मान्नुपर्ने हुन्छ  त्यसरी हेर्दा मेहताको अभिव्यक्ति कूटनीतिक मर्यादा विपरीत र आन्तरिक मामिलामा गम्भीर हस्तक्षेपकै देखिन्छ  लैनचौर दूतावासले अपेक्षित खण्डन गर्न नसक्नुको संकेत यही हो कि गम्भीर त्रुटि मेहताले गरेका छन्  यो मुद्धामा परराष्ट्र सचिव दुर्गा भट्टराईले राजदूत प्रसाद र उपनियोग प्रमुख जयदीप मजुमदारलाई बोलाएरै जानकारी मागे  एक प्रकारले भन्दा सूदजस्तै विवादमा तानिने प्रक्रियामा जयन्तप्रसाद पनि पुग्न थालेका छन्  
	दुई मुलुक बीचको शताब्दीऔंदेखिको सम्बन्धलाई असर पार्ने अर्काको सार्वभौमिकता र भौगोलिक अखण्डतामा आँच पुर्याउने र सामाजिक सद्भाव खलबल्याउने त्यस्ता अभिव्यक्ति कूटनीतिक समुदायबाट आउनु मिसनको सफलता असफलतासंग जोडिने मुद्दा हो  राजदूत प्रसादले बनाएको सन्तुलन खलबल्याउने कार्य उनकै एक जिम्मेवार अधिकारीबाट भएको छ  
	मथाईको त्यो प्रष्टताभित्र मेहताको यो उक्साहट र विखण्डनवादी अभिव्यक्तिको जसरी बहुअर्थ खिच्न मिल्छ त्यसरी नै जयन्तप्रसादको भद्र र नचिढ्याई समाधानमा सहयोग गर्ने शैली र मेहताको एजेन्डा तय गर्ने शैलीमा पनि भारतीय भूमिकाको दोहोरो अर्थ खोज्न मिल्छ  भारतीय कूटनीतिक कमजोरी यही छ  विदेश मन्त्रालयका प्रवक्ताले प्रष्ट पारे पनि आम बुझाइ भारतको एजेन्डा नै त्यही हो भन्ने ढंगको छ  मेहताले जे बोले यथार्थ बोले भन्नेको कमी छैन  वास्तवमै भारतीय नीति अनुरुपको उनको भनाइ आएको हैन भने मिसनमा कसरी उनले फेरि भारतीय नीतिकै प्रतिनिधित्व गर्छन्  यस्ता प्रश्नले शंका बढाउँछ  
	त्यसै पनि माओवादी र मधेसी मोर्चाको सरकार भारतले बनाएको भन्ने आरोप लागेको बेला सबै राजनीतिक शक्ति र मुद्धासंग हैसियत अनुसारको कूटनीतिक सम्बन्ध कायम गर्नुपर्ने हो  तर झन् एउटा अमूक पार्टी र मुद्धाको नेतृत्व कूटनीतिक तवरमा लिनु खोज्नु पूर्णतः गलतमात्र छैन नयाँदिल्लीका लागि प्रत्युत्पादकसमेत छ  
	माओवादीलाई हेर्ने दृष्टिकोणमा नेपाल नीतिमा सुद कार्यकालभन्दा कोर्स करेक्सनको बाटोमा भारत गएकै हो  पोलपोट र उत्तर कोरियन मोडलमा नेपाली माओवादी जाँदै गरेको निष्कर्ष निकाली प्रचण्डलाई सत्ताच्युत गर्न अप्रत्यक्ष सहयोगी नयाँदिल्लीले उनै प्रचण्डलाई समाधानका नायकका रुपमा देख्नु नै कोर्स करेक्सन हो  सचिव मथाईले वास्तवमै माओवादी निषेध गर्ने पूर्व नीतिभन्दा विपरीत माओवादी रुपान्तरण भएको ठहर गर्नु आफैंमा परिवर्तन हो  माओवादीको पृष्ठभूमि जनयुद्ध हिंसा र बन्दुक हो  तर नयाँदिल्लीको  बुँदे समझदारीपछि सरकार र ब्यालेट हुँदै नेपालको ठूलो पार्टी भएको हो  अहिले माओवादीका केही ज्यादतीलाई अपवाद मान्दा पूर्णतः प्रजातान्त्रिक विधिमार्फत नै ऊ आफ्ना एजेन्डामा अघि बढेको देखिन्छ  मथाईको यो सार्वजनिक भनाइ यथार्थ हो यो तहमा भारतीय राजनीति आइपुग्नु नेपालप्रतिको नीतिमा आएको परिवर्तन पनि हो  प्रचण्डमार्फत भारतीय स्वार्थको संरक्षण हुने सुनिश्चितता भएकाले गर्दा सम्बन्ध सुधार भएको तर्क राख्न भने सकिन्छ  तर यसको आवश्यकता प्रचण्डलाई जति छ नयाँदिल्लीलाई कम छ  
	नेपालप्रतिको नीतिमा सकारात्मक विकास भएको मथाईबाट मात्र होइन नेपाल डेस्क हेर्ने सहसचिव अखिलेस मिश्रका अभिव्यक्तिमा पनि देखिन्छ  नेपाललाई नजिकबाट चिनेका उनले नेपाली पत्रकारसंग नयाँदिल्लीको ओवरोय होटलमा भारतको नेपाल नीतिबारे खुलेर विचार राख्दा कन्स्ट्रक्टिभ इन्गेजमेन्टको शब्दावली प्रयोग गरेका थिए  उनले भनेका थिए स्मल कन्ट्री सिन्ड्रोम इज एज ब्याड एज बिग कन्ट्री सिन्ड्रोम  भारतीय अधिकारीले नेपालमा जस्तै भारतमा कमजोरी रहेको खुलस्त गर्नुलाई तीतो यथार्थको सार्वजनिकीकरणका रुपमा बुझ्नुपर्छ  अर्थात मेहता पनि साउथब्लककै प्रतिनिधित्व गर्छन् मिश्र पनि त्यसकै प्रतिनिधित्व गर्छन्  साना छिमेकी देशले यस्ता कूटनीतिक प्रवृतिलाई कसरी बुझ्ने भन्ने संकटको समाधान साउथब्लकसंगै छ  ताकि द्विपक्षीय सम्बन्धमा नीति हाबी होस् व्यक्ति होइन   
	 
	 
	 
	 
"
