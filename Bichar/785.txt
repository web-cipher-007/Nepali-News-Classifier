विदेशमा उजाडिएको मन"मनजस्तै तन उड्न सक्दैन त्यसैले नेपालीहरु उजाड मन लिएर विदेशमै बस्न बाध्य हुन्छन् ""
	नेपालमा पर्वहरू धमाधम सुरु हुन थाले  वर्षायामको अन्त्य सँगै रमणीय शरद ऋतुको पोल्टामा नेपाली चाडपर्वहरू वर्सिन थाल्छन्  नेपाली भूमिमा मौसम र पर्वको सौन्दर्यले नेपाली मन आकाशमा उड्ने चङ्गाजस्तै हलुका हुन्छ  तर त्यै नेपाली मन जो नेपाली भूमिभन्दा धेरै टाढा रहेको छ उनीहरूको मन झनै गह्रुंगो अथवा बोझिलो बन्दै जान्छ  दसैं नजिकिँदै गर्दा बिदेसिएका नेपाली मनमा भावुक तरङ्गहरू प्रसारित हुन्छन्  मन जस्तै तीव्र गतिमा शरीर पनि उड्ने भए कोही पनि नेपाली चाडपर्वको समयमा नेपालमा नै पुग्थे होलान् तर मनजस्तै तन उड्न सक्दैन त्यसैले नेपालीहरू उजाड मन लिएर विदेशमै बस्न बाध्य हुन्छन्  
	हुन त जसरी बिदेसिएका नेपालीहरू आफ्नो माटो संस्कृति भाषा बन्धु बान्धवहरूको विछोडबाट तड्पिएका छन् त्यसरी नै नेपालमा रहनेहरूमा पनि कैयौं नमीठा तड्पनाहरू छन्  बिदेसिएकालाई स्वदेशमा नै रहनेहरूले पनि भाग्यमानी सम्झन्छन्  कतिपय विषयमा भाग्यमानीजस्तै प्रतीत हुन्छ पनि  तर यथार्थमा अधिकांश नेपालीसँगै नमीठो अनुभूतिहरू छन्  व्यवहारमा अभाव छ मनमा अशान्ति छ स्वाभिमानमा चोटैचोट छ इच्छा आकांक्षाहरू अधुरा छन् तर महत्त्वाकांक्षा गगनस्पर्शी छन्  यी असमान मनोवृत्तिहरूको व्यवस्थापन गर्ने संयन्त्र पूर्णतः निकम्मा छ अनुत्तरदायी छ अनि निर्लज्ज पनि  झट्ट हेर्दा भौतिक जीवन विदेशमा बढी सुविधाजनक देखिन्छ  प्रविधि र विधिले मानव जीवनलाई सरलीकृत गरेको छ  नेपालमा कार किन्नु सम्पन्नताको प्रतीक हुन्छ तर विदेशमा यो त एउटा साधारण उपकरण मात्र हो जसको प्रयोग गर्न साधारण व्यक्तिले पनि सक्छ  नेपालमा विधि ज्यादै कमजोर छ  त्यसैले बिरामी पर्दा शुद्ध औषधि पाइन्न खाद्यवस्तु विषाक्त छ  अवसर योग्यताका आधारमा नभई व्यक्ति र पुँजीका आधारमा हुन्छ  सूर्यलाई ग्रहणले निलेझैं सम्पूर्ण विधि एवं जीवन पद्धतिलाई विषाक्त राजनीतिले सर्लक्क निलेको छ  त्यसैले नेपालीहरू स्वदेश छोडेर विदेश जान हत्तारिन्छन्  कमसेकम विदेशमा एउटा स्थिर शासकीय पद्धतिभित्र बस्न पाइन्छ  आफ्नो पसिना बगाएर खान पाइन्छ  अनि नयाँ नयाँ प्रविधिसँग साक्षात्कार हुन पाइन्छ  सन्ततीको सुकिलो भविष्य स्पष्टसँग अनुभव गर्न पाइन्छ  त्यसैले अधिकांश नेपाली बिदेसिन खोज्छन्  आफू जन्मेको हुर्केको ठाउँमा असुरक्षाको महसुस गरेर मुग्लानमा सखी जीवन एवं सन्ततीको सुरक्षित भविष्य खोज्छन्  वास्तवमा यो रहर हैन नेपाली राजनीतिको बीभत्स परिणति हो   
	पढे लेखेका बौद्धिक एवं व्यावसायिक तथा पेसागत दक्षता अर्थात सीप भएका जनशक्ति अमेरिका क्यानडा तथा युरोप पुगेका छन्  शारीरिक रूपमा सवल कर्मठ एवं जोसिला जाँगरिला युवा शक्ति खाडी मुलुकतिर पलायन भएका छन्  कुनै पनि स्वतन्त्र स्वाभिमानी एवं सर्वभौम राष्ट्रका लागि योभन्दा दुर्गति अर्को हुनै सक्दैन  तर पनि नेपालमा अग्रगमनको र नयाँ नेपालको भाषण गर्न लाज मान्दैनन्  समाजवादी अर्थ व्यवस्थाको लामा व्याख्या दिएर थाक्दैनन् तर शिक्षा र स्वास्थ्यजस्तो अति संवेदनशील विषय सबैभन्दा बढी फस्टाएको व्यापार भएको छ  चाउचाउ उत्पादकहरू त्यो छोडी स्कुल र अस्पतालमा लगानी गर्न थालेका छन्   
	सरकारी स्कुल लगभग खण्डहर बन्दै गएको छ  आर्थिक रूपमा निमुखा मानिसहरू स्वास्थ्य र शिक्षामा आफ्नो पहुँच पुर्याउन प्रायः असम्भव नै छ  नैतिक इमानदार एवं कर्मनिष्ठ मानिस बाँच्नै धौधौ हुने अवस्था सिर्जना हँुदै छ  यही कारणले पनि विदेशतिर नेपालीहरू बाक्लिन्छन्   
	नेपाली राजनीतिमा राष्ट्रियताको कुरा निकै चलिरहन्छ  सबैले आफूलाई राष्ट्रवादी बताइरहेका हुन्छन् तर राष्ट्रवाद आफ्नो शक्ति आर्जन गर्ने र पदविलास गर्ने साधन बनिरहेको कुरा छर्लङ्ग भइरहेको छ  यथार्थमा राष्ट्रवाद बिदेसिएका नेपालीको मनमा संग्लो र निरपेक्ष ंपमा पाइन्छ  राष्ट्र त माटो मात्र हैन संस्कृति हो भाषा अनि जीवनशैली हो  माटो संस्कृति भाषा अनि मौलिक जीवन पद्धतिसँगै तनमय भएको मुटुमा मात्र राष्ट्रियता स्पन्दित हुन्छ  त्यसैले नेपालका हरेक पर्वले विदेशमा बस्ने नेपालीको मन तानिरहेको हुन्छ  हरेक ऋतुमा बहुरंगी फूल भएर फुलिरहेको हुन्छ  सेता हिमालसँगै मन गर्विलो हुन्छ  त्यसैले आजभोलि बेलायत अस्ट्रेलिया र अमेरिकालगायत विश्वभरिका देशहरूमा नेपाली चेलीहरू तीजका गीत घन्काउन्छन्  नेपालका वनहरूमा मयूर नाचेझै नेपाली संस्कृतिको सगरमाथा उठाएर उनीहरू नाँचिरहेका हुन्छन्  नेपालीपनको तरंगसँगै सौभाग्य र आनन्दको रातो रङ्गमा सजिएका हुन्छन्  त्यतिबेला नेपाली राष्ट्रियता विश्वमा आफ्नो पहिचानसाथ उभिएको हुन्छ   
	न्यू एयर इभ भनेर नेपाल भूमिमा नेपाली युवाले जीउ मर्काइरहँदा वैशाख  को नयाँ वर्ष मनाउन बिदेसिएको नेपाली मन तडि्परहेको हुन्छ  वास्तवमा राष्ट्रियता यही हो जस्तो लाग्छ  
	तीज सकिएपछि दसैंतिहारको मौसम सुरु हुन्छ  जताततै हरिया फाँटहरू सहकाल भित्र्याउने तयारीमा जुटिरहेका हुन्छन्  न गर्मी न जाडोको समशीतोष्ण समयसँगै सयपत्री फूलको आगमनले मानव मनलाई पनि त्यसरी नै कुसुमित बनाउँछ  गलत प्रवृत्तिको पराजयसँगै सत्यको उदय भएको गौरवशाली परम्परासँग जोडिएर दसैं र तिहार सत्यवादी अनि कर्मवादी सभ्यताको प्रतीक पनि मानिन्छ  आफ्नो मनभित्रका कल्मष एवं क्लेशहरूलाई पराजित गर्दै मनलाई शुद्धीकरण गरी नैतिकता परोपकार एवं इमानदारी स्थापित गर्न उत्प्रेरित गर्ने हाम्रा यस्ता पर्वहरूप्रति बिदेसिएका नेपालीहरूको मनमा स्वदेशमा रहँदाभन्दा विदेशमा आएपछि झन् बढी गौरवबोध हुने रहेछ  आपनो देश समाज बन्धुबान्धव धर्म संस्कृति एवं परम्परा विदेशमा झन् बढी आत्मलीन हुन्छ  यसरी बिदेसिएर लामो समयसम्म आफ्नोपनबाट टाढिनुपर्दा यदाकदा जीवन व्यर्थमा बगिरहेको अनुभव हुन्छ  यो पीडालाई कमसेकम नेपाल हाँक्ने र सुन्दर भविष्य बनाउने जिम्मा लिएका वर्गले गम्भीरतासाथ आत्मसात् गर्ने बेला भएको छ  आफ्ना जनशक्तिलाई आफ्नै देशमा अवसर प्रदान गरेर रचनात्मक कार्यमा संलग्न  
	गराउने हो भने नेपाल समृद्ध बन्न बेर लाग्दैन  तर हामी नेपालीको दुर्भाग्य देश र जनताको लागि निस्वार्थ समर्पित हुने नेता अहिले हामीले पाउन सकेका छैनौं  दुर्गा भवानीले हामी नेपालीको यो अभावलाई पूरा गर्ने शक्ति प्रदान गरून्   
	लेखक अल्बर्टा क्यानडामा अध्ययतरत छन्  
	 
"
