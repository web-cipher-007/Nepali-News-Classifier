 शक्तिउन्माद"के यी तिनै बाबुराम भट्टराई हुन् जो प्रधानमन्त्री भएपछि मुस्ताङ म्याक्स चढेर ""
	के यी तिनै बाबुराम भट्टराई हुन् जो प्रधानमन्त्री भएपछि मुस्ताङ म्याक्स चढेर एउटा उदाहरण बनेका थिए  के यी तिनै प्रधानमन्त्री हुन् जो भ्रष्टाचारमा शून्य सहनशीलताको कुरा गर्थे  राज्यकोषको दुरुपयोग नहोस् भनेर सरकारी रात्रिभोजमा मदिरा निषेध गर्न निर्देशन दिन्थे  अनि के यी तिनै भट्टराई हुन् जो विदेश भ्रमणका बेला नियमत पाउने भत्ता सुविधा पनि सरकारलाई नै फिर्ता गर्थे  बाबुराम त तिनै हुन् तर उनको त्यो चरित्र फेरिएको छ  कुनै बखत सर्वाधिक चर्चित र लोकपि्रय नेताको छवि बनाएका तिनै व्यक्ति आज छिःछिः र दूरदूरको पात्र बनेका छन्   
	प्रधानमन्त्री बन्ने बित्तिकै उनले जसरी आफूलाई एउटा जनमुखी प्रधानमन्त्रीका रूपमा उभ्याए त्यसको सबैले मुक्तकण्ठले प्रशंसा गरेकै हुन्  नागरिक समाज बुद्धिजीवी मिडिया सबैको समर्थन थियो उनलाई  तर आज उनलाई समर्थन गर्ने त्यही समूह भन्दैछ बाबुराम ढोंगी रहेछन्  नत्र मुस्ताङ म्याक्स चढेर राज्यकोष बचाउने कुरा गर्ने बाबुरामले  मिनेटको मोटरबाटोमा रहेको बाँडेगाउँ पुग्न किन दुईदुईवटा हेलिकप्टर चार्टर गरेर केही घन्टामै लाखौं खर्चिए   
	बाबुराममाथि अहिले योभन्दा पनि संगीन प्रश्न उठ्न थालेको छ  आइतबार खोज पत्रकारिता केन्द्रले गरेको एउटा कार्यक्रममा त्यस केन्द्रका महासिचव हस्त गुरुङ भन्दै थिए हाम्रा प्रधानमन्त्री एकातिर पोलपोट शैलीमा मुसाको चटनी खाँदै हिँड्छन् अर्कोतिर पर्दाभित्र यिनको तस्करहरूसँग साँठगाँठ छ  उनले प्रधानमन्त्रीको तस्करहरूसँग भएको साँठगाँठको कथा खोज पत्रकारिता केन्द्रले तयार पारेको बताउँदै त्यसो भनेका थिए  अर्थात् यतिखेर बाबुरामको छवि विश्वसनीयता सबै दाउमा छ  हिजो उनलाई समर्थन गर्ने मिडिया नागरिक समाजसँगै पार्टीकै अध्यक्ष लगायतको समर्थन पनि खुस्केको छ  उनी कतिसम्म निरीह बनेका छन् भने फुटेर गएका वैद्य विप्लवहरूको समर्थन खोज्न धाउनुपर्ने अवस्था आइपरेको छ  उनलाई अब बाह्य शक्ति र त्यसका आडमा रहेका केही घरेलु शक्तिको मात्रै सद्भाव छ   
	बाबुरामको उत्थान र पतनको कथाले केही गम्भीर प्रश्न जन्माएको छ  आखिर किन हाम्रा नेताको छवि स्खलित हुन्छ  किन नेताहरू सत्ता र शक्तिको स्वाद चाख्न थालेपछि बिगि्रहाल्छन्  भनिन्छ शक्तिले मान्छेलाई अन्धो बनाइदिन्छ  बाह्य शक्ति केन्द्रको ठूलै ढाडस पाएपछि बाबुराम पनि शक्तिको उन्मादले दिग्भ्रमित भएकै हुन् त   
	 
	असहिष्णु राजनीति 
	शक्ति उन्मादका कारण बाबुरामका बोलीमा दम्भको पारो बढ्दै गएको सत्य हो  तर सत्य के पनि हो भने हाम्रा कोही पनि नेता यस प्रवृत्तिबाट अछुतो छैनन्  बाबुरामको प्रतिष्ठा गिर्दै गरेको देखेर तुष्टि लिँदै गर्दा हामीले कतै नेपाली राजनीतिमा बढ्दै गएको निषेध र असहिष्णु चरित्रलाई नजरअन्दाज गरिरहेका त छैनौ  जस्तो आइतबार किशुजनीको स्मृति सभामा प्रधानमन्त्री भट्टराई बोलाइएकै कारणले कांग्रेसका सभापति सुशील कोइराला उपसभापति रामचन्द्र पौडेल र वरिष्ठ नेता शेरबहादुर देउवा उक्त कार्यक्रममा सरिक भएनन्  उनीहरूले कार्यक्रम बहिस्कार गरेको सुनियो  उनीहरूलाई प्रधानमन्त्री भट्टराईको उपस्थिति बिझायो र किशुनजीको सम्मान गौण बनिदियो  प्रधामन्त्री भट्टराईले पनि इँटको जवाफ पत्थरले दिए  उनले भने माक्र्सवादीहरू जस्तालाई तेस्तै गर्छन्  सहमतिको हात बढाउनेसँग सहमति अनि निषेधको रानजीति गर्नेसँग निषेध नै  
	यसले देखाउँछ धेरै असहमतिका बाबजुद हाम्रा नेताहरूमा भएको प्रवृत्तिगत समानता  माक्र्सका यी चेला हुन् या प्रजातन्त्रवादी नेता सबै एउटै रोगले ग्रसित छन्  यी मुखमा सहमतिको कुरा गर्छन् अनि व्यवहारमा असहमति र निषेधको राजनीति खेल्छन्  कांग्रेस लगायत प्रतिपक्षी दलहरूले संविधानसभा विघटनपछि प्रधानमन्त्रीसँग संवाद नगर्ने भनेर उनको कार्यक्रम बहिस्कार गर्ने अव्यावहारिक काम गर्दै आएका छन् जबकि राजनीतिमा यसरी छोइछिटो गर्ने प्रवृत्ति सही हुनै सक्दैन  सधैं सबै अवस्थामा यो अव्यावहारिक हुनजान्छ  जस्तो केही अघि प्रधानमन्त्री भट्टराई सभापति कोइराला निवास नै पुगे  त्यो बेला सभापति कोइरालाले के गर्ने  प्रधानमन्त्रीसँग संवाद गर्ने कि तपाईसँग कुरा गर्दिन भन्दै बहिस्कार गर्ने  निवासमा भेट्न हुने अनि बाँडेगाउँको कार्यक्रम बहिस्कार गर्नुको अर्थ के  सोमबार बिहान राष्ट्रपतिले बोलाएको छलफलमा पनि प्रधानमन्त्री थिए  प्रधानमन्त्री उपस्थित हुने हरेक ठाउँमा बहिष्कार गरिरहन न सम्भव हुन्छ नत व्यावहारिक नै  यदि संवादबाटै हल निस्कन्छ भन्ठान्ने हो भने निषेधको राजनीतिक कही कतैबाट हुनुहुन्न  निषेधले धु्रवीकरण बढाउँछ र रानजीति व्यक्तिगत प्रतिष्ठाको विषय बन्दै जान्छ  जसको परिणाम असहमति र असहिष्णु चरित्रकै बोलावाला हुँदै जान्छ  के यो चरित्र लोकतान्त्रिक अग्रगमन विरोधी होइन   
	 
	सत्ता कि चुनाव   
	अहिले सहमतिको बाधक को  भनेर प्रश्न गर्ने हो भने विपक्षी नेतामात्रै होइन अधिकांश विश्लेषकले प्रधानमन्त्री भट्टराईको नाम लिन्छन्  तर भट्टराई यसलाई विपक्षीले मिडियाको प्रयोग गरेर आफूविरुद्ध भ्रम सिर्जना गरेको ठान्छन्  के हो त अहिलेको बाधक  प्रधानमन्त्रीको कुर्सी हस्तान्तरण या अरू केही  सरसर्ती हेर्दा अहिलेको निकासको बाधक प्रधानमन्त्री देखिन्छन्  किनभने उनले सत्ता छोडदिने हो भने कांग्रेस सभापति सुशील कोइरालाको नेतृत्वमा चुनावी सरकार बन्छ र त्यसैले चुनाव गराउँछ  अध्यक्ष दाहाल पनि यो विचारसंँग सहमत छन्  उनकै साथ पाएर कोइरालाले आफू संघीयता र अग्रगमनको पक्षमा छु भनेर उनलाई संघीयता विरोधी भन्नेहरूको मुखबुजो लगाइसके  प्रतिपक्षी दल अध्यक्ष दाहाल मिडिया नागरिक समाज आदिले बाबुरामको बहिर्गमनको माग गरिरहँदा उनी ढिट बनेर सत्तामै बस्नु उचित होइन   
	तर यो एकाङ्गी विश्लेषणमात्रै हुनजान्छ  त्यसकारण बाबुराम बहिर्गमन चाहिरहँदा उनले राखेको प्रस्तावलाई पुरै नजरअन्दाज गर्न सायद मिल्दैन  उनले भनिरहेका छन् मेरो नेतृत्वको सरकारलाई राष्ट्रिय स्वरुप दिउँ  म चुनावको घोषणा गर्छु अनि बाधाअड्काउ फुकाउन राष्ट्रपतिलाई आग्रह गर्छु त्यसपछि चुनावी सरकारको नेतृत्व कांग्रेसले गरोस्  यदि यसमा भट्टराई लिखित सहमति गर्दै निश्चित दिनभित्र सत्ता हस्तान्तरण गर्न चाहन्छन् भने किन बखेडा खडा गर्ने  हो भट्टराईले सिधै बाधाअड्काउ फुकाउमा गएर चुनावी राष्ट्रिय सरकार बनाउने मार्गप्रशस्त गरेर त्याग गरेको भए धेरै वेश हुन्थ्यो  तर उनले फेस सेभिङका लागि चुनाव घोषणा गर्नेसम्मको अवधि माग्छन् भने प्रतिपक्षीले त्यसलाई बेवास्ता गर्नु उचित हुन्न  सत्ता हस्तान्तरणको मुद्दामात्रै मुख्य कुरा हो भने भिन्नै कुरा नत्र साँच्चिकै चुनाव चाहिएको हो र निकास खोजिएको हो भने आरोपप्रत्यारोपको यो शृङ्खला रोकिहाल्नुपर्छ  किनभने सहमतिको एकमात्र विकल्प चुनावमा जाने बाटो पहिल्याउन नसक्नु वा नखोज्नु अहिलेको सबैभन्दा ठूलो बाधक हो   
	 
"
