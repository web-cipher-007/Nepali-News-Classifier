मेलमिलापको केन्द्र राष्ट्रियतानेपाली कांग्रेसले पर्वका रूपमा मनाउने गरेको राष्ट्रिय एकता तथा मेलमिलाप दिवस हिजो पनि देशैभरि मनाइयो  "
	नेपाली कांग्रेसले पर्वका रूपमा मनाउने गरेको राष्ट्रिय एकता तथा मेलमिलाप दिवस हिजो पनि देशैभरि मनाइयो  आजभन्दा  वर्षअघि राष्ट्रिय एकता र मेलमिलापका प्रवर्तक जननायक विश्वेश्वरप्रसाद बीपी कोइरालाले राष्ट्रमाथि आइपरेको जे संकट देखेर भारतमा आठ वर्षदेखि बिताउँदै आएको निर्वासन त्यागी आफू र आफ्ना मित्रसमर्थकहरूका साथ ठूलो जोखिम उठाई नेपाल र्फकने निर्णय गर्नुभयो त्यो संकटको मात्रा त्यतिबेला भन्दा आज धेरै छ  नेपालको स्वाधीन र सार्वभौम निर्णय गर्ने क्षमताको क्षयीकरण र वैदेशिक हस्तक्षेपस्वार्थको चलखेल एकातिरबाट मात्र नभई चौतर्फी रूपमा बढेको छ  त्यसैले बीपीको प्रत्यक्ष अनुभवबाट निस्किएका विचारको पुनःस्मरण र त्यसप्रतिको प्रतिबद्धताले मात्र मेलमिलाप दिवसलाई सार्थक बनाउन सक्छ  
	 पुस  गते पटनाबाट उडेपछि बीपीकै शब्दमा काठमाडौं विमानस्थल आइसकेपछि हाम्रो विमानलाई धावनमार्गको टाढाको कुनातिर लगिन्छ  त्यहाँ हामी जीएम गणेशमान सिंह शैलजा नीलाम्बर पन्थी रामबाबु खुमबहादुर र मलाई ओरालिन्छ  हामीका लागि बनाइएको एउटा पालमा विमानस्थलका औपचारिकताहरू पूरा गरिन्छन्  त्यसपछि हामीलाई छुट्याइन्छ  म र जीएमलाई प्रहरीको जिपबाट सुन्दरीजल शिविर ल्याइन्छ  शैलजालाई अर्को जिपमा लगियो  लगिँदै गर्दा उनले हात हल्लाइन्  अरूहरूलाई एउटा अर्कै जिपमा लगियो  फेरि सुन्दरीजल  छ जना निहत्थाको जोखिमपूर्ण त्यो यात्राबाट सन्त्रस्त बनेको त्यसबेलाको निर्विकल्प भनिएको शासन त्यसको तीन वर्ष चार महिनापछि जनमत संग्रहको प्रश्नमा बेरिनुले त्यो दिन साँच्चै ऐतिहासिक थियो भन्ने देखाउँछ  
	उसबेलाको पञ्चायती व्यवस्थामा राजनीतिक दलहरू प्रतिबन्धित थिए भने नेपाली कांग्रेस वा बीपीको नामसम्म उच्चारण गर्दा मानिस जेल जानुपर्ने अवस्था आउन सक्थ्यो भन्दा आजको पुस्ताले नपत्याउन सक्छ  त्यस्तो अन्धकारमा जानाजान सम्भावित यातना र मृत्युसमेत भोग्न तयार भई राष्ट्र बचाउन सम्पूर्ण राष्ट्रवादी र प्रजातन्त्रवादी शक्तिबीच एकता र मेलमिलापको सन्देश लिएर बीपी स्वदेश फर्किनुभएपछि नेपालको राजनीतिले क्रमशः स्वतन्त्रताको अनुभूति गर्दै आएको हो   
	अपितु यो पछाडि फर्केको छैन र पछाडि फर्काउन खोज्ने सबै प्रयासले घोर असफलता भोग्नुपरेको दृष्टान्तले बीपी दूरदर्शी राजनेता रहेको स्वतः प्रमाणित हुन्छ   
	राष्ट्रियता र प्रजातन्त्र  
	बीपीले नेपाल र्फकने दिन  पुस  मा जारी गर्नुभएको सन्देश नेपालको भविष्य देखेका कुनै प्रकाण्ड ज्योतिषले गरेको अचुक भविष्यवाणीजस्तो छ  त्यहाँ देशमाथि आइसकेको र बढ्दै जाने खतरा र त्यसबाट बच्ने उपायबारे स्पष्ट दिशानिर्देश गरिएको छ  पञ्चायती शासनको सुरुको  वर्षबारे सन्देशमा भनिएको छ हाम्रो देश आज संकटमा छ  यता केही वर्षदेखि यो संकट चर्किंदै गएको कुरा सबैले महसुस गरेकै हो  यसले गर्दा राष्ट्रिय अस्तित्व नै समाप्त हुने स्थिति आएको छ  
	बीपीले अगाडि भन्नुभएको छ यो गम्भीर वास्तविकतालाई बुझेर हामी स्वदेश र्फकंदै छौं  हाम्रो विचारमा अस्तित्वको संकट पर्नुको मुख्य कारण राष्ट्रियताको अभाव हो  यसले गर्दा हाम्रो देशमा विदेशी तत्त्व कुचक्र चलाउन र नेपाललाई अन्तर्राष्ट्रिय षड्यन्त्रको अखडा बनाउन सफल हुनथालेका छन्  राष्ट्रिय एकता सम्पूर्ण जनताको सामूहिक प्रयासबाट हुने अभियान र कार्यले स्थापित हुन्छ  यस्तो सामूहिक अभियानले नेपाली जनताको भावनात्मक एकताको संस्थागत आधार पनि तयार पार्छ  कोरा नाराले मात्र हुने भए  वर्षमा राष्ट्रिय एकता यसरी छिन्नभिन्न भएर यस सोचनीय स्थिति देशले भोग्नुपर्ने थिएन  आज देशमा स्वार्थपरायणता साम्प्रदायिकता व्यक्तिवादी मनोवृत्ति र विदेशप्रति आमुख हुने प्रवृत्तिको बोलवाला छ  यस्तो परिस्थितिमा सबभन्दा पहिलो हत्या राष्ट्रियताको हुन्छ  
	बीपीले  वर्षअघि गरेको नेपालको तत्कालीन अवस्थाको विश्लेषण पढ्दा लाग्छ उहाँले आजको नेपाल र नेपालीका लागि समेत त्यो लेखेर जानुभएको हो  नेपालको अस्तित्वकै लागि दूरगामी असर पार्ने गम्भीर संकट उहाँले देख्नुभएका कारण यो विश्लेषण हिजोभन्दा आज झनै सार्थक लागिरहेको छ  नेपालको अस्तित्व र पहिचानलाई समाप्त पार्न बाहिर लोकतन्त्रको चर्को कुरा गरेर नेपालीबीच विवाद र संघर्ष चर्काएर नेपालीको एकतालाई छिन्नभिन्न पारी नेपालको राष्ट्रियतालाई गौण पार्दै जाने प्रयास नेपालमा चौतर्फी विस्तारित भएको छ  त्यसबेला नै यस्तो अवस्था विद्यमान रहेकोतर्फ स्पष्ट संकेत गर्दै कांग्रेसका अगाडि उपस्थित दोहोरो जिम्मेवारीबारे बीपीको सन्देशमा भनिएको छ हिजोसम्म हाम्रो संघर्ष जनताको प्रजातान्त्रिक अधिकारका लागि मात्र थियो  त्यसो हुनाले हामीले प्रजातन्त्रका पक्षमा मात्र बढी जोड दियौं  आज यसमा नयाँ आयामा थपिएको छ  नेपाली कांग्रेसलाई आज दोहोरो जिम्मेवारी आइपरेको छ  यो दोस्रो जिम्मेवारी हो देशको अस्तित्वको रक्षा गर्ने  हामीले वर्तमान नेपालको परिस्थितिको दुईमुखे रूप देखेका छौं राष्ट्रियता र प्रजातन्त्र  
	नेपाली कांग्रेसलाई नेपालीको सच्चा प्रतिनिधि मानी यी दुवै साझा जिम्मेवारीलाई अझ प्रस्ट पार्दै बीपीले अगाडि लेख्नुभएको छ यदि हामीले प्रजातन्त्र प्राप्तिमा मात्र जोड दियौं भने राष्ट्रिय संकट निवारणमा हाम्रो योगदान रहँदैन  त्यति मात्र होइन यस्तो एकपक्षीय कार्यले हामी विदेशीहरूको चालमा पर्ने खण्डमा हुन्छौं  त्यस्तै यदि हामीले केवल राष्ट्रियताको मात्र चर्चा गर्यौं भने  वर्षको खोक्रो राष्ट्रियताको नाराबाजीमा लाग्छौं र अधिनायकवादको पक्षधर हुन पुग्छौं  यस्तो खोक्रो राष्ट्रियता राष्ट्रको रक्षा गर्ने आन्तरिक मनोबल देशवासीमा पैदा गर्न सक्दैन  त्यसो हुनाले हामीले यो कुरा बुझ्नुपरेको छ कि राष्ट्रिय एकता प्रजातन्त्रको जगेर्नाबाट मात्र खडा हुन सक्छ र प्रजातन्त्रको जग देशको उत्तरोतर आर्थिक विकास र न्यायपूर्ण आर्थिक व्यवस्थामा मात्र बलियो हुन सक्छ  तसर्थ हाम्रो दृष्टिमा राष्ट्रियता प्रजातन्त्र र विकास उन्नति एकअर्कामा आधारित तत्त्व हुन्  
	यति सरल र स्पष्ट भाषामा नेपाल र नेपालीका लागि अचुक राजनीतिक मार्ग कुन नेपाली नेताले जनतासमक्ष राख्न सकेको छ  बीपीभित्रको गहिरो राष्ट्रप्रेमका कारण राजनीतिक फाइदाबेफाइदालाई कोसौं टाढा राखेर देशका समस्याको गहिरो अध्ययन र विश्लेषण गरी सबैले बुझ्ने भाषामा अभिव्यक्त राष्ट्रमाथिको संकट निवारणका यी औषधि हुन्  यसले बीपीभित्रको राजनीतिक सरलता इमानदारी र निश्चलतासमेत उजागर गर्छ  
	जीवनको उत्तरार्द्धतर्फ अघि बढ्दा समेत बीपीले आफू आफ्नो परिवार आफ्ना हजारौं कार्यकर्ता सर्वसाधारण जनता र समग्र राष्ट्रको गतिलाई अवरुद्ध पार्ने  पुस  को घटनालाई कहिल्यै माफ गर्नुभएन  त्यो दिनलाई सधैं कालरात्रि भन्दै गर्दा राष्ट्र जोगाउने भूमिकामा त्यो घटनाको प्रमुख पात्र राजसंस्थाको पनि प्रमुख भूमिका हुन सक्छ भन्दै जनताका बीचमा राजसंस्थालाई ल्याउन उहाँले धेरै प्रयत्न गर्नुभए पनि ती सफल हुन सकेनन्  सक्रिय राजतन्त्र इतिहासको पाना बनिरहेको स्थितिमा नेपाली राजसंस्था संविधान र प्रजातन्त्रको सहयोगी बनोस् भन्ने बीपीको चाहनाको पछाडि समेत राष्ट्र बचाउने स्वार्थ थियो  त्यसैले देश बचाउने सन्दर्भमा आफ्नो घाँटी राजाको घाँटीसँग जोडिएको भन्नसमेत उहाँ हिच्किचाउनुभएन  अन्यथा उहाँजस्तो पूर्ण स्वतन्त्रताका पक्षपातीका लागि वंशानुगत राष्ट्रप्रमुख बन्ने प्रणालीप्रतिको मोह निरर्थक  
	थियो  लामो इतिहासका आरोहअवरोहमा समेत अविच्छिन्न रहेको यो संस्था नेपालको राष्ट्रियताको कवच बन्न सक्ला भन्ने उहाँको सदिक्षालाई राजाहरूले भने सधैं लत्याइरहेको तथ्य विडम्बनापूर्ण रहन गयो   
	नेपाली कांग्रेसको भूमिका 
	 सालमा नेपाल प्रजातान्त्रिक कांग्रेस हुँदै  सालमा बनेको नेपाली कांग्रेसको जन्म कर्म र औचित्यबारे बीपी कोइरालालाई जति आधिकारिक जानकारी अरूलाई कमै हुनु स्वाभाविक हो  कांग्रेसलाई बीपीको ब्रेन चाइल्ड भन्दा पनि अतिशयोक्ति हुन्न   
	त्यसैले अब यसको भूमिका के हुने भनी स्पष्ट पार्दै पुस  को सन्देशमा बीपीले भन्नुभएको छ प्रत्येक राष्ट्रको इतिहासमा यस्तो घडी आउँछ जब यसका बासिन्दाले आफ्नो ज्यानसमेत खतरामा हालेर यसको अस्तित्व रक्षा गर्नुपर्छ  हामीलाई लाग्छ आज नेपालमा त्यो घडी आएको छ  हाम्रा शुभचिन्तकहरूले हाम्रो नेपाल फर्किने इरादामा निहित खतरालाई ध्यानमा राखेर नर्फकने सल्लाह दिएकामा उनीहरूलाई हाम्रो यो भन्नु छ कि हामीमाथिको यो सम्भावित व्यक्तिगत खतरा राष्ट्रको अस्तित्वको खतरासामु नगण्य भन्ठानेर नै ऐतिहासिक निर्णय हामीले लिएका हौं  नेपाली कांग्रेसका कार्यकर्ताहरूले पार्टी निर्देशनअनुसार देश फर्केर अपूर्व साहस देशप्रेमको उदाहरण प्रस्तुत गरेका छन्  यस राष्ट्रिय संकटको घडीमा हामी सबैले बितेका अपि्रय विवाद अनुभव र मतभिन्नतालाई बिर्सेर र समाप्त गरेर एकताको सूत्रमा बाँधिनुपर्छ  राष्ट्र रहेन भने हामी रहन्नौं भन्ने भावनाले प्रेरित हाम्रो कार्यक्रम हुनुपर्छ  
	राष्ट्र विखण्डनतिर लान सक्ने जातीयता क्षेत्रीयता र साम्प्रदायिकताले आज नेपाललाई डसेको छ  यी सबै वास्तवमा आधुनिक सभ्य समाजमा नसुहाउने रूढीवादी र पश्चगामी विचार हुन् किनभने यिनको चर्को वकालतले संसारमा कुनै पनि राष्ट्र र जनताको भलो भएको छैन  राष्ट्रको स्थायित्वका आधारभूत तत्त्वको पूर्ण संरक्षणबाट मात्र संसारका धेरै राष्ट्र शान्त प्रजातान्त्रिक सभ्य मजबुत र विकसित बनेका छन्  शताब्दीऔंदेखि विश्वले चिनेको नेपालको गौरवपूर्ण इतिहास र नेपाली पहिचानका धार्मिक सांस्कृतिक भाषिक र सामाजिक सद्भावका आधारलाई एकपछि अर्को गर्दै भत्काउने अभियानलाई आज अग्रगमनको नाम दिइएको छ  बीपीलाई नेता मान्ने नेपाली कांग्रेसले यस्ता विचारविरुद्ध सशक्त ढंगले उभिनुपर्छ किनभने उसको पहिलो लक्ष्य र सिद्धान्त नेपालको राष्ट्रियता हो  त्यसको संरक्षणभित्र उसले प्रजातान्त्रिक नेपालको परिकल्पना गरेको छ   
	राष्ट्रिय एकता तथा मेलमिलाप दिवसमा कांग्रेसले अरू केही नगरी प्रत्येक कार्यकर्ता र अधिकतम नेपाली जनताका हातमा  पुस  को सन्देशको प्रति पुर्याई त्यसका शब्द र भावना बुझ्न र बुझाउन सकेमा त्यसले नेपालीबीच छरिएको विषाक्तताको पहिचान गराउनेछ अनि त्यसको उचित उपचारको खोजी आरम्भ मात्र नगरी बीपी र राष्ट्रिय एकता तथा मेलमिलाप दिवसप्रति सही सम्मान र कदरसमेत गरेको ठहरिनेछ  
"
