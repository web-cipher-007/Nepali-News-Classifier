सहमतिको मनोविज्ञाननेताहरु सन्तुलित हुने हो भने परिस्थिति सम्हाल्न गाह्रो छैन  यसका लागि उनीहरु आफ्ना आग्रहहरुबाट निस्किन सक्नुपर्छ  "
	नेताहरु सन्तुलित हुने हो भने परिस्थिति सम्हाल्न गाह्रो छैन  यसका लागि उनीहरु आफ्ना आग्रहहरुबाट निस्किन सक्नुपर्छ  सहमतिको मनोविज्ञानमाथि एउटा रोचक टिप्पणी छ  सामन्तहरू जुँगाको लडाइँ गर्छन्  बरू सबै सकिन तयार हुन्छन् तर आफ्नो अडानमा डेग चल्दैनन् किनभने उनीहरू सहमतिमा विश्वास गर्दैनन्  आफ्नो जितमा मात्र विश्वास गर्छन्  तर पुँजीवादीहरू यसको ठीक विपरीत हुन्छन्  उनीहरू नाफाका लागि काम गर्छन्  यसका लागि हार्न पनि तयार हुन्छन्  आवश्यक परे एक कदम पछि सर्छन्  सहमति गर्छन्  सबै सकिनुभन्दा हार्नु उनीहरू उपयुक्त ठान्छन्  
	यो मनोविज्ञानमाथि उभिएर विचार गर्दा गजव देखिन्छ  हाम्रा नेताहरूमा जुंगाको विचित्र अहंकार भेटिन्छ  उनीहरू ढिपी कस्छन्  आफू सबैभन्दा जान्ने आफूमात्र ठीक अनि आफ्ना तर्कमात्र वैज्ञानिक र अर्थपूर्ण ठान्छन्  यस्तो मनोविज्ञानले नेपाली राजनीति जेलिएको छ  त्यसैले नै सयौ बैठक सहमतिशून्य भएका छन्  परिणामविहीन बनेका छन्  यस्तो किन भएको होला  किनभने हाम्रा नेताहरू सामन्तवादका पछिल्ला सन्तानहरू हुन्  त्यसैले उनीहरू सहमति जान्दैनन्  अरूलाई स्विकार गर्दैनन्  हाम्रा नेताहरू या जित्न चाहान्छन् या त सकिन्छन्  यो सामन्तवादी अहंकार हो  हाम्रा नेताहरू यही अहंकारले पीडित छन्   
	यो मनोविज्ञानको दुष्परिणाम हाम्रोसामु छ  त्यसैले जेठ  को समयरेखा सिधा बाटोमा हिंडिरहेको छैन  उतारचढाव छ  बहस छ  आरोपप्रत्यारोप छ  लेनदेनको अन्तिम अभ्यास भइरहेको छ  स्वार्थहरूको अन्तिम सैदावाजी भइरहेको छ  यस्तो देखिन्छ नेताका निजी स्वार्थहरू छन्  कसैका जातीय स्वर्थहरू छन्  कसैका क्षेत्रीय स्वार्थहरू छन्  साझा स्वार्थहरू कतै छैनन्  अनि यी तमाम स्वार्थहरूको लडाइँ जुंगाको लडाइँ भएर उपस्थित भएको छ  छोड्न कोही तयार छैन  सबैले आफ्नोमात्र कुरा समातेर सहमति हँुदैन  तर हाम्रा नेताहरू आफ्नो अहं समातेर बसेका छन्  त्यसैमा लडिरहेका छन्   
	सहमतिका लागि खास मनोविज्ञान चाहिन्छ  पहिलो कुरा त अहंशून्य हुन आवश्यक हुन्छ  आडम्वरका जुंगा काट्न आवश्यक हुन्छ  निजी स्वार्थहरूबाट माथि उठ्न आवश्यक हुन्छ  म मात्र महत्वपूर्ण हँु भन्ने मनोविज्ञान छाड्न आवश्यक छ  सानो छातीले सहमति गर्न सकिंदैन  ठूलो छाती बनाउन आवश्यक छ  नेपाली नेताहरूले सामन्ती अहंमाथि विजय हासिल गर्न आवश्यक छ  सहमतिका लागि अरूको अस्तित्व स्विकार गर्न सक्नुपर्छ  
	अहिले जंगलको एक्लो बाघ कोही पनि छैन  नेपाली राजनीतिमा प्रचण्ड छन्  तर उनीमात्र छैनन्  अरू पनि छन्  नेपाली समुदायमा जनजातिहरू छन्  तर उनीहरू मात्र छैनन्  अरू पनि छन्  जनगणना  अनुसार  प्रतिशत बाहुन क्षत्री ठकुरी र संन्यासी छन्   दलित छन्   मधेसी छन्   जानजाति छन्  यी सबै छन् भन्ने वोध नभई सहमति हँुदैन  अरूको अस्तित्व नमान्नु सामन्तवादको चरित्र हो  यसैगरी सहमतिका लागि अर्को पक्ष पनि महत्वपूर्ण छ  नेताहरूले आम हितलाई पक्रिन आवश्यक छ  साधारण नागरिकले आफ्नो हित चाहन्छन्  जनता र नेतामा यही फरक छ कि नेताहरू अरूको हितलाई विचार गर्छन्  सबैको हित कसरी हुन सक्ला  सबैको समृद्धि कसरी बनाउन सकिएला  यो सहमतिका लागि महत्वपूर्ण छ  दक्षिण अपि|कामा आफ्नो आन्दोलनको विजय सभामा युगपुरूष नेल्सन मण्डेलाले जनतालाई भने अवको लक्ष्य सबैको लागि समृद्धि हो  उनले कालाहरूको लागिमात्र समृद्धि भनेनन्  किनभने उनी दक्षिण अपि|काको नेता थिए  कालाहरूको मात्र उनी नेता थिएनन्  हामीलाई पनि साझा समृद्धि आवस्यक छ  कसरी नेपाली जनतामा जोशजाँगर आपसी विश्वास र एकता निर्माण होला  कसरी हाम्रो भविष्य सुखद होला  के गर्दा हाम्रा केटाकेटीहरूले इतिहासमाथि गर्व गर्न पाउलान्  हामीलाई यसको जवाफ चाहिएको छ  यसैमा सहमति चाहिएको छ   
	नेताहरूले आम हितलाई विचार नगर्ने हो भने सहमति बन्दैन  सहमति नबन्ने हो भने संविधान बन्दैन  संविधान नबन्ने हो भने न शान्ति बन्छ नत समृद्धि नै  कतिपयको तर्क छ राजनीति आक्रामक भएको बेला नरम र भावनात्मक प्रश्नहरूको कुनै अर्थ छैन  तर के सहमति साझेदारी र सहअस्तित्वविना राष्ट्र बन्न सक्छ  यस्ता प्रश्नहरूलाई इन्कार गरेर नयाँ युग बन्न सक्छ  देश समृद्ध बन्न  
	सक्छ  संविधान बन्न सक्छ  अरूलाई सुन्ने बुझ्ने महसुस गर्ने र आफ्ना तर्कहरूमाथि पुनर्विचार गर्ने मनोविज्ञानले मात्र सहमतिको यात्रा गर्न सक्छ  एक्लै हिंडेर मुलुक बनाउन सकिंदैन  
	अहिले हरेक सहर जिल्ला अञ्चल र भूगोलमा आन्दोलन छ  राजधानीको माग  अखण्ड भूमिको माग  एकल पहिचानको माग  बहुपहिचानको माग  यी सबै मागका पछाडि आफ्ना स्वार्थहरू छन्  तर्कहरू छन्  बाध्यताहरू छन्  सबै मागमा जनताको सहभागिता  
	छ  कतै जनजातिहरू धेरै छन्  कतै मधेसीहरू धेरै छन्  कतै आर्य खसहरू धेरै छन्  कतै सबै मिलेका छन्  कतै केही खासहरू मिलेका छन्  लेनदेनको बेला सबैले माग्छन्  यस्तै बेलामा हो नेताहरू  
	चाहिने  यस्तै संकटमा हो दलहरू चाहिने  यस्तै बेला पार्टी र नेताहरूको परीक्षा हुन्छ  यसरी नै इतिहास बन्छ  यस्ता चुनौतीलाई पार लगाउन नेताहरू अहंकारबाट मुक्त खुल्ला लचकदार अरूको अस्तित्वलाई स्विकार गर्ने र साझा हुन आवस्यक छ  तर नेपाली नेताहरूको मनोविज्ञान यहीनेर असन्तुलित देखिन्छ  यहीनेर उनीहरू आडम्वरी र एकलकाँटे देखिन्छन्   
	पछिल्लो र चर्चित प्रसंग हेरौं  जनजाति नेताहरूको एक टोलीलाई एक ठूला नेताले आह्वान गरे  भने जातीय पहिचान नमान्ने सबै संघीयता विरोधी हुन्  जनजाति नेताहरूलाई उनले आग्रह गरे सडक तताउनुहोस्  उनले दम्भ देखाए  आशय थियो उनी बाहेक अरू सबै खराब छन्  त्यसैले उनले भने विरोधीलाई ठेगान लगाउनुहोस्  एकल पहिचानको आलोचना गर्नेहरू सबै संघीयता विरोधी हुन्  उनले नै केही दिन अगाडि नेपाल साप्ताहिकसंगको अन्तर्वार्तामा भनेका थिए कि कुनै पनि प्रदेश एकल जातीय हँुदैन  बहुजातीय बहुभाषिक र बहुसांस्कृतिक प्रदेशहरू हुन्छन्  ठूला पार्टीका ठूला नेताले भनेका यी दुई भनाइले उनको मनोविज्ञान पढ्न सहयोग पुग्छ  यो त ताजा उदाहरणमात्र हो  सबैमा दोष छन्  सबैमा सामन्तवाद छ  सबै नेतामा मनोवैज्ञानिक समस्या छ  सबै नेता मनोगत आडम्वरले भरिएका छन्  यसबाट मुक्त हुन आवश्यक छ  यसबाट मुलुकलाई मुक्त गर्न आवश्यक छ  
	नेताहरू सन्तुलित हुने हो भने अहिले पनि परिस्थिति सम्हाल्न गाह्रो छैन  यसका लागि उनीहरू आफ्ना आग्रहहरूबाट निस्किन सक्नुपर्छ  अरूका विचारहरू सुन्न र स्विकार गर्नुपर्छ  साझा र उत्तम विकल्पमा टिक्नुपर्छ  जता गयो त्यतै बहकिने बानी फेर्नुपर्छ  यसो भयो भने जेठ  आउला  सुनौला संभावनाहरू लिएर आउला  संविधान लिएर आउला  सहमति लिएर  
	आउला  केही मुद्दाहरू थाती रहलान्  तिनीहरूको समाधान पनि संभव भएर जान्छ  राजनीतिक सहमति भए प्रदेशको सिमानाहरू मिलाउन आयोग बनाउन संभव छ  नामको छिनोफानोका लागि प्रादेशिक सभालाई जिम्मा दिन संभव छ  संविधान जारी होला र त्यसमा केही असहमति पनि होलान्  तर डराउन पर्दैन  सबै मिले त्यसको ब्यवस्थापन पनि संभव छ  यद्यपि अहिले नेताहरूको मनोविज्ञान पुरै रूपान्तरण असंभवजस्तो देखिए पनि शासकीय स्वरूप र प्रदेशको संख्या किटान गर्ने जुन सहमति नेताहरूले गरे त्यसबाट ढिलै भए पनि उनीहरू समस्या समाधानमा गम्भीर भएको बुझ्न सकिन्छ  यसर्थ राजनीतिक सहमति असंभव नहुन पनि सक्छ  असहमतिहरूलाई साँघुर्याउँदै सहमतिमा बदलौं  सबैका विकल्पहरूमा खुल्ला छलफल गरौं  सही विकल्पहरूलाई जनताले स्वागत गर्नेछन्  
	राजनीतिक विश्लेषक दाहाल इटहरीबाट लेख्छन्   
	 
"
