नेपाली दुलहीः मोनालिसा चित्र पढ्दाआवरण पृष्ठको चित्र नेपाली दुलही मोनालिजाको बारेमा के बयान गरुँ "
	आवरण पृष्ठको चित्र नेपाली दुलही मोनालिजाको बारेमा के बयान गरुँ  मोनालिसाको  वर्षे जन्म शताब्दीको उपलक्षमा वरिष्ठ कलाकार एवं साहित्यकार मनुजबाबु मिश्रद्धारा रचिएका मोनालिसा शृङ्खलाका चित्रहरू मध्येको यो प्रथम चित्र दक्षिण एसिया क्षेत्रका चित्रहरूमध्ये नै उत्कृष्ट ठहरिएको थियो  फ्रान्सको राजधानी पेरिसको लुभ्र म्युजियममा प्रदर्शित भई त्यहीँ बिक्री भएको चित्र हो यो  आफ्नो बारेमा नेपाली दुलही मोनालिसा यस चित्रमा आफै बोल्छिन्  कति मोहक छ यो चित्र  रचना वर्ष  पूर्णाङ्क  रचना सामग्री अध्ययन गरेर पाठकीय अनुभूति बनेका यी पङ्क्तिहरू साहित्यकार शंकर शाहका हुन्  रचनाकै पूर्णपूर्णाङ्क  पृष्ठ  का यी उद्धरण पे्ररणादायक बन्यो  आवरण चित्र नेपाली मोनालिसाको सान्दर्भिकता छेस्काउनुभएर मेरो निष्ठाका आँखाका नानीलाई सुपारीपत्रनिम्तो दिनुभए झैं लाग्यो  मनुजबाबु मिश्रका सिर्जनामाथि आँखाका नानी जडेँ  कलाकृति सङ्गतिभित्रका उत्कल उछृरुलता विलकुल स्थिर र शान्त मुद्रामय आख्यानका व्याख्यान भरिरहेको पढेँ  नेपाली मोनालिसा प्रसन्न आकृतिमा मुस्कानलाई मख्ख अभिव्यक्त गर्दा छ  रातो हरियो पोतेका दुई भिन्नै मालामा सुनका तिलौरीहरू विशुद्ध नेपाली गहनागुरियाली नेपाल झल्काउँछन्  दुबै कानका सुनका मुन्द्रीहरू शुद्ध नेपाली नारीपन पस्काउँछन्  उसमाथि अझै शिरबन्दीका सुनौलो लरकन लसक्क निधारमा लर्केर यौवनका चाह झुलाएको भेटिन्छ  अनि घुम्टाले लालिमा ओढेको आवरण विम्ब छायाङ्कन गर्दा सजीवसचित्र घोल्छ  मनुजबाबुका यो कलाकृतिमा अनन्त अलिखित आख्यानः पाना विनाका किताब पढ्ने क्षितिज उघि्ररहेको देख्छु  चित्र र कलाकृति स्वरमा मुखरित हुन्न  शब्दमा व्याख्यान भर्दैन पनि  अवलोकन गर्नेकै मनका भाका चहारिरहन्छन्  अवलोकन गर्नेले आख्यान भर्नुपर्छ पानाभरिका किताब लेखिदिनुपर्छ   
	नेपाली मोनालिसालाई अँगालोको पासो हालेर मुछिरहेका पुरुषको देब्रे हतकेला बायाँ छातीका थुम्को मुसार्दा मुद्रामा छरपस्ट्याइएको छ  दायाँ पुरुष हत्केला फूलको थुङ्गो उपहार गर्न तरखर दर्शाइएको छ  कलाकारिता यहाँ मौन अभिव्यक्ति दिंदै गर्छ भरमग्दुर  मुद्रामय हातका हत्केलामाथि अनि सेरोफेरो ननियाली हुन्न नियाल्नैपर्ने हुन्छ  पुरुष आकृति अवलोकन गरौँ पुरुषको ओठका मस्कँदो मुस्कान बेहद छ  सीमाहीन मुस्कान मसक्क मस्कँदो छ  औठमाथि हिमवत सेता जुङ्गाका मुठ्ठाहरू बुढ्यौली बैंसका वहार वर्षाउँदो छ  आँखाका भावभङ्गिमा पढौं हेरौ नितान्त उत्तेजक लाग्छझन्डै साँढे नजरजस्तो  उत्तेजित पात्रका कानहरू साँढेकै अवतरित छन्  कानहरू मास्तिर नियालौँ साँढेकै सिङहरू तेर्सिएका छन्  कपाल हेरौं  झन्डै चौँरीका जगल्टातुल्य छन्  यिनभन्दा अलि अझै कला साधना वस्तुतत्त्व नि छन् यसमा  पुरुष पहिरन नेपाली देखिन्नन्  झन्डै उस्तैजस्तो पश्चिमेली आवरण  लाम्चिलो पुरुष अनुहार पश्चिमा नै हुन् झैँ  दुवै पुरुष नारी शरीरहरू उन्मत्त भैरवभद्रकाली विम्ब बोक्दो कलाकृतिका विम्बबोधक प्रतीकवादका झन्डा गाड्छन्  कलाकार मनुजबाबु खप्पिस छन् यस्तो सिर्जनात्मक रङ्गकर्मितामा  यी उत्तेजनाका सन्देशवाहक कलाकृतिले सर्वकालिक सर्वव्यापी सार्वजनिक चाहना र चासोका विषयवस्तु डुलेर अझै घेराबन्दी बनाइएको कलाकारिताको आभास दिन्छ  यस चेतलाई बाँसका घेराले मर्मबोध गराउँदो छ  कि जीवनमा उत्तेजना आउँछन्  जिन्दगी उत्तेजनापूर्ण छ  ती सबै बारको घेराभित्र समाचरित हुनुपर्छ  बाँसका बार यसरी गुनगुनाएको सुनिरहेछु मन्त्र  यो शाश्वत सदाकालीन बहारहरूका उपहार हुन्  
	मनुजबाबु मिश्र मिश्र देशका मिश्र होइनन्  मिश्र त मिश्रै हुन् मैथिल साधक नेपाली महान  हर्मिताजका साधक एकांकी कलाकार  उनका कलाकार आफ्नै कलाकृतिमा आफ्नै रचनाधर्मी मौन भाका हाल्छन्  ती मौन भाकाहरू लाखन्लाख भीडका कोलाहलभन्दा बुलन्द स्वर मच्चाउने क्षमता राख्छन्  यस्तो बुलन्द स्वर कि जसमा विश्व वेदनाका संवेदना तहल्किन्छन्  संवेदनाका तहल्का पाशविक ठहर्छन्  पाशविक संवेदनालाई मानिस अक्सर यौन उत्तेजना भन्दा हुन्  तिनै उत्तेजनाका घोषित स्त्रीपुरुष बीचको लैङ्गकि सम्बन्ध नै नहुन् र योनिलिङ्ग वहार  यस चर्तिकलाका मर्म नै हुन् पाशविकतामय बाँचुन्जेलका वहार कलाकार यसतिर खप्पिस छन् रोमाञ्चबोधक विम्ब बनाउन  हात मुद्रामय भाव व्यञ्जना यतैयतै लक्षित भएर मुखरित छन्  पशुवत व्यवहारका विम्बबोधक निसान कलाकार साँढेका सिङ र कानहरू मानिसका शिरमा जडेर प्रतिविम्बित गर्छन्  सरलमा गहन अनि गहन भएर पनि अतिवादी यथार्थ व्यक्त गर्छन् प्रदर्शन गर्न भ्याउँछन् मिश्रका कलाकारिता  नत्र मान्छेमा पशु सिङ र कान जडान गर्नुको औचित्य नै कहाँ र मान्छेमा सिङ कहिले टुसाएथ्यो र तिनलाई मानिसको टाउकोमा प्रत्यारोपण गरेर विसङ्गतिमाथि सङ्गति चहार्ने  प्राकृत यौनिक उत्तेजनाका विम्बबोधक साधन बनाएर कलाकृतिको गहनता भेद बनाइएका छन् कलाकृतिका व्यञ्जनकार मनुजबाबु मिश्रले   
	रङ्गकर्मी कलाकार आफ्ना मनका तरङ्गहरू रङ्गमा प्रयुक्त गर्छन्  शब्दकर्मीहरू भाषामा अभिव्यक्त गर्छन् प्रस्तुत गर्छन् आफूलाई  जसरी शब्द चयन र प्रयोगमा लेखकीय समताका पहिचान बन्छ उसैगरी कलाकार आफ्नै सार्थक रङ्ग प्रयोग धर्मितामा आफूलाई प्रस्तुत गर्छन्  रङ्गका भाका रङ्गविन्यासमा व्यक्तिन्छ  मनुजबाबु मिश्रका रङ्गधर्मिता यसमा हल्का फिक्का छन्  उनका यौनिक अभिव्यक्ति उत्तेजक देखिन्न बुझिन्न हल्का फिक्का रङ्ग विन्यासमा  उनले पाशविक यौन प्रवृत्तिलाई पशुमा मात्र पलाउने प्रकृतिप्रदत्त शारीरिक अङ्गका सिङ कान र जगल्टे कपाल प्रयुक्त गरेर प्रदर्शन गरेका छन् पस्केका छन्  रङ्ग समिश्रणले मत्थर पारिएका यौनिक प्रकृत्तिलाई सिङ कान र भुत्ले कपाल प्रयोग गरेर धारिलो दर्शाएको देख्छ निष्ठाका ग्वंगःका विवेक   
	 
"
