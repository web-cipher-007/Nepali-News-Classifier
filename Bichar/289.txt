सबै खुसी हुन सकून् राज्य पुनःसंरचनाले समाजमा खुसियाली ल्याउन र अपार मानव सिर्जनशीलतालाई उजागर गर्न सकोस् "
	सयौं थुङ्गा फूलका हामी एउटै माला नेपाली हाम्रो राष्ट्रिय गानको यो पङ्क्तिले विविधतामा एकताको सन्देश प्रवाहित गरेको छ र हाम्रो राष्ट्रको यथार्थ चित्रलाई छर्लङ्ग पारेको छ यसले हाम्रो मुलुकको मुख्य चिनारीलाई अभिव्यक्त गरेको छ प्राकृतिक जैविक तथा मानवीय विविधतायुक्त हाम्रो सामाजिक धरातल र वास्तविकता आफैमा हाम्रो गौरव आस्था विश्वास र अखण्ड सहअस्तित्वको समष्टि रूप नै नेपाल राष्ट्रको मौलिक पहिचान हो भन्ने सच्चाइलाई पुष्टिसमेत गरेको छ  
	प्राणी विज्ञानको आधारमा धर्तीका सबै मानिस समान छन् अस्तित्वका लागि नयाँ कुराहरू सिक्ने र बुझ्ने नयाँ औजारहरूको निर्माण गर्ने जस्ता मौलिक विशेषताले अन्य प्राणीभन्दा मानिसको भिन्न पहिचान बनेको छ तथापि फरकफरक भौगोलिक वातावरणमा विविधतायुक्त ऐतिहासिक शृङ्खलाहरू पार गर्दै सिकार र सङ्ग्रहको युगबाट आजको आधुनिक मानव समाजको अवस्थामा आइपुग्दा समान जैविक गुणधारी मानव समाजले विभिन्न जाति भाषा धर्म संस्कार मूल्यमान्यता रङ र संस्कृतिलाई आत्मसम्मानका साथ आत्मसात गरिरहेको छ यही वास्तविकताले बहुलवादप्रतिको हाम्रो विश्वासको आधारसमेत खडा गरिदिएको छ 
	दक्षिण एसियाली समाजको मुख्य चरित्रका रूपमा रहेको बहुलवादी सामाजिक बनोट र नेपाली समाजको पनि आफ्नै मौलिकता बनेको छ सहज अन्तरदेशीय वस्तु सेवा र पुँजी प्रविधि प्रवाहको विश्वव्यापीकरण प्रक्रिया र जाति समुदाय लैङ्गिक भाषिक धार्मिक वातावरणीय संरक्षण मानवअधिकारका विभिन्न सवालमा आधारित स्थानीयकरणको प्रक्रियाबाट पहिचानका मुद्दाहरूको उठानले राष्ट्रिय सीमाहरूलाई पार गर्दै अगाडि बढिरहेको छ आज लैगिक अधिकारको कुरा गर्दा बेइजिङ कन्भेन्सन मानवअधिकारको कुरा गर्दा भियना कन्भेन्सन जातिवाद विरुद्धको कुरा गर्दा डर्बान कन्भेन्सन वातावरणको कुरा गर्दा रियो कन्भेन्सन र आईएलओ  मा उल्लिखित प्रावधानहरूको गाउँघरसम्म हुने चर्चाजस्ता कुराहरूलाई उदाहरणका रूपमा लिन सकिन्छ विश्वव्यापीकरण प्रक्रियाको बाह्य प्रभाव र स्थानीयकरणका आन्तरिक चुनौतीहरूको व्यवस्थापन गर्नु आज राष्ट्रहरूको महत्वपूर्ण दायित्व बनेको छ सम्पन्न तथा शक्तिशाली राष्ट्रहरूका लागि यसको प्रभाव र असर कम महसुस भए तापनि विकासोन्मुख राष्ट्रका लागि यो अहम् महत्वको रहेको छ आज हाम्रो देशको संविधान निर्माणका क्रममा राज्य पुनःसंरचनाको बहस र छलफलमा देखापरेका जोड र कोणहरूमा पनि यो प्रवृत्तिबाट टाढा हुनसक्दैनौं 
	राज्य पुनःसंरचना भन्नाले पुरानो राज्यसंयन्त्रको ठाउँमा नयाँ राज्यसंयन्त्रको संस्थागत विकास गरी त्यसका माध्यमबाट घोषित लक्ष्यहरू विद्यमान आर्थिक सामाजिक भाषिक लैङ्गिक क्षेत्रीय विभेदजस्ता सबै खालका विभेदहरूको अन्त्य गरी समतामूलक समृद्ध राष्ट्रनिर्माण गर्नु हो अधिकारबाट बञ्चित जनताको पहुँचयुक्त र सक्षम कार्यक्षमतायुक्त राज्य संयन्त्रबाट मात्र यो काम सम्भव हुन्छ जसबाट सिंहदरबारको अधिकार गाउँगाउँमा पुर्याउने हाम्रो प्रतिबद्धताले मूर्तरूप लिन सकोस् यसका लागि अन्तरिम संविधानमा सहमतिपूर्वक सङ्घीय शासन प्रणालीको माध्यमलाई अख्तियार गर्ने हाम्रो घोषणा रहेको छ सङ्घीयता आफैमा सहमति र सम्झौतामा आधारित शासन प्रणाली हो जहाँ सरकारका तहहरूमा संवैधानिक रूपमा अधिकारको बाँडफाँड गरिन्छ आम जनतामा स्वशासन र साझेदारी शासनको प्रत्याभूतिसहित मानवीय खुसी र उत्साहको सञ्चारबाट प्रतिस्पर्धात्मक विकासको वातावरण संस्थागत हुनुपर्छ आज हामी त्यस्तो शासन प्रणालीको संस्थागत जग बसाल्ने क्रममा छौं हाम्रोजस्तो सामाजिक बहुलता भएको मुलुकमा कसरी सहज वैज्ञानिक र दूरगामी महत्व रहनेगरी यो कार्यसम्पादन गर्न सकिन्छ यो गम्भीर चुनौती रहेको छ यी सबै अभिभारा पूरा गर्ने क्रममा विश्वव्यापीकरण र स्थानीयकरणका सशक्त प्रवृत्ति नेपाली समाजमा रहेका प्रभाव र असरहरू जनचाहना र मौलिकताहरूप्रति ध्यान पुर्याउन उपयुक्त हुनेछ 
	सामाजिक सांस्कृतिक बहुलता रहेका मुलुकहरूको राजनीतिक व्यवस्थापनका प्रक्रियाहरूलाई हेर्दा मुख्यतः दुई प्रक्रिया विश्वका विभिन्न मुलुकमा प्रभावी रहेको पाइन्छ सामाजिक सांस्कृतिक पक्षहरूको पूर्ण जिम्मा सक्रियतापूर्वक राज्यले नै लिने पहिलो प्रक्रिया जसले अन्ततः एक भाषा एक भेष एक जाति एक देशको नारामा समाजलाई राज्यले सक्रिय भूमिकासाथ डोर्याउने गर्छ यस्तो प्रक्रिया चाहे केन्द्रीकृत शासन व्यवस्थामा होस् चाहे त्यो सङ्घीय शासन प्रणाली भएको मुलुकमा होस् आधुनिक राज्यप्रणालीमा प्रायः असफल नै देखिन्छ दोस्रो तरिका बहुलतालाई सम्मान गर्ने स्वीकार गर्ने र सामाजिक सांस्कृतिक बहुलपक्षको पहिचानलाई सम्बोधन गरी स्वशासनको प्रत्याभूतिसहितको व्यवस्थापन गर्ने राजनीतिक प्रणाली रहेको छ राजनीति भनेको अर्को शब्दमा व्यवस्थापन पनि हो त्यसैले आज मानिसहरूमा खुसबहाली र उत्साहका साथ विकासको गतिलाई तीव्रतासाथ अगाडि बढाउन केन्द्रीकृत होस् वा सङ्घीय शासन प्रणाली भएका मुलुकहरूले उल्लिखित दोस्रो प्रक्रिया कुनै न कुनै रूपमा अपनाएको पाइन्छ जहाँ राज्य जाति भाषा र धर्मप्रति निरपेक्ष रहन्छ र व्यवस्थापनको सामान्य भूमिकामा सीमित हुन्छ यसरी स्थानीयकरणका तमाम मुद्दालाई ससम्मान व्यवस्थापन गरिरहेको पाइन्छ राज्य पुनःसंरचनाको बहसमा यतिबेला हामी यिनै मुद्दालाई कसरी व्यवस्थित गर्ने भन्ने बहसमा छौं हाम्रो मुलुकको सन्दर्भमा पहिलो तरिकालाई मुलुकले पछाडि छोडिसकेको अवस्था छ र विविधतामा एकताको नीतिबाट अगाडि बढिसकेको छ यसै अनुरूप निरपेक्षताको मान्यतालाई अन्तरिम संविधानमार्फत अङ्गीकार गरी राज्यको कुनै धर्म वा जाति हुँदैन भन्ने मान्यतालाई स्थापित गरिसकेको छ भने बहुभाषिक नीति अवलम्बनमा राष्ट्रिय सहमति बनिसकेको छ मुलुकका कुनै पनि भागमा बस्ने नागरिकले नेपालको एकमात्र नागरिकता प्राप्त गर्ने प्रणालीअनुरूप समान नागरिक हकअधिकार अभ्यासको नीतिमा सहमति बनिसकेको छ राज्यका हरेक अङ्गमा समानुपातिक सहभागिताको परम्परा सुरुआत भइसकेको छ  राज्य पुनःसंरचनामा पहिचान र सामथ्र्यको आधारमा सङ्घीय इकाइहरूको निर्माण गर्ने कुरामा सहमतिको अवस्था नै रहेको छ 
	मुख्य रूपमा सङ्घीय इकाइहरूको निर्माण नामाङ्कन र सीमाङ्कनका सवालमा पहिचानको परिभाषा र दायरा अनि सामथ्र्यको परिभाषा र क्षेत्रका बारेमा छलफल केन्दि्रत छ पहिचानको पक्षमा छलफल गरिरहँदा यसको बहुआयामिक अवस्थाबारे ध्यान दिनुपर्ने विद्वानहरूको मतलाई बुझ्न जरुरी हुन्छ कुनै वस्तु वा क्षेत्र व्यक्ति वा समुदाय र सिङ्गो समाजको पहिचानलाई सापेक्षतामा हेर्नु र बुझ्नुपर्ने हुन्छ निरपेक्ष पहिचानको खोजको जटिलताबाट सही निष्कर्षमा पुग्न सम्भव देखिंदैन यसक्रममा कुनै एक व्यक्तिविशेष वा जाति समुदाय र सिङ्गो समाजको पहिचान पनि सापेक्षतामा नै आधारित हुन्छ यदि कुनै एक जातिमा मात्र केन्दि्रत भई पहिचानको केस्रा छुट्याउँदै जाने हो भने त्यस जातिको उपजाति समूह उपसमूह हुँदै अन्ततः व्यक्तिविशेषमा ठोकिन पुग्छ र राज्य जातिगत अनुसूचीकरणको अन्तहीन क्रम तथा जटिलताबाट उम्किन सक्दैन यस्तो कार्यले सिङ्गो समाज र स्वयम् जातिभित्र समेत खण्डीकरणलाई बढावा दिने अवश्यम्भावी अवस्थाको सिर्जना हुन्छ यसो भनिरहँदा पहिचानको एउटा मुख्य अंश जातजाति अवश्य हो भन्ने कुरालाई पनि बिर्सनु हुँदैन  
	आज विद्यमान कुनै पनि एक जाति वा समूह आफ्नै ऐतिहासिक थातथलो भौगोलिक वातावरणीय प्रभाव जीवनरक्षा र जीविकाका लागि निर्मित औजार आवास कलाकौशल पारस्परिक सम्पर्क सहकार्य मूल्यमान्यता र संस्कारसहित आत्मसम्मानका साथ रहेका छन्  जसद्वारा सामाजिक जीवनको बाटो निर्देशित भएको हुन्छ र छ  त्यसलाई कसैले चाहेर वा नचाहेर उल्लङ्घन गरेर वा अस्वीकार गरेर कोही पनि त्यस समाजमा रहन वा बस्न सक्दैन  यी सबै पक्षको समष्टि रूप भनेको मानवीय संस्कृति हो फेरि संस्कृति सभ्यताको जग हो सामाजिक सहअस्तित्वको आधारशिला हो कुनै पनि नाममा सामाजिक सहअस्तित्वमाथि चोट पुर्याउनु बुद्धिमानी हुनसक्दैन सांस्कृतिक जगभित्र नै जाति भाषा धर्म परम्परा मूल्यमान्यता संस्कार भूगोल ऐतिहासिकता मानवनिर्मित कलाकौशल आदि मुख्य अंशका रूपमा अन्तरनिहित हुन्छन् संस्कृतिको जगमा हाम्रो मुलुकको सभ्यता घोडचढी युगबाट अघि बढ्दै नदीघाटी सभ्यतामा आधारित रहेको बलियो मत छ यसअनुसार सप्तकोशी वाग्मती सप्तगण्डकी कर्णाली नदीहरूका जलाधार क्षेत्रहरू विभिन्न उपत्यका र तराईका समथर भूखण्डहरूमा आफ्नै विशिष्टताका सांस्कृतिक जगहरूमा विकसित मानव सभ्यताको ऐतिहासिकता रहेको छ यस्ता सुन्दरतापूर्ण विविधतासहित सांस्कृतिक जगमा आधारित मानव सभ्यताका विविध भूखण्डहरूको समष्टि योगको एउटा यथार्थ वास्तविकता नेपाली समाज हो यसैले पहिचानको मुख्य आधार संस्कृति हो यस यथार्थको आधारमा प्रदेशहरूको सङ्ख्या र नामाङ्कन निर्धारण गर्न एउटा वैज्ञानिक विकल्प हुनसक्छ  
	यो वस्तुगत धरातलमा आधारित पहिचानको अर्को पक्ष भनेको राज्यका हरेक अङ्गहरूमा हरेक सांस्कृतिक समूहहरूको सार्थक सहभागिताको सुनिश्चितताको पक्ष हो जब समाजको धरातलमा सांस्कृतिक समूहहरूको सहअस्तित्वको युगौं लामो इतिहास छ तब आज आधुनिक लोकतान्त्रिक राज्यसंयन्त्रमा त्यस्तो सामाजिक धरातलको प्रतिविम्ब आउन सक्नुपर्छ यो सबैले स्वीकार गरेको आजको सत्य हो त्यसैले पहिचानको माग र नाराको सार भन्नाले राज्ययन्त्रमा कोही काखा र कोही पाखा नहोउन् कोही भित्रिए र कोही बाहिरिएको अनुभूति हुन नपाओस् सबैको सार्थक सहभागिता हुनसकोस् भन्ने नै हो  यसैले पहिचानको आधार संस्कृति र यसको सार भनेको सार्थक सहभागिता नै हो 
	सामथ्र्यको बहसका क्रममा आज कहाँ खानी छ कहाँ पानी छ कहाँ जङ्गल छ वा कहाँ छैन कहाँ जमिन उर्वर छ वा छैन के कति स्कुल पाटी मठमन्दिर छन् वा छैनन् जनसङ्ख्या कहाँ कति छ र आयस्रोतको अवस्था कस्तो देखिन्छ र मोटरबाटो लगायतका पूर्वाधारहरूको तथ्यतथ्याङ्कले के देखाउँछन् भन्नेमा मात्र सीमित भएर हामी छलफलको सही निष्कर्षमा पुग्न सक्दैनौं निश्चय नै माथि उल्लिखित कुराहरू सामथ्र्यका आधारभूत पक्षहरू पक्कै हुन् त्यसमा दुईमत नहोला तर छलफलमा ध्यान दिनैपर्ने मानव सिर्जनशीलताको पक्ष यसमा नजोडे हाम्रा निष्कर्षहरू अधुरो हुनेछन्  किनभने पानीबाट आफैं बत्ती बल्दैन उर्वर भूमिमा आफै धानको बाला जडीबुटीबाट ओखतीको ट्याबलेट आफै बन्दैन त्यहाँ मानव सिर्जनशीलताको खाँचो अवश्य पर्छ मानव सिर्जनशीलताकै कारण हिजोको मानव चेतनाले असम्भव ठानिएका कुराहरू आज सम्भव भएका छन् समुद्रमाथि हवाइ मैदान आधुनिक घरबङ्गला र मरुभूमिमाथि हराभरा खेतीबाली यसका सामान्य उदाहरण हुन् त्यसैले मानव चेतना र सिर्जनशीलताभित्र असीमित सामथ्र्य लुकेको हुन्छ भन्ने कुरालाई भुल्नु हँुदैन तर यसका लागि नभई नहुने सर्त भनेको मानव खुसियाली हो त्यसैले राज्य पुनःसंरचनाको कार्यसम्पादनले आमनेपाली समाजमा खुसियाली ल्याउन सक्नुपर्छ जसले अपार मानव सिर्जनशीलतालाई उजागर गर्न सकोेेस् त्यसरी नै सङ्घीयताको मूल मर्मका रूपमा रहेको स्वशासन र साझेदारी शासन प्रणालीलाई जनतामा स्थापित गर्न स्थानीय सरकारको तहसम्म नै पुनःसंरचनाको कार्यलाई सम्पादन गरिनुपर्छ त्यो नगरी पुनःसंरचनाको कार्य कुनै पनि नाममा पूरा हुनसक्दैन पुनःसंरचनाले भोलिको समृद्व नेपालको सपनालाई आज मार्गनिर्देश गर्न सक्नुपर्छ यथास्थितिबाट अगाडि नबढ्ने सोचले सुखद र समृद्व भविष्यको निर्माण हुनसक्दैन यस्ता महत्वपूर्ण पक्षहरूलाई ध्यानमा राखेर हामीले पार्टीका सङ्घीय मामिला विभागमार्फत पहिलो विकल्पका रूपमा आठ प्रदेश दसभन्दा बढी सम्भव क्षेत्रहरूमा स्वायत्त महानगरपालिका र करिब  सय स्थानीय सरकारको प्रस्तावलाई अगाडि सारिरहेका छौं पुनःसंरचनाको कार्यसम्पादन राष्ट्रको सहमतिसाथ गरिनुपर्ने भएकाले एउटा सहज वातावरणबाट निष्कर्षमा पुग्न सजिलो होस् भनेर  प्रदेशसहितको दोस्रो विकल्पलाई समेत अगाडि सारिएको छ निश्चय नै फेरि पनि यी सबै काम गरिरहँदा सबैका चाहना अवश्य पूरा हुनसक्दैनन् तर संवैधानिक रूपमा स्थानीय सरकारको तहसम्म जनतामा अधिकार स्थापित गरी सङ्घीयताको अभ्यास अगाडि बढाउनसकेमा आमजनता तथा सरोकारवाला तमाम समुदायका अपेक्षाहरूको सम्बोधनको ढोका खुल्नेछ यसरी प्राप्त उपलब्धिहरूको रक्षा गर्दै अगाडि बढ्नु सबैका लागि बुद्विमानी हुनेछ  
	पहिचानको पक्षमा बहस गर्दा उग्र जातिवादको कुरा गरेर वा सामथ्र्यको कुरा गरिरहँदा सामाजिकसांस्कृतिक बहुलता र उत्पीडनलाई नजरअन्दाज गरेर सङ्घीय इकाइहरूको सही र वैज्ञानिक संरचना तयार गर्न सकिंदैन त्यसैले पहिचान र सामथ्र्यको सही सन्तुलन कायम गरेर बुद्धिमानीपूर्वक अघि बढ्न सक्नुपर्छ लेखक एमाले संघीय मामिला विभागका प्रमुख हुन्   
	 
	 
	 
	
"
