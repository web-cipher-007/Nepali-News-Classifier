राजनीतिक चक्रव्यूह सालमा प्रारम्भ भएको प्रजातन्त्रको अभ्यास  वर्ष लामो कालखण्डमा प्रजातन्त्र "
	 सालमा प्रारम्भ भएको प्रजातन्त्रको अभ्यास  वर्ष लामो कालखण्डमा प्रजातन्त्र र लोकतन्त्र हुँदै गणतन्त्रमा आइपुगेको छ  तर सुन्दा फरक लाग्ने स्वाद फरक भएको भान हुने यी तीन असाधारण शब्दहरूको अर्थ वास्तवमा एउटै छ  नेपाल प्रज्ञाप्रतिष्ठानद्वारा प्रकाशित नेपाली बृहत् शब्दकोशमा प्रजातन्त्रको अर्थ जननिर्वाचित प्रतिनिधिहरूद्वारा चलाइने शासन व्यवस्था र लोकतन्त्रको अर्थ बहुसंख्यक जनताद्वारा छानिएका प्रतिनिधिहरूको सम्मतिअनुसार चल्ने शासन व्यवस्था बताइएको छ  यसैगरी गणतन्त्रको अर्थ स्थानीय तहदेखि केन्द्रीय तहसम्म जनताद्वारा निर्वाचित प्रतिनिधिहरूबाट सञ्चालित हुने राज्यव्यवस्था भनिएको छ   
	यसरी एउटै अर्थ लाग्ने भए पनि उच्चारणको फरकले तत्काल फरक प्रभाव पार्ने कर्णपि्रय शब्द चयनमा पारगङ्त देखाउँदै परिवर्तित शब्दको प्रयोगबाट जनतालाई अलमल्याउन विगत  वर्षमा नेपाली राजनीतिले विशेष कीर्तिमान हासिल गर्यो  तर जननिर्वाचित प्रतिनिधिहरूद्वारा चल्ने शासन व्यवस्था टिकाउ भएन यसलाई संस्थागत बनाउन अनिवार्य प्रजातान्त्रिक संस्कारलाई राजनीतिको निर्देशक बनाउने प्रयास पनि भएन  प्रजातन्त्र लोकतन्त्र र गणतन्त्रको अर्थलाई जीवन्त बनाउने स्थानीयदेखि केन्द्रीय तहसम्म जननिर्वाचित प्रतिनिधिहरूबाट सञ्चालन हुने व्यवस्था अवरुद्ध छ  कर्मचारीहरूले स्थानीय तह र अनिर्वाचित व्यक्तिहरूले केन्द्र सञ्चालन गर्ने अवस्था संक्रमणकालसँगै लम्बिँदै गएको छ  तर अहिले यसका लागि दोष परिस्थितिलाई दिएर जनताको सार्वभौम अधिकार अपहरणको औचित्य खोज्ने प्रयास हुनथालेको छ   
	नेपालको इतिहासमा पहिलोपटक प्रजातन्त्रको नारा लगाउने प्रजातन्त्रका सेनानीप्रति हालै गरिएको अपमान यो प्रयासको पूर्वाभ्यास हो  प्रजातन्त्र स्थापनामा लागेकोमा सर्वस्वहरणसहित आजीवन कारावासको सजाय पाउने रामहरि शर्माको निधनमा नेपाल सरकारले शोक नमनाउनु यी सपुतप्रति राजकीय सम्मान अर्पण नगरिनु अँध्यारो हुनथालेको सूचना हो  नेपालको पहिलो राजनीतिक पार्टीका संस्थापकप्रति श्रद्धाञ्जली व्यक्त गर्न पनि चुकेपछि आफूलाई प्रजातन्त्रको मियो ठान्ने नेपाली कांग्रेसको वर्तमान नेतृत्वले पनि प्रजातान्त्रिक आन्दोलनको इतिहाससँग आँखा जुधाउने नैतिक साहस गुमाएको छ   औँ शताब्दीका जर्मन इतिहासकार ड्रोइ सोनको भनाइमा मानवीयताप्रतिको आत्मचेतना नै इतिहासको सही अर्थ हो  लाग्छ इतिहासको सही अर्थ लगाउने क्षमता नेपालले गुमाएको छ  यसैले सही पात्रप्रति कृतज्ञता व्यक्त गर्ने विवेकको खडेरी परेको हो  प्रजातन्त्र स्थापनाका लागि ज्यानको बाजी लगाउने सपुतको निधनमा श्रद्धाञ्जली अर्पण गर्ने सामान्य मानवीय चेतना पनि नदेखिनु प्रजातन्त्रको तेस्रोपटक न्वारान भइसक्दा पनि परिपक्व राजनीतिक संस्कार हुर्किन नसकेको पुष्टि हो  शब्द फेर्दैमा प्रजातन्त्रको अभ्यास सजीव हुँदो रहेनछ  
	देशको स्थिति निकै बिगि्रएको छ  राष्ट्रका सबै अङ्गहरूमा नकारात्मक प्रवृत्ति र निराशावादको कालो बादल बाक्लिएको छ  यसलाई सुधार्ने र हटाउने भरपर्दो प्रयास सुरु नै भएको छैन  राजनीति जनताबाट नेतृत्व कार्यकर्ताबाट राष्ट्रपति प्रधानमन्त्रीबाट र अन्तरिम संविधान स्वयं यसका निर्माता र पालकहरूबाट निराश र हताश भएर धारिलो जोखिममा देश फसेको छ  राष्ट्रपति र प्रधानमन्त्री बीचको मनोमालिन्यले सार्वजनिक स्तरमै शाब्दिक युद्धको रूप लिनु चिन्ताको कुरा हो  संवैधानिक पद्धति निर्माण र विकासको चरणमा अन्य देशहरूमा पनि राष्ट्रपति र प्रधानमन्त्रीबीच हैसियतको सिमानामा मतभेद त भएका छन्  भारतमा पनि शीर्षस्थ नेताहरू प्रथम राष्ट्रपति र प्रधानमन्त्री भएपछि यी दुईबीच हैसियतको सिमानामा गम्भीर संघर्ष चलेको थियो   
	सुभाष कश्यप र अभय कश्यपद्वारा संयुक्त रूपमा लेखिएको इन्डियन प्रेसिडेन्सीमा राष्ट्रपति राजेन्द्रप्रसाद र प्रधानमन्त्री जवाहरलाल नेहरू एकले अर्कोलाई सन्  मा लेखेका चिठीहरू समावेश भएका छन्  यी चिठीहरूले प्रजातन्त्रमा पूर्णरूपमा प्रतिबद्ध दुई नेताहरूबीच पनि पदीय अधिकार र दायित्वबारे गम्भीर विवाद रहेको प्रस्ट पार्छन्  तर मतभेदको सिलसिलामा परिपक्व राष्ट्रपति र प्रधानमन्त्रीबीच चिठी लेखेर आपसमा गरिएको गम्भीर वैचारिक मन्थनले नाम प्रजातन्त्र लोकतन्त्र गणतन्त्र जे भनिए पनि जनप्रतिनिधित्व व्यवस्थाका लागि बलियो संवैधानिक आधार र मर्यादा निर्धारण गरेको थियो  यसैको परिणाममा राष्ट्रपति र प्रधानमन्त्री दुवै हैन प्रजातन्त्रमा जननिर्वाचित संसद नै सर्वोच्च रहने मूल्यपद्धति स्थापित भयो  भारतमा जननिर्वाचित शासन व्यवस्था अक्षुण्ण रहनुमा तेस्रो विश्वको देश प्रजातान्त्रिक पद्धतिबाट पनि विश्वको आर्थिक शक्ति बन्न सक्छ भन्ने उदाहरण बन्न सक्नुमा उसका प्रथम राष्ट्रपति र प्रधानमन्त्रीबीच फरक मतमतान्तरलाई प्रजातन्त्रको पक्षमा टुंग्याउने विवेकशीलताको भूमिका छ   
	यसैगरी अपि|की देश कंगोमा पनि प्रथम राष्ट्रपति जोसेफ कसाभुवु र प्रधानमन्त्री प्याटि्रस लुमुम्बाबीच सन्  मा हैसियत र दायित्वको झगडा सुरु भएको थियो  झगडालाई प्रजातन्त्रको हितमा सुल्भयाउने परिपक्वता नभएर मनमुटाव चर्किंदै गयो सार्वजनिक रूपमा नै भनाभन र हानाथाप हुनथाल्यो  दुबैले एकअर्कोलाई बर्खास्त गरे अनि दुबैको हत्या गरेर सत्ताकब्जा गरेका कर्णेल मोबुटुद्वारा  वर्ष तरङ्गी शासन चलाइयो  कंगोमा प्रजातन्त्र खारेज भयो अपार प्राकृतिक सम्पदाको धनी देश गृहयुद्धमा फस्यो बेल्जियमले सैनिक हस्तक्षेप गर्यो राष्ट्रसंघले शान्ति सेना पठाउनुपर्यो  राष्ट्रलाई स्थायित्व दिन र प्रजातान्त्रिक शासन व्यवस्थालाई दीर्घायु बनाउन अनुशरण गर्नैपर्ने डर मान्नैपर्ने र पदसँगै आउने मर्यादा एवं भविष्यप्रति जवाफदेहीको हेक्का राख्नैपर्ने इतिहासका यी दुई उदाहरणहरू अहिलेको नेपालमा मननयोग्य भएका छन्  
	संविधानसभाले संविधान बनाउन नसकेपछि पाँच महिनादेखि अन्तरिम संविधान सङ्कटमा परेको छ  रित्ता शब्दहरूद्वारा सारहीन प्रतिबद्धता दोहोर्याउने छलनीतिमा समय खेर फालेपछि संविधानलाई उल्लंघन नगरी संवैधानिक निकायहरूलाई सक्रिय बनाउनै नसकिने चक्रव्यूहभित्र देश फसेको छ  महाभारतमा द्रोणाचार्यले बनाएको चक्रव्यूहमा पसेका अभिमन्युले प्राण गुमाउनुपरेको थियो  अहिलेको नेपालमा चक्रव्यूह तोड्न जान्ने श्रीकृष्ण वा अर्जुनमध्ये एउटाको पनि उपस्थिति छैन  बेलायतले संविधान नै नभए पनि तीन सय वर्षदेखि प्रजातन्त्रको सार्थक अभ्यासबाट स्थायित्व र समुन्नतिलाई निरन्तरता दिएको छ  तर नेपालमा चारवटा संविधानको असफलतापछि बनाइएको अन्तरिम संविधान पनि किन प्राणघातक अवस्थामा परेको छ  किन स्वयं राष्ट्रपति प्रमुख दलका कारण गणतन्त्रमा बादल लाग्न थालेको चिन्ता जनतासमक्ष व्यक्त गर्न बाध्य हुनुपर्यो   
	नेपालको राष्ट्रियता जोखिममा परेको छ भन्ने एमाले अध्यक्षको ठोकुवा तथा नेपाल राजनीतिक सङ्कटका कारण असफल राष्ट्र बन्ने खतरा बढेको नेपाली कांग्रेसका सभापतिले ठहर गर्ने अवस्था किन आयो  सत्तारुढ दलका प्रवक्ताले नै कात्तिकभित्र सहमति नभए देश मुठभेडमा जाने र राजनीतिक दलको पहलकदमी गुम्ने निष्कर्ष सार्वजनिक गर्नुपर्ने स्थिति किन बन्यो  यी गम्भीर प्रश्नहरूको जवाफ हो असफलताको इतिहास र दुर्घटनाको पीडा दोहोरिन नदिने राजनीतिक संस्कारको अभाव   
	नेपालमा पटकपटक राजनीतिक परिवर्तन त भए तर तदनुकूल राजनीतिक संस्कार हुर्काउने प्रयासै भएन  सत्ता परिवर्तनका लागि अर्को चुनाव कुर्ने धैर्य भएन जनताको अदालतमा उभिन निष्पक्ष चुनाव गराउने साहस पनि भएन  सबै दलहरू एक भएर राष्ट्राध्यक्षलाई आवश्यकताको सिद्धान्तको आडमा एउटाबाट खोसेर आफूलाई सत्ता दिन उक्साउने खेल नेपालमा पुरानै हो  सत्ता पाउनेले न्याय भयो भन्ने सत्ता नपाउनेहरू अप्रजातान्त्रिक भयो भनेर उपि|ने बानीबेहोराको पनि नेपाल भुक्तभोगी छ  मर्यादा भङ्ग गर्दै राष्ट्राध्यक्षलाई अपमान गर्ने र धम्क्याउने राजनीतिले प्रजातान्त्रिक संस्कार हुर्किन दिँदैन  यसले प्रजातन्त्रको भलो हुँदैन जोखिममा परेको इतिहासलाई जोगाउँदैन  यसरी इतिहास दोहोरिनु र दुर्घटनाको पुनरावृत्ति हुनुले अनुभवबाट सिक्न मानिस असक्षम भएको सिद्ध हुन्छ भन्ने जर्ज बर्नाड शको भनाइ नेपालमा चरितार्थ भइरहेको छ  
	अनुकूल राजनीतिक संस्कारको विकासबिना राजनीतिक व्यवस्था दिगो हुनै सक्दैन  नागरिकको राजनीतिसँग तादात्म्य कायम गर्न अनुकूल राजनीतिक संस्कार विकास हुनैपर्छ  परिवर्तनलाई सार्थक बनाउन राजनीतिकर्मी र नागरिकको ध्यान राष्ट्रको ब्यापक हितमा केन्दि्रत हुने राजनीतिक संस्कार अनिवार्य हुन्छ  प्रजातन्त्रलाई दुर्घटनामा पर्न नदिने अमोध ताकत प्रजातान्त्रिक राजनीतिक संस्कारमा मात्रै हुन्छ  राणाशासनमा राजनीतिक संस्कार दण्डनीय भएकोले व्यक्तिवादी संस्कार हुर्किर्एको थियो  तर  सालको क्रान्ति र त्यसपछिका परिवर्तनहरूको अनुक्रममा प्रजातान्त्रिक राजनीतिक संस्कार हुर्किनै सकेन  राजनीतिकर्मीले नै राणाकालीन व्यक्तिवादी संस्कार ग्रहण गरे  यसैले प्रजातान्त्रिक मूल्यपद्धति अनुकूल राज्य र नागरिक बीचको सम्बन्ध परिभाषित हुनसकेन  शासक प्रभुत्ववादी भए नागरिक शासितको तहमा झरेर निरीह भए  परिणाममा प्रजातन्त्रको न्वारान तेहोर्याएर भए पनि राजनीतिको उद्देश्य र अभ्यास प्रजातान्त्रिक हुनसकेन शासकीय ढाँचा प्रजातान्त्रिक बन्न सकेन  यसैले प्रमुख दलहरू अहिले प्रजातन्त्र सङ्कटमा परेको राष्ट्रियता जोखिममा परेको बताइरहेका छन्  
	कमजोरी हटाउन र संवेग जोगाउन नेपालसँग समय थोरै छ  हालै प्रकाशित भूमण्डलीय भोकसूचीसन्  ले नेपाल पछिल्लो  महिनामा भोकसम्बन्धी सूचकमा गम्भीर तहबाट भयावह चरणमा पुगेको सार्वजनिक गरेको छ  यसको सोझो अर्थ शासकीय व्यवस्था आम जनताबाट टाढिएको हो  दसैँमा जाजरकोट जिल्लाका अधिकांश गाउँहरू भोकमरीमा परेको खबरले यसको थप पुष्टि गर्छ  यसैबीच काठमाडौस्थित राष्ट्रसंघका प्रतिनिधिले भनेका छन् दातृ देश र निकायहरूले विकासका लागि नेपालमा प्रतिवर्ष  अर्ब रुपैयाँ दिने गरेका छन्  विकासका सहयोगीहरू नेपाल छिटो अल्पविकसित तहबाट माथि उक्लियोस् भन्ने चाहन्छन्  कहिलेसम्म हामीले नेपालको विकासमा सहयोग गरिरहने  
	एकातिर भोकको गम्भीर चरणबाट भयावह चरणमा झरेको तथ्यले  अर्ब रुपैयाँ सदुपयोग भएको बताउँदैन  अर्कोतिर दाताहरू नेपालबाट बाहिरिन हतारिएको सूचना पनि दिन्छ  यसरी अवसर खेर गइरहेको छ समय रित्तिन थालेको छ  यसैबीच दक्षिण एसिया लगानीकर्ताको मनोभावना अनुकूल बनाएर प्रत्यक्ष विदेशी लगानी आकषिर्त गर्ने रणनीति लिएर अगाडि लम्किएको छ  क्षेत्रीय ऊर्जा सेवा र पारवहन व्यापार वृद्धिमा लागेको छ  क्षेत्रीय सन्दर्भमा नेपालका लागि केही वर्ष अघिको दाँजोमा अहिले नै प्रतिस्पर्धा कडा भइसकेको छ  यसैले अवसरलाई अब पनि सदुपयोग नगर्ने हो भने नेपालको भविष्य सुखद हुँदैन  यसका लागि राजनीतिक स्थायित्व शासकीय दक्षता र सुरक्षास्थितिको सुनिश्चितता अनिवार्य छ राज्य र नागरिकबीच नेतृत्व र कार्यकर्ताबीच राजनीतिक व्यवस्था र मूल्यपद्धतिबीच प्रजातान्त्रिक आदर्श सुहाउँदो राजनीतिक संस्कार अनिवार्य छ  छिमेकमा भएको आर्थिक प्रगति र दक्षिण एसियाका अन्य देशहरूमा देखिएको आर्थिक विकासमा एकाग्रताले नेपालीहरू छटपटाउन थालेका छन्  जनताको छटपटाहटले आन्दोलनको आँधीबेहरी ल्याउँछ  हुन्डरी र स्थायित्व सहगामी हुँदैनन्   
	 
	 
	 
	 
	
"
