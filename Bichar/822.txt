सहमतिको बत्ती बाल्ने बाटो"संविधानसभाको विघटनसँगै मुलुक संवैधानिक कानुनी र राजनीतिक जटिलतामा फसेको छ ""
	संविधानसभाको विघटनसँगै मुलुक संवैधानिक कानुनी र राजनीतिक जटिलतामा फसेको छ  यस्तो परिस्थितिमा राजनीतिक ध्रुवीकरण गहिरिने शासकीय सन्तुलन बिग्रने अधिनायकवादी दुष्प्रयास हुने र बाह्य हस्तक्षेप थोपरिने जोखिम बढी हुन्छ  संविधानसभाले नयाँ संविधानमार्फत संघीय लोकतान्त्रिक गणतन्त्रलाई संस्थागत गर्ने समाजको आर्थिक सामाजिक सांस्कृतिक रूपान्तरण गरी समृद्ध नयाँ नेपाल निर्माणको चौतर्फी ढोका खोल्ने अपेक्षा र विश्वास सबैमा थियो  आज विश्वासमा तुषारापातमात्रै भएन संघीय लोकतान्त्रिक गणतन्त्र नै जवानी देख्न नपाई अल्पायुमा पर्ने हो कि भन्ने सन्त्रास पैदा भएको छ  जनताका परिवर्तनका आकांक्षाहरू बाढीमा परेका बगरका माछाजस्तै भएका छन्  
	संविधान नै नबनी संविधानसभा विघटन हुनु यसै पनि पीडादायी छ  त्योभन्दा पीडा र डरलाग्दो कुरा राजनीतिलाई विचार नीति सिद्धान्त आदर्श र विधिले होइन जातीय क्षेत्रीय संकीर्ण स्वार्थ र साम्प्रदायिक चेतले डोर्याउने दीर्घकालीन खतरा उत्पन्न भएको छ  अर्कोतिर जाति भाषा धर्म संस्कृति लिङ्ग क्षेत्र वा यस्तै विविध नाममा हेपिएका दबिएका शोषण र विभेदमा पारिएका समुदायको मुक्ति अनि सामाजिक न्यायका स्वरहरू कोपभाजनमा पर्ने धुमिल र मलिन हुने साझा सरोकारको मानवीय र राष्ट्रिय विषय नबन्ने परिस्थिति सिर्जना हुँदैछ  जातीय क्षेत्रीय साम्प्रदायिकताले सामाजिक न्यायका वास्तविक संघर्ष र आन्दोलनहरू छायामा धकेलिँदैछन् कमजोर बन्दैछन्  अन्तरविरोध सिर्जना गरेर त्यसैमा खेल्न रमाउनेहरू अन्यौल र अस्तव्यस्ततामा आफ्नो भविष्य देख्नेहरू देश जनता शान्ति समृद्धि अग्रगमन र रूपान्तरणका लागि होइन व्यक्तिसमूहका अनि दल र गुटका निहित स्वार्थका लागि लागिपरेका छन्  सत्ता शक्ति र सम्पत्ति प्राप्तिका लागि नेपाली समाजको जातीय क्षेत्रीय सामाजिक सांस्कृतिक मनोविज्ञानमा खेलेर प्रतिशोध र मौकापरस्त लाभको राजनीति गरिरहेका छन्  कथित क्रान्तिकारिताको आवरणमा जनताको नाममा लुट मच्चाइरहेका छन्  यस्तो परिस्थितिमा अबको राजनीतिलाई कसरी दिशानिर्देश गर्ने परिवर्तनकारी लोकतान्त्रिक शक्तिहरूको सरोकारको साझा केन्द्रविन्दु हुनुपर्छ  राष्ट्रियता राष्ट्रिय सुरक्षा एकता अखण्डता जातीय क्षेत्रीय सामाजिक सांस्कृतिक सद्भावजस्ता संवेदनशील विषयहरू कसैलाई चित्त बुझाउन वा सहमतिका लागि भैहाल्यो त भन्ने विषय हुनसक्दैनन्  जस्तोसुकै मूल्य चुकाएर भए पनि पुर्खाहरूले बलिदान दिएर जोगाएको नेपाली स्वतन्त्रता र एकतालाई रक्षा गर्नु हाम्रो कर्तव्य हो  
	हो जुन स्थितिमा संविधानसभाको विघटन भयो यसको जिम्मेवारी मुख्य राजनीतिक दल र तिनका शीर्ष नेताहरूले लिनैपर्छ  जेजति चुनौतीहरू नयाँ ढंगले राजनीतिमा देखापरेका छन् फेरि पनि यसको सामना नेताहरूले नै गर्नुपर्छ  लोकतन्त्रमा जनताको प्रतिनिधित्व गर्ने राजनीतिक दलहरू नै भएको हुँदा यो उनीहरूको दायित्व हो  आरोपप्रत्यारोप गरेर होइन सबैले आत्मसमीक्षा गरी संयमसाथ सत्यतथ्य आवश्यकता र औचित्यका आधारमा राष्ट्र र जनताका हितमा फराकिलो हुन जरुरी छ  दल र नेताहरू मिल्दा ठूल्ठूला परिवर्तन सम्भव भएका इतिहास हामीसँगै छ  नमिल्दाको दुर्गति भर्खरै संविधानसभा भएको छ  तसर्थ राजनीतिको यो अँध्यारो सुरुङबाट बाहिर निस्कन राष्ट्रिय सहमतिको मैन बाल्नु बाहेक अर्को विकल्प छैन   
	सरकारले घोषणा गरेको मंसिर  को संविधानसभाको निर्वाचनलाई विपक्षी दलहरूले असंवैधानिक गैरकानुनी र स्वेच्छाचारी कदम भनी अस्विकार गरेका कारण घोषित मितिमा निर्वाचन नहुने भैसक्यो  संविधान र कानुनमा आवश्यक संशोधनबिना निर्वाचन आयोगले निर्वाचन गराउन नसक्ने संविधान संशोधन र आवश्यक कानुन निर्माण गर्ने संसद नरहेको अवस्थामा दलहरू बीचको सहमतिबिना कसरी निर्वाचन सम्भव छ  अन्तरिम संविधान  को धारा  को उपधारा  को  बमोजिम कामचलाउको हैसियतमा रहेको वर्तमान सरकार आफूले घोषणा गरेको निर्वाचन हुन नसक्ने भएपछि नैतिक संकटमा परेको छ  सरकारसँग सत्ता लम्ब्याउने न वैधानिक लोकतान्त्रिक र नैतिक आधार छ नत राजनीतिक निकासको एजेन्डा नै बाँकी छ  यस्तो परिस्थितिमा नयाँ सरकार निर्माणका लागि दलहरूबीच सहमति हुन जरुरी छ  वास्तविकतालाई सबैले स्वीकार गर्नैपर्छ  तसर्थ राष्ट्रिय सहमति नै आजको राजनीतिक निकासको मूलबाटो हो  मूलबाटो छाडेर नयाँ संविधानको गन्तव्यमा कोही पुग्न सक्ने छैन  
	अन्तरिम संविधानले जनप्रतिनिधिविहीन अवस्थाको कल्पनासमेत नगरेको तर तत्काल निर्वाचित संसदको गठन हुने सम्भावना पनि नदेखिएको अवस्थामा संक्रमणकाल झनै लम्बिने देखिन्छ  लामो समयदेखि विभिन्न संवैधानिक अङ्गका पदाधिकारीहरू रिक्त छन्  संसदबिना उनीहरूको पदपूर्ति सहज छैन  निर्वाचनको जिम्मेवारी पाएको निर्वाचन आयोग स्वयम् यस अवस्थावाट प्रभावित हुँदैछ  अदालत लगायत संवैधानिक अङ्गहरूमा बढ्दै जाने रिक्तताले दैनिक शासनप्रशासन र न्याय सम्पादनमा समेत गम्भीर समस्या आउन सक्छ  संक्रमणकालको लाभ उठाउँदै अवाञ्छित तत्त्वहरू झनै सल्बलाउन सक्छन्  शान्ति सुरक्षा झनै खल्बलिन सक्छ  एक तृतीयांश बजेट पनि सकिँदैछ  बजेटमा सहमति नजुटे देशको शासनप्रशासन सञ्चालनमा समेत संकट आउने देखिएको छ  अर्थतन्त्र कमजोर बन्दै गएको छ  जनप्रतिनिधिविहीनताले पूर्ण बजेट निर्माण परिचालन तथा सुशासनमा गम्भीर आघात परिसकेको छ  त्यसै पनि चुनौतीपूर्ण अवस्थामा रहेको भ्रष्टाचार आर्थिक अनियमितता र सार्वजनिक स्रोतसाधनको दुरुपयोग अनियन्त्रित बन्दै गएको छ  राजनीतिक दलहरूबीच सुरु भएको ध्रुवीकरण झनै चुनौतीपूर्ण बन्दैछ  तसर्थ विद्यमान अवस्थालाई थप प्रतिकूल हुनबाट रोक्न संवैधानिक संकटको राजनीतिक समाधान खोज्न तथा जनतामा बढेको नैराश्य र हताशलाई रोक्न दैनिक शासनप्रशासनलाई व्यवस्थित गर्न निर्वाचनको वातावरण निर्माण गर्न सहमतिको विकल्प छैन  समग्र निकासका लागि र निर्वाचनलाई विश्वसनीय निष्पक्ष र शान्तिपूर्ण बनाउन राष्ट्रिय सहमतिको सरकार अपरिहार्य हुन्छ   
	राष्ट्रिय सहमतिको चुनावी सरकार गठनका लागि कामचलाउ सरकारका प्रधानमन्त्री बाबुराम भट्टराईले तत्काल मार्गप्रशस्त गर्नुपर्छ  अब आफैले बालहठ गरिरहनु हुँदैन  सरकार र सरकारको नेतृत्व गरेको दलको हठका कारण नै निकास ननिस्किएको अनुभूति सबैले गरिरहेका छन्  अध्यादेशमार्फत शासनसत्ता सञ्चालन भैरहन सक्तैन  मुलुकले आन्दोलन र लामो संक्रमणकाल कदापि धान्न सक्दैन  राष्ट्रपतिले पनि राष्ट्रप्रमुखका हैसियतले सहमतिको नयाँ सरकार गठन गर्न सहजीकरणको पहलकदमी लिन ढिलाइ गर्नु हुँदैन  जुनसुकै विधिप्रक्रियामा गए पनि आज गरे पनि भोलि गरे पनि फेरि पनि असहमति हल गर्ने दल र तिनका नेताहरूले नै हो  परिस्थिति झनै बिगि्रएपछि भन्दा तत्काल समाधान खोज्नु सबैको हितमा र सहज पनि हुन्छ   
	संविधानसभाको पुनःस्थापनाका सन्दर्भमा जनताको भावना र जनअभिमतको सम्मान र समृद्ध नयाँ नेपालको परिकल्पना गर्ने जोकोही लोकतान्त्रिक शक्तिहरू पुनःस्थापना भनेर अल्मलिनु आफूलाई बर्बादी गर्नु हो  मुलुकलाई पुनः गोलचक्करमा धकेल्नु हो संक्रमणकाल लम्ब्याउनु हो  पुनःस्थापना संवैधानिक राजनीतिक र नैतिक सबै हिसाबले उचित र मुलुकको हितमा छैन  दुई वर्षको जनादेश प्राप्त संविधानसभाले चार वर्ष लगाउँदा पनि संविधान निर्माण गर्न सकेन  त्यही संविधानसभाले फेरि जनताको चाहना र भावनाको सही प्रतिनिधित्व गर्न सक्दैन  तसर्थ जनताको आदेश र भावनाको प्रतिनिधित्वका लागि ताजा जनादेश लिन अनिवार्य छ  जनताले आफ्नो अधिकारको प्रयोग निर्वाचनको माध्यमद्वारा गर्ने हुँदा जनतालाई सर्वशक्तिमान ठान्ने अधिकारसम्पन्न देख्ने लोकतान्त्रिक शक्ति कोही पनि निर्वाचनदेखि भाग्न मिल्दैन  सहमतिमा संविधानसभा वा संसद जेको निर्वाचन गरे पनि एक वर्ष नयाँ संविधान निर्माण र बाँकी अवधि संसदको गरी दुवै जिम्मेवारी पूरा गर्ने हिसाबले ताजा जनादेशका लागि राष्ट्रिय सहमतिको चुनावी सरकार निर्माण गरेर संविधान र कानुनमा आवश्यक संशोधन गरी नयाँ निर्वाचनमा जानु नै राजनीतिक निकासको उपयुक्त लोकतान्त्रिक मार्ग हो  लेखक एमालेका वैकल्पिक केन्द्रीय सदस्य हुन्  
	 
	 
	 
"
