"बिजुली विकास र विरोध"हाम्रो प्राथमिकतामा लगानी गर्न आउँछु भन्छ भने त्यसलाई अवरोध गर्नु मुलुकको हितमा हुन सक्दैन  "
	एउटा नामी कम्पनी हाम्रो प्राथमिकतामा लगानी गर्न आउँछु भन्छ भने त्यसलाई अवरोध गर्नु मुलुकको हितमा हुन सक्दैन   
	पश्चिम सेतीको  सय  मेगावाट विद्युत उत्पादन गर्न सकिने परियोजना निमार्णका लागि थ्री गर्जेज कर्पोरेशनसँग ऊर्जा मन्त्रालयले प्रारम्भिक सम्झौता गरेको कुरा सार्वजनिक भयो  त्यस लगत्तै संसदको प्राकृतिक स्रोतसाधन समितिले तत्काल एक साताका लागि कामकारबाही अगाडि नबढाउन मन्त्रालयलाई निर्देशन जारी गर्यो  अध्ययन अनुसन्धानका लागि समय अपुग भएको भन्दै समितिकै उपसमितिलाई अर्को  दिन समय थप गरेको छ  समाचारपत्रहरूमा चुहाइएका समाचारअनुसार प्राकृतिक स्रोतसाधन समितिले बनाएको उपसमिति पहिलाजस्तो आक्रामक शैलीमा थ्री गर्जेजसँगको सम्झौता खारेज गर्ने नै मुडमा रहिनरहेको तर आफ्नो अनुहारको रंग बचाउन केही सर्तहरू सरकारलाई मनाउने धुनमा रहेको अपुष्ट समाचार बाहिरिएका छन्  खासगरी चर्को लोडसेडिङ बेहोरिरहनुपरेका नागरिकहरूको चर्को विरोधको सामना र सुदूर पश्चिमका जनताले उक्त क्षेत्रमा बन्न लागेको एउटैमात्र ठूलो आयोजना पनि बन्न नदिने सुइँको पाएपछि बढ्दै गएको क्षेत्रीय विरोध र आन्दोलनका कार्यक्रमहरूलाई थेग्न समितिलाई निकै गाह्रो परेकोले नै नरम हुन खोजेको होला भन्ने बुझ्न सकिन्छ   अर्ब  करोड अमेरिकी डलर खर्च लाग्ने प्रारम्भिक अनुमान गरिएको उक्त आयोजना नेपालका जलाशययुक्त आयोजनाहरू मध्येको सस्तो खर्चमा उत्पादन हुनसक्ने आयोजनाहरूमध्ये पर्छ  अष्ट्रेलियाको स्नोई माउन्टेन्स इन्जिनियरिङ कर्पोरेसन स्मेक ले विगत  वर्षदेखि झुलाएर राखेको उक्त परियोजना उसले निर्माण खर्च जुटाउन नै नसक्ने आँकलन गरेर सरकारले ऊसँगको सम्झौता खारेज गरेको केही महिनाभित्रै थ्री गर्जेज कर्पोरेसनसँग सम्झौता अगाडि बढाएको थियो  विद्यमान विद्युत ऐनको दफा  मा टेकेर ऊर्जा मन्त्रालयले गरेको सम्झौता हठात् गरिएकोले समितिले कतै सरकारले अपारदर्शी ढंगले कामकारबाही गरेको त छैन भनेर शंका पाल्नु र त्यस सम्बन्धमा स्पष्ट पार्न सरकारलाई आग्रह गर्ने कामलाई नाजायज भन्न मिल्दैन  तर सरकारको कार्यकारी अधिकारमाथि धावा बोल्ने र कुनै पनि बहानामा परियोजनासम्बन्धी सम्झौता खारेज गराउने नियत नै राखिएको हो भने यो अत्यन्त निन्दनीय विषय बन्नेछ  त्यसैले कामै रोकिनेगरी निर्देशन दिन मिल्थ्यो मिल्थेन र अधिकार क्षेत्रभित्र पथ्र्यो पर्थेन भन्ने कुरा भने निकै सोचनीय विषय हो  किनभने समितिसँग प्रकृयासंगत ढंगले कानुन बमोजिम कार्ययोजनालाई अगाडि बढाउन प्रारम्भिक कार्य गरिरहेको सरकारको काममाथि अनुमानका आधारमा बन्देज लगाउने अधिकार समितिलाई हुन्थ्यो हुन्थेन भन्ने कुरा समितिका पदाधिकारीहरूले बुझ्नुपर्ने विषय हो   
	अष्ट्रेलियन कम्पनी स्मेकलाई  सय  किलोमिटरको ट्रान्समिसन लाइन बनाएर पश्चिम सेती परियोजनाबाट उत्पादित विद्युतको  प्रतिशत भारतलाई बिक्री गर्ने र  प्रतिशत विद्युत नेपाललाई सित्तैमा उपलब्ध गर्ने सर्तअनुसार सरकारले लाइसेन्स उपलब्ध गराएको थियो  वास्तवमा यो परियोजना निर्यातमूलक परियोजनाका रूपमा तत्कालीन सरकारले स्मेकलाई उपलब्ध गराएको थियो  विगत  वर्षदेखि सम्झौताको नवौ संस्करण गरिँदा पनि स्मेकले निर्माणका लागि आवश्यक रकम जुटाउन सकेन  न त भारत सरकारसँग विद्युत खरिदसम्वन्धी सम्झौता नै गर्न सक्यो  नेपाललाई दिइने विद्युत बराबरको रकम उपल्ब्ध गराउने वा विद्युत नै भन्ने विषयमा अनेकन दाउपेच गरेर स्मेकले समय खेर फालेको थियो  त्यसपछि मात्र सरकारले ऊसँगको सम्झौता रद्द गरेको थियो  यतिबेला सरकारले यो परियोजनाबाट उत्पादित विद्युत आफैले उपभोग गर्ने सोच बनाएर थ्री गर्जेजसँग प्रारम्भिक सम्झौता गर्न पुग्यो  यो प्रारम्भिक सम्झौताअनुसार  प्रतिशत लगानी थ्री गर्जेजले गर्नेछ र नेपाल विद्युत प्राधिकरणले  प्रतिशत लगानी गर्नेछ भनिएको छ  प्राधिकरणले लगानी गर्ने रकम पनि चिनियाँ एक्जिम बैंकबाट सस्तो ब्याजदरमा उपलब्ध गराउन उक्त कम्पनीले सहयोग गर्ने जनाएको छ  हुन पनि यतिबेलाको नेपालमा  सय  मेगावाट बिजुलीको माग छ भने जलविद्युत लगायत अन्य उपायहरूमार्फत जम्मा  सय  मेगावाटमात्र आपूर्ति गर्न विद्युत प्राधिकरण सक्षम देखिएको छ  यसरी हेर्दा अझै लगभग  सय  मेगावाट बिजुली आपूर्तिमा कमी भएकैले दिनको  घन्टादेखि  घन्टासम्म लोडसेडिङको मार बेहोर्नु परिरहेको छ  ग्रामीण क्षेत्रमा विद्युत प्रसारण लाइन बिस्तार गर्दै जाने क्रम जारी रहँदा प्रत्येक वर्ष झन्डै  सय मेगावाट विद्युतको माग बढ्ने कुरा विज्ञहरूले जनाइरहेका छन्  यस्तो अवस्थामा आफूकहाँ उत्पादित विद्युत तत्कालका लागि निर्यात गर्नेभन्दा आफै उपभोग गर्नेगरी आयोजनाहरूको विकास र बिस्तार गर्न आवश्यक भइसकेको छ   
	मन्त्रालय र समितिबीच जलस्रोत विकासका सम्बन्धमा विवाद चलिरहने गरेको छ  समिति बाहिर सरोकारवालाहरू र जलस्रोतसम्वन्धी चासो राख्ने बुद्धिजीवीहरूबीच पनि पक्ष र विपक्षमा बहसहरू चल्ने गरेका छन्  वास्तवमा यस्तो हुनुमा समयसापेक्ष स्पष्ट कानुन बन्न नसक्नु र बनेका वा भएका कानुनहरू पनि एकअर्कामा बाझिने र एकअर्कामा जोल्ठिने गरेकाले कतिपय विषयमा समस्याहरू बल्भिने गरेका छन्  व्यवस्थापिकासंसदमा विद्युत ऐन  को व्यवस्था गर्न बनेको विधेयक  अहिले पनि विधायन समितिको उपसमितिमा अल्भिएर रहेको छ  वास्तवमा सर्वेक्षण विद्युत उत्पादन ट्रान्समिसन लाइन प्रसारण वा वितरण तथा नियमनसम्वन्धी कानुनी व्यवस्था समयसापेक्ष ढंगले परिमार्जन गरी अगाडि बढाउन यो विधेयकलाई कानुनी रूप दिन असाध्य ढिलाइ भइरहेको छ  भिन्नाभिन्नै कामहरूमा एकमात्र जिम्मेवार निकाय बनाइएको विद्युत प्राधिकरण बढी बोझ बोक्न र सबै कामलाई छिनोफानो गरी चुस्तदुरुस्त निर्णय गर्न कानुनको अभावमा संभव भइरहेको देखिन्न  दल तथा तिनका प्रतिनिधिहरूबीच जलस्रोतको विषयमा एकीकृत विकासबारे बुझाइमा असंगति देखिएकाले नै कानुन बन्न ढिलाइ भएको हो   
	केही राजनीतिक दल तथा तिनका प्रतिनिधिहरू विद्युत विकासलाई समग्र जलस्रोतको उपयोगलाई जोडेर हेर्न चाहन्नन्  विद्युत उत्पादनलाई प्राथमिक उत्पादनका रूपमा लिने वा विद्युत बनेर उद्योगधन्दामार्फत विद्युतको साटो अन्य औद्योगिक उत्पादन निर्यात गर्ने अर्को अर्थमा सेकेन्डरी प्रोडक्टका रूपमा निर्यात गर्ने भन्ने कुरामा विभेद छुट्याउन उनीहरूले रुचाएको देखिन्न  यसले गर्दा धेरै ठूला आयोजनाहरूको निर्माणको लक्ष्य सिधै विद्युत निर्यात गरेर आयआर्जन गरी व्यापार घाटा कम गर्ने कुरामात्र गरिरहेका देखिन्छन्  तर सेकेन्डरी प्रोडक्टका रूपमा विकास गर्दा उद्योगधन्दा सञ्चालन गर्न र वस्तु निर्यात गर्न यातायात र पर्यटनलाई टेवा दिँदै महंगिदै गएको पेट्रोलियम पदार्थको आयात विस्थापन गर्न र कृषि क्षेत्रको आधुनिकीकरण गर्न आफैलाई विद्युत उत्पादन गर्न आवश्यक छ भन्ने र मूलभूत रूपमा यही विषयलाई प्राथमिकताभित्र पारिनुपर्छ भन्ने कुरामा पनि नेताहरू एकमत भएको देखिन्न  निर्यातको मात्र कुरा गर्ने प्रतिनिधिहरूले पानीको उपयोगसम्बन्धी कुनै कुरा उठाउन चाहँदैनन्  पानी बगिरहेको छ र रोक्न सकिन्न भन्ने एकमात्र रटान उनीहरूको रहने गर्छ  तर जलाशययुक्त आयोजनाहरू निर्माण गर्दा ठूलो खतरा विद्यमान रहन्छ हजारौं मानिस विस्थापित हुने गर्छन् र खर्चको हिसाबले पनि अति धेरै महंगो हुने गर्छ  तर वषर्ातको पानी जम्मा भएर हिउँदमा खटाइखटाइ सिंचाइ र बिजुली प्रयोग गर्न सकिने भएकोले तल्लो तटीय क्षेत्र वा मुलुकका लागि फाइदा हुने गर्छ  माथिल्लो तटीय मुलुकलाई खतरा मोलेबापत निश्चित रकम तिर्ने वा निर्माण खर्चमा सहभागी हुने परम्परा छ  अमेरिका र क्यानाडाका बीचमा लेसोथो र दक्षिण अपि|काका बीचमा तथा मेकङ नदी तटमा रहेका चीन लाओस थाइल्यान्ड कम्बोडिया र भियतनामबीच गरिएका अभ्यासहरूबाट पनि हामीले सिक्नुपर्छ भन्ने कुरामा दलका प्रतिनिधिहरूको ध्यान गएको देखिन्न   
	अर्कोतर्फ विद्युत उत्पादन बेच्नै हुँदैन बेच्नै सकिन्न भन्ने पनि देखिएका छन्  केही दशकसम्म भारतमा वषर्ातको बेला विद्युतको अभाव हुनेछ भने नेपालमा वषर्ातमा बढी हुने गर्छ  अझ केही ठूला आयोजनाहरू र जलाशययुक्त आयोजनाहरू बनेका खण्डमा र द्रुतगतिमा औद्योगिकीकरण हुन नसक्दा बढी हुने विद्युत भारतलाई बेच्नैपर्ने हुन्छ र हिजोआज र निकट भविष्यमा हामीलाई हिउँदमा अभाव खट्किँदा विद्युत भारतबाटै खरिद गर्नुपर्ने हुन्छ  यस्तो अवस्थामा दुवै मुलुकले परिपूरकको भूमिका निर्वाह गर्न सक्छन्  तर त्यसका लागि सुपथ मूल्य निर्धारण गर्ने सहमति र सम्झौता गर्न आवश्यक हुन्छ  यस्तो परिपाटीबारे सम्झौता भएमा दुवै पक्ष लाभान्वित हुन सक्छन्  त्यस्तो सहकार्यमा ट्रान्समिसन लाइनको प्रबन्ध गरिनुपर्ने हुन्छ  
	एक अध्ययनअनुसार यतिबेला भारतमा वाषिर्क लगभग  लाख  हजार मेगावाट बिजुली आपूर्तिमा कमी देखिएको छ  जति बढी आर्थिक वृद्धितर्फ भारत लम्कन्छ त्यति नै त्यहाँ विद्युतको माग बढी हुँदै जानेमा शंका छैन  जापानमा गएको सुनामीका कारण न्युक्लिएर पावर दुर्घटनापछि भएको जनधनको व्यापक क्षतिपछि भारतमा पनि उक्त परियोजनाहरूका साइटहरूमा ब्यापक विरोध सुरु भएकाले थोरै विकल्पहरूमध्ये जलविद्युत नै उपयुक्त हो भन्नेमा भारतीय शासकहरू पुगेका छन्  यद्यपि उत्तरी भारतमा जलाशययुक्त बाँध बाँध्ने ठाउँ सीमित रहेकाले उसले नेपाल र भुटानजस्ता मुलुकहरूसँग दीर्घकालीन विकासका लागि सहकार्य गर्नुपर्ने आवश्यकता देखिन्छ  समग्र जलउपयोग सम्बन्धी आवश्यक विमर्शपछि मात्रै सबैलाई लाभ हुनेगरी सहकार्यमा जानुपर्ने हुन्छ  
	तेस्रो लगानीका विषय जहिले पनि विवादास्पद देखिन्छ  जलस्रोत विकास जलाशययुक्त आयोजना हुन् या रन अफ दि रिभर वा बहुउद्देशीय परियोजनाहरू महँगा नै हुने गर्छन्  विगतमा भएका सरकारी निर्णयहरूका कमजोरीका कारण विद्युत प्राधिकरणले अत्यधिक घाटा बेहोर्नुपरेको कुरा कसैबाट लुकेको छैन  विद्युत महसुल मुद्रास्फीतिको चापअनुरूप समायोजन गर्न नसक्दा विगतमा डलरमा गरिएको विद्युत खरिद सम्झौताका कारण महंगो शुल्क तिर्नुपर्दा अझ समयमै परियोजनाको विकास नगर्दा वा निर्माणकार्यमा अनावश्यक ढिलाइ गर्दा लागत मूल्य अत्यधिक बढेर जानाले विद्युत प्राधिकरण लगभग  अर्ब रुपैयाँ घाटा बेहोरिरहेको छ  त्यसकारण पनि ऊ अन्य नयाँ परियोजनाहरू निर्माणमा पहल लिनसक्ने अवस्थामा छैन  सरकारको आर्थिक हैसियतले मात्रै आजको उच्चतम आवश्यकता पूर्ति गर्न नयाँ आयोजनाहरू एक्लैले अगाडि बढाउन सक्ने संभावना देखिन्न  यस्तो अवस्थामा विदेशी प्रत्यक्ष लगानी वा ज्वाइन्ट भेन्चर लगानी निजी वा सरकारी सवै क्षेत्रलाई आकषिर्त गर्नुपर्ने बाध्यताहरू रहेका छन्  तत्कालका लागि विद्युत आयोजनाहरूको विकासमा पारदर्शी ढंगले लगानी लगाउन प्राप्त प्रतिफलमा राज्यलाई घाटा नहुनेगरी बुट अवधारणाअन्तर्गत लगानी गराउन प्रोत्साहन दिनुको कुनै विकल्प देखिन्न  यस्तो अवस्थामा नेपाली राजनीतिक दलहरूमाथि उल्लिखित विषयहरूमा गम्भीर भएर एकमत हुँदै अगाडि बढ्नुको विकल्प छैन  एउटा नामी कम्पनी हाम्रो प्राथमिकतामा लगानी गर्न आउँछु भन्छ भने त्यसलाई अवरोध गर्नु मुलुकको हितमा हुनसक्दैन  बरु बाँकी रहेका अन्य काम कसरी गर्ने भन्नेमा छलफल चलाउन राम्रो हुनेछ   
	
"
