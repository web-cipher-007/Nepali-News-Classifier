खातमा हात हाल्ने कहिले "आफ्ना अध्यक्षलाई भ्रष्टाचार गरेको ठहरसहित जेल चलान गरेपछि मधेसी जनअधिकार फोरम गणतान्त्रिक का नेता तथा कार्यकर्ताको प्रतिक्रिया थियो अदालती कारबाही गुप्तामा मात्र केन्द्रित हुनुहुन्न अरूमाथि पनि कारबाही हुनुपर्छ ""
	आफ्ना अध्यक्षलाई भ्रष्टाचार गरेको ठहरसहित जेल चलान गरेपछि मधेसी जनअधिकार फोरम गणतान्त्रिक का नेता तथा कार्यकर्ताको प्रतिक्रिया थियो अदालती कारबाही गुप्तामा मात्र केन्द्रित हुनुहुन्न अरूमाथि पनि कारबाही हुनुपर्छ  उनीहरूले भ्रष्टाचार अभियोग लागेका अरूमाथि कारबाही हुने विश्वाससहित सर्वोच्च अदालतको फैसलालाई सहज रूपमा ग्रहण गरिरहेका छन्  त्यो भावना न्यायिक निकायले बुझ्नुछ एकाधमाथि कारबाही गरिँदा त्यसले कहिलेकाहीं सकारात्मक होइन नकारात्मक असर पनि पार्न सक्छ किनभने पूर्वमन्त्री चिरञ्जीवी वाग्ले भ्रष्टाचारी ठहरिएको लामो समयसम्म अरूमाथि कुनै कारबाही नभएपछि विचरा चिरञ्जीवी  भन्नेहरूको संख्या बढ्दै गएको थियो  त्यही कारणले आफूकहाँ अल्झिएका भ्रष्टाचारका मुद्दा किनारा लगाउँदै कानुन सबैका निम्ति समान हो सन्देश तत्काल प्रवाहित गर्नु जरुरी छ  त्यसले अदालतको प्रभावकारितामात्र वृद्धि गर्दैन ऊप्रतिको जनविश्वास पनि ह्वात्तै बढ्छ  
	सर्वोच्चमा भ्रष्टाचारसम्बन्धी अनगिन्ती मुद्दा थन्किएका छन् प्रतीतपत्र अपचलनदेखि घूस लिएकोसम्म  त्यस अतिरिक्त बैंकबाट अनुचित तवरमा प्रवाहित ऋण पदीय र अधिकार दुरुपयोग गरी भ्रष्टाचार गरेको नक्कली गाडी दर्ता राजस्व हिनामिना गरी भ्रष्टाचार गरेको झूठा विवरण पेस गरी प्रमाणपत्र बनाएको वा नक्कली प्रमाणपत्रका आधारमा जागिर प्रवेशदेखि बढुवा पाउनेहरू विरुद्ध मुद्दाले निकास पाउन सकिरहेको छैन  सर्वोच्च अदालतकै एक अध्ययनले गएको मंसिरमा आफूकहाँ  सय  मुद्दा विचराधीन रहेको फेहरिस्त सार्वजनिक गरेको थियो  भ्रष्टाचारीमाथि तत्कालै कारबाही होस् भन्ने आमचाहना हो  तर आठ वर्षदेखि सर्वोच्च अदालतमै भ्रष्टाचारका मुद्दा थन्किएका छन्  तिनको फैसला गर्ने काममा अत्यन्तै ढिलाइ भइरहेको छ यो तथ्य स्वयम् सर्वाेच्च अदालतले समेत स्वीकारिसकेको छ  तर उसले भ्रष्टाचार विरुद्धका मुद्दालाई रणनीतिक ढंगले छिटो किनारा लगाउने शैली स्थापित गर्नसकेको छैन  
	स्रोत नखुलेको सम्पत्तिसम्बन्धी मुद्दाहरू बढी बहसमा आएका छन्  तर अदालतमा त्यसभन्दा पनि गम्भीर प्रकृति र  अर्ब  करोड रुपैयाँ बिगो दाबी गरिएका भ्रष्टाचार मुद्दा पनि विचाराधीन छन्  स्वाभाविक रूपमा राजनीतिकर्मी र उपल्ला प्रहरीप्रशासक आममानिसको चासोमा पर्छन् नै  राजनीतिकर्मी र प्रशासकको स्रोत नखुलेको सम्पत्तिका अतिरिक्त भ्रष्टाचारसम्बन्धी अन्य गम्भीर प्रकृतिका मुद्दालाई छिटो किनारा लगाउने रणनीति बनाउनु आवश्यक छ  किनभने भ्रष्टाचार गम्भीर फौजदारी अपराध हो र जसले समाजलाई नै आक्रान्त पारेको छ  
	जसरी पूर्ववर्ती प्रधानन्यायाधीश रामप्रसाद श्रेष्ठको कार्यकालमा भ्रष्टाचारविरुद्ध माहोल सिर्जना भएको थियो त्यो दृश्य यतिबेला देखिनसकेको छैन  उनले आफ्नो कार्यकालमा भ्रष्टाचारका मुद्दालाई फास्ट ट्रयाक शैलीमा टुंग्याउने रणनीति अख्तियार गरेका थिए  श्रेष्ठ  चैतमा प्रधानन्यायाधीश भएपछि उनको रोडम्यापमा भ्रष्टाचार नियन्त्रण प्रमुख एजेन्डा थियो  जसमा भ्रष्टाचार नियन्त्रण न्यायपरिषदलाई सक्रिय तुल्याउँदै न्यायाधीश विरुद्धका उजुरीलाई समेत छिटै टुंग्याउने प्रतिबद्धता व्यक्त गरेका थिए  त्यही अनुरुप सुनुवाइको क्रम तीव्र भएको थियो  
	उनले भ्रष्टाचार मुद्दा छिनोफानोमा शीघ्रता र प्रभावकारिता ल्याउने उद्देश्यअनुरुप अध्ययन कार्यदल बनाएका थिए  निकै छोटो पदावधि पाएका श्रेष्ठले प्रतिवेदन अध्ययन गर्ने र त्यसअनुरुप काम गर्ने अवसर भने पाएनन्  न्यायाधीश प्रकाश वस्तीको संयोजकत्वमा गठित कार्यदलले भ्रष्टाचारका मुद्दाहरू ढिलो हुनुको कारण जिम्मेवार पक्ष मुद्दासँगै सरोकार राख्नेहरूको क्रियाकलापसमेत उल्लेख गरी गत कात्तिकमै प्रतिवेदन बुझाएको थियो  कार्यदलको सुझावअनुरुप भ्रष्टाचारका मुद्दा अघि बढाउने क्रियाकलाप त परै जाओस् प्रतिवेेदनसमेत गोप्य राखियो  कम्तीमा प्रतिवेदन सार्वजनिक भएको भए भ्रष्टाचारका मुद्दाहरू किनारा लगाउन नदिने कारक अनुहार खुल्ने थिए  त्यतिमात्र होइन गलत तत्त्वहरू सार्वजनिक भएपछि तिनीहरूमाथि पनि दबाब पर्न सक्थ्यो र अदालतलाई काम गर्न सजिलो हुने थियो  जनताको सूचनाको हकको रक्षा गर्नुपर्ने अदालतले आफैं सूचना लुकाउनु कत्तिको जायज हो  
	भ्रष्टाचारका मुद्दाहरू छिटो किनारा नलाग्नुमा अदालतको आन्तरिक र बाह्य क्रियाकलापको मूल्यांकन गरी तिनलाई नियन्त्रण गर्ने सुझावसमेत प्रतिवेदनमा थियो  वस्ती कार्यदलले दुवै तत्त्वको नालीबेली केलाएकोे थियो फाँटवालाको क्रियाकलापदेखि वकिलहरूको नियतसम्म  फाँटवाला कर्मचारीहरूले प्रमाण कागजात तथा जवाफहरू माग्न जति ताकेता गर्न अल्छी गर्नेदेखि कतिपयमा त प्रमाण लोप गर्न मिसिलबाटै कागजात च्यात्ने काममा प्रयोग भएको तथ्यसमेत प्रतिवेदनमा सामेल गरिएको थियो  कार्यदलले त्यसमा कर्मचारीलाई जिम्मेवार बनाउने र गलत क्रियाकलापमा संलग्नलाई कारबाही गर्नेसम्मका सुझाव दिएको थियो   
	अर्कातिर एकै अभियुक्तले दर्जनौं कानुन व्यवसायी राख्ने र पेसी स्थगित गर्ने प्रचलन अत्यधिक मात्रामा बढ्दै गएको छ  हाम्रो अदालती प्रक्रियामा बहस व्यवस्थापन नहुँदा एउटै मुद्दामा धेरै दिन बहस चल्न पुग्छ  बहस व्यवस्थापनसम्बन्धी नियम नभएका होइनन् तर तिनको कार्यान्वयन खट्किएको मात्र हो  वस्ती कार्यदलले मुद्दा लम्मिनुको कारणबारे भनेको छ अनुकूल समय र अवसरको खोजीमा मुद्दा लम्याउने मानसिकता रहनु यदाकदाका सरकारी वकिल पनि कुनै मुद्दाको सुनुवाइ रोकाउन सहयोगी भइरहेको भानपर्ने परिस्थिति पनि देखापरेका छन्  
	भ्रष्टाचारजस्तो गम्भीर विषयमा अदालतमा निरन्तर सुनुवाइ पद्धति नहुनुले धेरै मुद्दा लामो समय अल्भिन पुगेका हुन्  भ्रष्टाचार मुद्दामा बहस सुरु भएपछि नटुंगिएसम्म निरन्तरता दिने हो भने धेरै मुद्दा समयमै किनारा लाग्न सक्छ  त्यसले भ्रष्टाचार गरेमा छिट्टै सजायको भागिदार हुनुपर्छ भन्ने मान्यता स्थापित हुन्छ  डरत्रासको मानसिकता सिर्जना हुनुले भ्रष्टाचार नियन्त्रणमा भूमिका खेल्छ  तर हामीकहाँ कारबाही नै नहुने र भएमा पनि निकै लामो समयपछि हुने शैलीले पनि त्यस्ता खराब प्रवृत्ति मौलाउने अवसर पाएका हुन्   
	मुलुकमा जसरी भ्रष्टाचार बढिरहेको छ त्यो नियन्त्रण गर्न अड्डाअदालती संयन्त्रको क्रियाशीलता जति बढी हुन्छ त्यति नै नियन्त्रणमा प्रभावकारिता बढ्छ  अझ सर्वाेच्च त अन्तिम अदालत हो  उसको फैसला नआएसम्म कोही पनि भ्रष्टाचारी ठहरिँदैन  आम मानिसको अपेक्षा सर्वोच्चसँग अत्यधिक छ  उसको ढिलासुस्तीले आममानिसमा पर्न जाने नकारात्मक प्रभावबारे नेतृत्वले मूल्यांकन गर्नैपर्छ  
	मुद्दाहरू छिटो किनारा नलाग्नुमा पुरातनवादी अदालती पद्धति बाधक हो  म्याद तामेली गर्न नसकेर पनि मुद्दाहरू अल्भिने गरेका छन्  किनभने अभियुक्तहरू सकेसम्म फैसला छिटो नहोस् भन्ने चाहन्छन् उनीहरू म्याद बुझ्न इन्कार गर्छन्  उनीहरूको चाहना नियतवश मुद्दा लम्मिइयोस् भन्ने हुन्छ  त्यसमा आधुनिक जमानाअनुरुप टेलिफोन मोबाइल फ्याक्स इमेल पनि प्रयोगमा ल्याउन सकिन्छ या अझ ठूला प्रकृतिका मुद्दामा सार्वजनकि सूचनाका माध्यमबाट पनि अभियुक्तलाई उपस्थित गराउने सूचना जारी गराउन सकिन्छ  आवश्यक परेमा कानुन र नियम संशोधन गरी न्यायिक निकायमा आधुनिकता प्रवेश गराउनैपर्छ  भ्रष्टाचारलाई गम्भीर अपराध मानेपछि यस्ता मुद्दालाई अग्राधिकार छिनोफानो गर्ने पद्धति बसाल्नैपर्छ   
	जनशक्तिको अभाव र कामको चापकै कारण मुद्दाको छिनाफानो गर्न ढिलाइ भएको हो भने न्यायाधीश थप गर्न किन हिचकिचाउने  उसले दरबन्दी थपका निम्ति प्रस्ताव राख्न सक्छ  सर्वाेच्चले प्रधानन्यायाधीशसहित  जना स्थायी र आवश्यकताअनुरुप अस्थायी न्यायाधीश थप गर्न सक्छ  तर यतिबेला  जना स्थायी न्यायाधीश नै नियुक्त हुनसकेका छैनन्  लामो समयदेखि न्यायाधीश रिक्त हुनुले पनि अदालतलाई काम गर्न कठिनाइ भएको देखिन्छ  अर्कातिर न्यायाधीश रणबहादुर बम पन्ध्र महिनादेखि तलबभत्ता खाइरहेका छन् न उनले काम गर्न पाएका छन् न उनीमाथि कारबाही भएको छ  न्यायपरिषदले बमलाई महाभियोग लगाएर कारबाही गर्न सिफारिस गरे पनि व्यवस्थापिकासंसदले मौनता साँधेपछि अप्ठ्यारो स्थिति देखिएको हो   
	न्यायाधीश थप गर्नेदेखि नियुक्ति प्रक्रिया अघि बढाउनेसम्म प्रधानन्यायाधीश नै अग्रसर हुनुपर्छ  तर अदालतमा अस्थायी न्यायाधीश राखेर जसरी काम चलाउने प्रयास भइरहेको छ  यतिबेला सातजना अस्थायी न्यायाधीश छन्  विगतमा यति धेरै अस्थायी न्यायाधीश राख्ने चलन थिएन  अस्थायी न्यायाधीशबाट काम चलाउनुका अनेक समस्या हुनसक्छन्  उनीहरूमा स्थायी न्यायाधीश हुने चाहना अत्यधिक हुन्छ  स्थायी हुन संसदीय सुनुवाइ पार गर्नुपर्छ र त्यतिबेला राजनीतिकमीर्ञसँग जम्काभेट गर्नैपर्ने हुन्छ  त्यही कारण पनि राजनीतिसँग जोडिएका सवालमा बढी सतर्क र सचेत बन्नुपरेको पीडा पनि अस्थायी न्यायाधीशहरू सुनाउने गर्छन्  न्यायिक निरुपण गर्दाका बखत मानसिक दबाबमा रहने गर्छन्  स्थायी न्यायाधीशले जति दबाब प्रभाव र धम्की थेग्न सक्छन् त्यति अस्थायीबाट अपेक्षा गर्न सकिँदैन  यदि अदालतलाई  जना स्थायी न्यायाधीश चाहिएको हो भने कार्यकारिणी र व्यवस्थापिकासँग समन्वय गरेर किन थप नगर्ने  अस्थायी राख्नु भनेको तदर्थवादमा चलाउनु हो  
	जसरी पूर्ववर्ती प्रधानन्यायाधीशले भ्रष्टाचारका सवालमा सक्रियता प्रदर्शन गरेका थिए कार्यरत प्रधानन्यायाधीश खिलराज रेग्मीबाट प्रदर्शन हुनुपर्छ  भ्रष्टाचार नियन्त्रणको सवालमा अदालतसँग अपेक्षा धेरैको बढेको छ  प्रधानन्यायाधीशले आफ्नो निकायमा खाली दरबन्दी पूर्ति त गर्न सक्दैनन् भने अरू निर्णय कसरी गर्न सक्छन्  भन्ने सन्देश बाहिर जान सक्छ  न्यायपरिषदको अध्यक्षको नाताले खराब न्यायाधीशलाई कारबाही गर्नेदेखि पदपूर्तिसम्ममा उनले क्षमता प्रदर्शन गर्नैपर्छ  नेतृत्वको सक्रियताले आममानिसमा आशा जगाउँछ पूववर्ती प्रधानन्यायाधीश रामप्रसाद श्रेष्ठ नै दह्रो प्रमाण हुन्  त्यसो हुँदा आममानिसले स्वच्छ निष्पक्ष र पारदर्शी न्याय भाषणमा चाहेका होइनन् व्यवहारमै खोजेका छन्  
"
