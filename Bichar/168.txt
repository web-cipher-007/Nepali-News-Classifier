माओवादीको इतिहाससँग बदलानेपालको इतिहास असमानता र अन्यायको इतिहास हो र त्यो इतिहासलाई  र  सालको "
	नेपालको इतिहास असमानता र अन्यायको इतिहास हो र त्यो इतिहासलाई  र  सालको क्रान्ति र आन्दोलनले मेटाउन सकेनन् भन्ने तर्कको आधारमा माओवादीले आफ्नो जनयुद्व थालेको थियो  सारमा भन्दा माओवादीको जनयुद्व नेपालको अन्याय र असमानताको इतिहाससँग बदला लिनको लागि भनेर सुरु गरिएको थियो  सुरुका दिनहरूमा नपत्याइएको केही वर्षपछि ध्यान दिन थालिएको र  वर्षपछि राष्ट्रिय राजनीतिको धार फेर्नसक्ने हैसियत बनाएको माओवादीको इतिहाससँग बदला लिने आन्दोलन शान्ति प्रक्रियाको  वर्ष बितेको र संविधानसभाको  वर्ष बित्नै लागेको अहिलेको समयमा आइपुग्दा अन्यमनस्क अवस्थामा पुगेको छ  अगाडि हेर्ने कि पछाडि हेर्ने भन्ने वैचारिक दोसाँधमा उभिन पुगेर माओवादीले राष्ट्रिय घडीको सुई नै रोकिदिएको छ   
	यो वैचारिक दोसाँध र रणनीतिक रूपमा अन्यमनस्क भएको स्थिति मोहन वैद्य समूहले नेतृत्व गरेको धार र संस्थापनको धार भन्ने कुरासँग मात्र सम्बन्धित छैन  वैद्यले नेतृत्व गरेको विचार समूह पार्टीबाट फुटेर गइहालेछ भने पनि त्यो दोसाँधको स्थितिको अन्त्य हुनेवाला छैन किनभने वैद्य समूहको सम्भावित फुटले मात्र संस्थापनलाई इतिहाससँगको बेरुजुको हिसाबमिलान गर्न पर्याप्त आधार दिने छैन  इतिहाससँगको बदला लिने प्रयासको हिसाबकिताब एउटा तहमा मात्र नभएर धेरै तहमा र एउटा राजनीतिक शक्तिसँग मात्र नभएर धेरैवटासँग हुने अवस्यम्भावी देखिन्छ र त्यसका प्रारम्भिक संकेत देखिन थालिसकेका छन् जसको चर्चा यस लेखले गर्नेछ   
	माओवादीको सशस्त्र संघर्ष उत्कर्षतिर पुग्न थालेका बखत अन्य राजनीतिक शक्तिहरूको ध्यान र चिन्ता उसको सशस्त्र संघर्षबाट सशस्त्र शब्द कसरी छुटाउने भन्नेमा गयो जुन अद्यापि जारी छ  अन्य शक्तिहरूको समस्या र चासो सशस्त्रसँग थियो माओवादीको संघर्षसँग थिएन  त्यो सशस्त्रप्रतिको चासो र चिन्ता कम भइरहेको भए तापनि पुरै छुटिसकेको छैन किनभने माओवादी लडाकुको समायोजन र हतियारसँगको सम्बन्ध पूर्णरूपमा विच्छेद हुन बाँकी नै छ  एकातिर सशस्त्र संघर्ष गरेर आएको माओवादीको चिन्ता के छ भने सशस्त्र संघर्षबाट सशस्त्र निकालिदिएपछि संघर्ष पनि बाँकी रहँदैन  अर्कोतिर माओवादी बाहेकको बाँकी समाजले चाहेको कुरा के छ भने सशस्त्रको अवस्था छुट्नु अनिवार्य त छँदैछ उसले विगतमा हतियारको प्रयोग गरेर हिंसात्मक संघर्ष गर्नु नै गलत थियो र उसले हिंसाको प्रयोग सधैको लागि छाडेको घोषणा गर्नु अनिवार्य छ  माओवादीको इतिहाससँग बदला लिने अभियानको पहिलो विरोधाभास नै यही हो  माओवादीको इतिहाससँग र इतिहासको माओवादीसँग यो विषय एउटा बेरुजुको स्थितिमै छ जसको हिसाबमिलान अबका केही वर्षहरूमा हुनेछ   
	संघर्षको लागि हिंसाको प्रयोगको विषयपछिको हिसाबकिताब हुन बाँकी रहेको दोस्रो विषय विचारधारासँग जोडिएको छ  संघर्ष सशस्त्र भएको कारणले नेपाली समाजको र अन्तर्राष्ट्रिय समुदायको ध्यान शान्ति कसरी स्थापना गर्ने भन्नेमा मात्रै गयो तर विचारधारात्मक रूपमा माओवादले लोकतन्त्र स्वीकारिसकेको नेपाली समाजसँग कसरी तादात्म्य राख्छ कसरी सहअस्तित्व कायम गर्छ भन्नेतर्फ कम गयो  एक्काइसौं शताब्दीको पनि दोस्रो दशकमा लोकतन्त्रको ठ्याक्कै उल्टो सुनिने र बुझिने माओवाद नेपालमा कसरी प्रयोग हुन्छ भन्ने विषयमा भर्खरै ध्यान दिन थालिएको छ र यस विषयमा राजनीतिक बहस पनि भर्खरैमात्र हुनथालेको छ  तर माओवादी पार्टीले एकातिर लोकतन्त्र मान्छु पनि भनिरहेको छ भने अर्कोतर्फ विचारधारा वा वादको रूपमा माओवादलाई लोकतन्त्रसँग मेल खानेगरी दार्शनिक व्याख्या पनि दिनसकेको छैन  माओवादी उपाध्यक्ष बाबुराम भट्टराईलेे रातो झिल्कोको पछिल्लो अंकमा प्रकाशित आजको माक्र्सवाद लेखमा त्यस दिशामा केही प्रयाससम्म गरेका छन्  तर त्यसलाई थप मूर्त बनाएर पार्टीको औपचारिक कार्यदिशामा त्यसलाई ढाल्न कुनै प्रयास नै  
	थालिएको छैन  अर्थात् माओवादीको इतिहाससँगको बदला लिने क्रममा ऊ आफू नै त्यस्तो स्थितिमा आइरहेको छ जहाँ इतिहासले ऊसँग बदला लिने चेष्टा गर्दै भन्दैछ खै त तिमीहरूको आफ्नो जनताको बहुदलीय जनवाद   
	माथिका दुइटा प्रमुख विषयहरूमा स्पष्टता नल्याई माओवादी पार्टीले आफ्नो भविष्यको बाटो कोर्न कठिनाइ हुनेछ  र मोहन वैद्य विचार समूहले पार्टीबाट अलग्गिने निर्णय गरेको अवस्थामा पनि माओवादी संस्थापनले यी विषयहरूलाई सम्बोधन नगरेको खण्डमा इतिहासले ऊसँग थप बदला लिने पक्कै छ  तर यी विषय प्रमुख भए तापनि हिसाबकिताब गरिन बाँकी अन्य विषयहरू पनि छन् जो संविधान निर्माण र अरु राष्ट्रिय एजेन्डासँग सम्बन्धित छन्   
	अंग्रेजीको न्यास्नालिटीलाई नेपालीमा जातीयता भनेर अपव्याख्या गरियो भनेर माओवादीले बचाउ गर्न खोजेको भए तापनि उसमाथि जातीय राज्यको वकालत गरेको भन्ने आरोप छ  जनयुद्धको बेलामा जातीयताको मुद्दालाई प्रमुखताका साथ उठाएको र प्रयोगसमेत गरेको उक्त पार्टीलाई अहिले जातीय आधार पनि प्रतिगामी कुरा नभएर अग्रगामी नै हो भन्ने र जातीयताको कुरा नेपालको सम्बन्धमा वर्गीयतासँग सम्बन्धित माक्र्सवादसम्मत कुरा हो भनेर रक्षात्मक अवस्थामा पुग्नु परिसकेको छ   
	सँगसँगैको माओवादीको मूल नेतृत्वसँग इतिहासले बदला लिनसक्ने अर्को सम्बन्धित विषय के छ भने उक्त पार्टीका अध्यक्ष स्वयम् र दुई वरिष्ठ उपाध्यक्षहरू इतिहासमा शासक वर्गका प्रतिनिधि पहाडी बाहुनहरू छन्  प्रमुख कुरा विचार हो माक्र्सवादमाओवाद त्यसैले नेतृत्वका व्यक्तिहरू बाहुन भए पनि उनीहरूले विचारको आधारमा अन्य पछाडि परेकापारिएका जात र समुदायको हितको रक्षा गर्न सक्छन् भनिएला  तर यो कुरा दक्षिण अपि|का वा अमेरिकामा काला जातिहरूको मुक्ति आन्दोलनमा केही गोरा जातका मान्छेहरूले पनि नैतिक साथ र सहानुभूति दिएजस्तै मात्र हो  माओवादी पार्टीभित्र जनजाति र मधेसी नेताहरूले यसको प्रस्ट संकेत दिइसकेका छन् र मातृका यादवहरू त फुटेर पनि गइसकेका छन्  अध्यक्ष पुष्पकमल दाहाल र उपाध्यक्ष बाबुराम भट्टराईले इतिहासको जातीय उत्पीडनविरुद्ध बदला लिनुपर्छ भनेर सबैलाई हौस्याए  अब इतिहासले यिनै दुई पहाडे बाहुनहरूप्रति कठोर बदला लिन सक्छ किनभने उनीहरू आफैंले व्याख्या गरेको इतिहासअनुसार शासकशोषक वर्गका प्रतिनिधि पात्रहरू पनि हुन्  तसर्थ एकातिर जातीयता पनि माक्र्सवादको वर्ग विश्लेषणसम्मत कुरा हो भनेर आफैले कम विश्वास गरेको कुराको बचाउ गर्नु परिरहेको छ भने अर्कोतिर इतिहासले थोपरिदिएको आफ्नो व्यक्तिगत पहाडे बाहुनको जातीयतासँग आफैंले बदला लिन खोज्दा परिस्थितिले आफूसँगै बदला लिन खोज्दैछ   
	जनयुद्ध कालभरि युद्धको रापमा सम्पूर्ण बाह्य समाज र माओवादी पार्टी स्वयम् यसरी रन्किरहेका थिए कि त्यतिबेलाका सबै क्रिया र प्रतिक्रियाहरू सशस्त्र द्वन्द्वकै सेरोफेरोमा मात्र थिए  अब सशस्त्र द्वन्द्वको चरणबाट मुलुक अगाडि बढिसकेको हुनाले समय इतिहाससँग हिसाब गर्ने बेलामा पुगेको छ  माओवादीको भौतिक कारवाही र मानसिक त्रासको कारणले उससँग वैचारिक प्रतिवाद गर्न डराएर बसेको वर्ग अहिले खुला मुकावलामा उत्रेको छ युद्धको रोमान्चकता इतिहास बन्दै गएपछि कार्यकर्ताहरू जीवनको कटु यथार्थसँग साक्षात्कार गर्दै राजनीतिक उद्देश्यप्रति नै मोहभंग भएको अवस्था पनि विद्यमान छ  आफैंले उठाएका सामाजिक एजेन्डाहरूले आफैलाई ब्याकफायर गरिरहेका छन् र अब खुला समाजसामु पनि माओवादीले आफ्नो विचारधाराको वैधताबारे खुलस्त कुरा गर्न तयार हुनुपर्ने अवस्था आएको छ  नेपालको अन्याय र असमानताको इतिहाससँग बदला लिन उसले सापटी लिएको माओवाद स्वयम्को सबैभन्दा ठूलो भारी नै आफ्नै इतिहासको भारी हो जसले अब उक्त पार्टीसँग बदला लिन सक्छ  र त्यो इतिहासको भारी माओवादलाई लोकतान्त्रिक राजनीतिक व्याख्या नपस्की त्यसै बिसाउन मिल्नेवाला छैन  त्यसैले फुटको संघारमा पुगेको माओवादीले माओवादको लोकतान्त्रिक भाष्य लेख्नका लागि पार्टीका राजनीतिक गुरु मानिएका वैद्यलाई नै जिम्मा दिनसकेको खण्डमा उक्त पार्टी फुटबाट पनि जोगिनेछ र उसले नेपालमा लामै समयसम्म राजनीति पनि गरिरहनेछ  अब उसले लिनसक्ने इतिहाससँगको बदला यही एकमात्र बाँकी छ   
	सशस्त्र युद्धकालमा इतिहासले माओवादीको सामना गर्नुपरेको थियो  अब खुला लोकतान्त्रिक राजनीतिक कालमा माओवादीले इतिहासको सामना गर्नुपर्नेछपरिरहेको छ  जातीयताका मुद्दा मधेसका मुद्दा विचारधाराका रूपमा माओवादमा अन्तरनिहित अधिनायकवादको मुद्दा माओवादीको फुट वा जुट कुनै अवस्थाले पनि नसल्ट्याई धरै छैन  जनयुद्ध कालका मानवअधिकारका जघन्य उल्लंघनहरू प्ानि सायद इतिहासमा त्यसै विलिन नहोलान् र त्यो इतिहास पछिसम्म ठुँग्न आइराख्ने नै छ  यसरी बाहिरबाट हेर्दा कस्तो लाग्छ भने उक्त पार्टीले सामूहिक रूपमा छलफल गर्नुपर्ने मुद्दाहरू यी हुन् जसको बारेमा उसले एउटा ठोस राजनीतिक दस्तावेज तयार पारेर पार्टीको आधिकारिक धारणा बाहिर ल्याउनु पर्नेछ   
	सशस्त्र युद्धको बेलाको राजनीतिक भाष्यले अहिले पार्टीले भोगिरहेका अन्तरविरोधहरूको सम्बोधन गर्न नसकेको त प्रस्ट नै भइसक्यो  संघर्षमा हिंसाको प्रयोग माओवाद र अरू संसारले बुझेको लोकतन्त्रबीचको सम्बन्ध आफैंले उठाएका जातीयताको मुद्दाको वर्गीयतासँगको सम्बन्ध आदिका बारेमा केन्द्रीय तहमा गहिरो मन्थन नभएरै होला यी विषयमा उक्त पार्टीका भिन्न नेताहरूका अभिव्यक्तिहरू पनि भिन्नभिन्न नै हुने गरेका छन् र यी विषयहरूको बचाउ गर्ने तरिकाहरू पनि विरोधाभासपूर्ण छन्  यस्ता गम्भीर मुद्दाहरूमा ध्यान दिन छाडेर उक्त पार्टी व्यक्तिगत स्वार्थका आधारमा फुट र जुटको अभ्यासमा मात्रै समय खेर फाल्नु राजनीतिक विश्लेषणको लागि पट्यारलाग्दो भएकोमात्र होइन देशकै राष्ट्रिय राजनीतिक गतिहीनताको लागि पनि कारक भएको छ   
	 
	 
	 
	 
	 
	
"
