जातीय पार्टी र सम्भावनाजनजाति नेताहरूको अगुवाइमा नयाँ दल खुले पनि संघीयताको खाका कोर्ने जटिल विषयमा उनीहरूबीच विवाद भई निकट भविष्यमै त्यो दल विघटनको स्थितिमा जाने  सम्भावना रहन्छ   "
	संविधानसभाले संविधान नै नल्याई अवशान भएपश्चात आफूसम्बद्ध दलसँगै दूरी बढाएका केही जनजाति नेताहरूले नयाँ राजनीतिक दल खोल्ने कसरत थालेका छन्  केही जनजातिसम्बद्ध विद्वत वर्गले यस पहललाई सकारात्मक रूपमा लिंदै प्रस्तावित दलले भविष्यको नेपाल हाँक्ने भन्दै अगाडि बढ्न हौस्याएको अवस्थामा निकट भविष्यमा नेपालले जनजातिहरूको दल औपचारिक रूपमै पाउने कुरालाई नकार्न सकिंदैन   
	नयाँ दल केका लागि  
	संविधानसभामा छुट्टै सञ्जाल अर्थात् ककस बनाएर सक्रिय जनजाति सभासदहरूले एक्कासी सभा नै विघटन हुनु पछाडि यथास्थितिमा संविधान आउँदा त्यो जनजातिको हितमा आउँथ्यो र त्यसलाई देख्न नसकेरै विघटनमा लगियो भन्ने निष्कर्ष निकालेको देखिन्छ  उच्च जाति नेतृत्वका राजनीतिक दलहरूले जनजातिको हित गर्न सक्दैन भन्ने उनीहरूको अर्को निष्कर्ष देखिन्छ  
	संविधानसभामा हिजो देखिएको उल्लेख्य संख्यात्मक उपस्थितिले उनीहरूलाई अझ हौसाएको देखिन्छ  यी यावत कुरा त प्रमुख दलहरूले जनजाति नेताहरूलाई स्वच्छन्द भएर खेल्न दिंँदाको अवस्था न हो  तर आज सबै दल विगतबाट सिक्ने र कुनै पनि प्रकारको अतिवादी विचार रोक्ने मुडमा देखिन्छन्  एमाले त जातीय उग्रवाद रोक्न भनेर निकै अगाडि आइसकेको देखिन्छ जसलाई त्यहाँभित्र ठूलो आकारमा रहेका उदार जनजाति र मधेसी नेताहरूकै साथ देखिन्छ  यस अवस्थामा प्रस्तावित नयाँ दलको आकार कस्तो हुने भन्नेमा प्रश्न गर्न सकिन्छ   
	दोस्रो जनजाति नेताहरू मुख्य दलमा रहँदा र नरहँदाको अवस्था हेर्न पनि एमाले दल नै काफी देखिन्छ  अशोक राई पृथ्वी सुब्बा गुरूङ रामचन्द्र झा लगायत एमालेमा रहँदा त्यस दलमा हुने संघीयताको बहस र आज उनीहरू अनुपस्थित या निस्त्रिय रहँदाको सोही बहसमा आकासजमिनकै फरक देखिन्छ  पछिल्लो बैठकलाई हेर्दा त एमाले करिबकरिब संघीय मामिलालाई रोल व्याक गर्ने मुडमै देखिन्छ  प्रदीप नेपाल लगायतका नेताले त संघीयतामै जान नहुने धारणा राख्नुको संकेत यही हो  के जनजाति नेताहरूले बैठक बहिष्कार नगरेको भए यो बहस सम्भव थियो  थिएन  हात्तीवन वार्तामा अशोक राईलाई नलगेकोमा नेतृत्वको आलोचना गर्ने कार्यकर्ताले आज संघीयताकै विरोधमा दलमा छलफल हुँदा पनि केही नबोल्नलाई हेरेर ठूला दलमा रहेको उनीहरूप्रतिको आस्था कस्तो थियो र उनीहरूको उपस्थिति नै ठूला दलको निर्णय प्रकृयामा कति सबल हुन्थ्यो भनेर जनजातिका नेताहरूले विचार गर्नैपर्ने देखिन्छ  
	तेस्रो जनजाति नेताहरूले नयाँ दलमार्फत आफूले चाहे अनुसारको संघीयतामा जाने सपना बुनेको हुनसक्छन्  तर नयाँ दलले रातारात आकार ग्रहण गर्ने र त्यसले राष्ट्रिय अन्तर्राष्ट्रिय मान्यता पाउने भन्ने होइन  दल बनेर निर्वाचनमार्फत आफ्नो आकार तय गरेपश्चात उसले मान्यता पाउने हो  स्थितिलाई हेर्दा अबको केही समय निर्वाचनको सम्भावनै देखिन्न र नयाँ निर्वाचन नहुन्जेलका राजनीतिक खेलाडी भनेका अहिलेकै प्रमुख दलहरू हुन्  यदि जनजाति नेताहरू दल छाड्दै हिंडे भने माओवादी कांग्रेस लयागतका दलमा पनि संघीयता विरोधीहरूको पकड नबढ्ला भन्न सकिन्न  किनभने नेपालको संघीयताको बहसलाई पश्चिमाहरूको उक्साहट कृस्चियानिटी फैलाउने मोह आदिका रूपमा पनि हेरिएको र भारत र चीनले पनि विगतमा बहस भएजस्तो प्रकारको संघीयता नस्वीकार्ने कुरा भर्खरै मोहन वैध लगायतका नेताहरूमार्फत आएका धारणाहरूले प्रस्ट्याइसकेको छ  यस अवस्थामा संघीयताको बहस नै अझ खुम्चिएर जाने सम्भावना रहन्छ   
	आन्दोलनलाई दलमा परिणत गर्ने प्रयास र अनुभव को निर्वाचनमा गोरेबहादुर खपाङ्गीले राष्ट्रिय जनजाति पार्टी नै खोलेर अगाडि आए  निर्वाचनमा रामै्र प्रतिशत मत पनि ल्याए  तर जब अर्को चुनावमा उक्त दल झन् कमजोर स्थितिमा देखियो खपाङ्गी आफै ज्ञानेन्द्रको मन्त्रिपरिषदमा सामेलमात्र भएनन् राजतन्त्रसंगै सती पनि गए  अर्को मधेसवादी दलको पनि उदाहरण लिन सकिन्छ  सन्  मा मधेसले आन्दोलनमार्फत ठूलै फड्को मार्यो तत्कालै भएको संविधानसभा चुनावमार्फत चौथो ठूलो शक्तिमा स्थापित भयो  त्यतिबेला पनि आजझै कैयौ कांग्रेस र एमालेका नेताहरू मधेसी दलहरूमा प्रवेश गरे  आन्दोलनको रागले ती नवप्रवेशीहरूले पनि चुनाव जिते  तर तीन वर्ष बित्दानबित्दै धेरै चिरामा विभाजित हुनपुगे  यी दुई घटनालाई हेरेर के भन्न सकिन्छ भने एक त हिजो मधेस र जनजातिमा देखिएको सामाजिक आन्दोलनको एक आयाम थियो  राष्ट्रको विद्यमान असमावेशी चरित्रको विरूद्ध एकट्ठा भएको जनमत थियो  आन्दोलन सफल भएर राजनीतिक दलको रूप लिनु भनेको अत्यन्त कठिन कुरा हो  डे ला पोर्टा र डाइनीले सनद्धारा सन्  मा प्रकाशित गरेको सामाजिक आन्दोलनसम्बन्धी किताबमा उल्लेखित सामाजिक आन्दोलनका चार चरणबारे यहाँ चर्चा गर्नु सान्दर्भिक देखिन्छ  उनीहरूका अनुसार हरेक सामाजिक आन्दोलनले सुरूवात संयुक्तता औपचारिक गठन र पतनका चरण पार गर्छ  यसको मतलव हरेक सामाजिक आन्दोलन पतन नै हुन्छ भन्ने हैन  तर ती सामाजिक आन्दोलनमात्र सफल हुन्छन् जुन साइजमा सानो र उद्देश्यमा स्पष्ट हुन्छन्  अन्यथा हरेक आन्दोलन दोस्रो चरणबाटै एउटाले अर्को समूहको बारेमा सिकायत गर्दै र कमजोर हुँदै जान्छन्  यो सिद्धान्तलाई जनजातिका नाममा खपाङ्गी र नेतृत्वको यादव मोहलाई कारण देखाउँदै असफलतातिर गैसकेको मधेस आन्दोलनको उपज मधेसी जनअधिकार फोरमको अवस्थाले पुष्टि गरिसकेको छ  सामाजिक आन्दोलनको दोस्रो चरणमा रहेको नेपालको दलित आन्दोलनमा अहिले नै विश्वकर्मा विरूद्ध परियार र पहाडे दलित विरूद्ध तराई दलितहरूको सिकायतले प्रबल स्थान पाउनुलाई पनि यही सैद्धान्तिक पृष्ठभूमिमा हेर्न सकिन्छ   
	जेठ  को सेरोफेरोमा देखिएको मधेस र जनजातिको साझाजस्तो देखिएको अवस्थाले नयाँ दल खोल्न उत्साहित थपेको देखिन्छ  तर त्यो एकता नयाँ संविधान नआउने सन्दर्भको प्रतिकृयामात्र थियो भनेर कतिले बुझेका छन्  त्यो एकता पहिचानसहितको संघीयताका कट्टर विरोधीलाई उक्त विचारमा सहमत हुन बाध्य पार्ने सन्दर्भमा गरिएको अस्थायी प्रकृतिको एकता थियो  यहाँ बुझ्नुपर्ने नेपाल संघीय स्वरूपमा जानहुन्न भन्नेमा पहाडे उच्च जातको प्रतिरोध देखिए पनि संघीयतामा गएपश्चातको विवाद भने सुरूमा जनजाति र मधेसी अनि पछि जनजातिहरू बीचकै हो  त्यसो त हिजो बहस गरिएका कुनै पनि मोडल चाहे त्यो राज्य पुनर्संरचना समितिको  प्रदेशको होस् या बहुमत आयोगको  या हात्तीवनमा दलहरूबीच भएको भनिएको  प्रदेशको खाकामा जनजाति समूह र मधेसी बीचको समझदारी थिएन  
	यद्यपि प्रदेशको सिमांकनको समस्या त्यति सहज थिएन र छैन  मधेसजनजातिमा देखिएको तत्कालीन सहमतिलाई सात दल र माओवादी बीचको  बँुदे सहमति र त्यसपछिका घटनासंग दाँजेर हेर्न सकिन्छ  यावत मतभेदलाई थाती राखेर राजशाही हटाउनेमा उनीहरू तत्कालका लागि सहमतिमा पुगे  परिणाम लोकतन्त्रको प्रमुख अवरोधक रहँदै आएको राजशाही हटाउन सहमति भयो संयुक्त आन्दोलनमार्फत राजशाही हट्यो  तर गणतन्त्र लगायतका आन्दोलनका उपलब्धिलाई संस्थागत गर्ने संविधानमा भने चार वर्षमा पनि सहमति हुनसकेन संविधानसभा नै विघटनमा लगियो  यसो भन्दै गर्दा के पनि बिर्सन हुन्न भने जनजाति नेताहरूको अगुवाइमा नयाँ दल खुले पनि संघीयताको खाका कोर्ने जटिल विषयमा उनीहरू बीचको विवाद छरपष्ट भई निकट भविष्यमै त्यो दल विघटनको स्थितिमा जाने प्रबल सम्भावना रहन्छ  यस अवस्थामा आज ठूला दलमा रहेर कमसेकम नत्रको राजनीतिमार्फत आफ्नो समुदायको मागलाई एक हदसम्म सम्वोधन गराउन सफल ती जनजाति नेताहरूले विगतलाई सम्झेर आफैलाई धिक्कार्ने बाहेक के नै विकल्प बच्ला र   
"
