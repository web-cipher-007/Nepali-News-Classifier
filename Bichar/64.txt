प्रचण्ड के चाहन्छन् कामरेड लालध्वजलाई प्रधानमन्त्रीको सिफारिस गरेर कामरेड प्रचण्डले आफ्नो घुँडामा आफैंले बन्चरो त्यसै ताकेका थिएनन् भन्ने पुष्टि बल्ल हुँदैछ "
	कामरेड लालध्वजलाई प्रधानमन्त्रीको सिफारिस गरेर कामरेड प्रचण्डले आफ्नो घुँडामा आफैंले बन्चरो त्यसै ताकेका थिएनन् भन्ने पुष्टि बल्ल हुँदैछ  हुन त आफ्नो प्रधानमन्त्री पद आफ्नै बुद्धिले गुमाएपछि प्रचण्ड अब त्यो पदमा कसरी पुनःस्थापित हुने भनेर अहोरात्र चिन्तित देखिन्छन् जुन अस्वाभाविक नहोला  तर जसरी समग्र देश र जनतालाई उनले आफ्नो कठपुतली बनाउँदै कुटिलता प्रदर्शन गरेका छन् त्यो अक्षम्य छ   
	नेपाली राजनीतिको वर्तमानका यावत अंशियारहरूले बिर्सन नहुने यथार्थ बन्दुके मनोविज्ञान हो  आधुनिक मनोवैज्ञानिकको अनुसन्धानले पुष्टि गरिसकेको छ कि जब मानिसको खल्तीमा बन्दुक हुन्छ तब तिनीहरूको ग्रन्थि बन्दुक नहुनेको भन्दा बढ्ता सक्रिय हुन्छ र त्यसले गर्दा तिनीहरूमा आक्रमणशीलता बढ्छ  आफ्नै देश र जनतामा बन्दुक उठाउन र बिसाउन कुनै पनि हतकण्डा अपनाउन पछाडि नपरेका कामरेडले न आफ्नो हिंस्रक प्रवृत्ति त्यागेका छन् नत त्यसको विषयमा आमजनतासँग कुनै पनि क्षमायाचना मागेका छन्  त्यसैले आज एउटा हात राज्यमाथि बन्दुकको त्रास कायम राख्न सधैं उद्यत छ भने अर्को हात त्यही राज्यको कोष निर्वाध ढंगबाट लुट्न पछाडि पर्दैन  सायद द्वन्द्वात्मक भौतिकवादको परिस्कृत तर यसभन्दा निकृष्ट उदाहरण अरू नचाहिएला   
	प्रचण्डका सम्पूर्ण छलकपट अब पूर्णतः पारदर्शी भइसकेका छन्  उनी स्वयम्बाहेक अरू कसैलाई पनि राज्यको प्रमुख बनेको देख्न पनि चाहँदैनन् र बन्न पनि दिँदैनन्  ठीक त्यस्तै समानान्तर मनोवृत्ति कांग्रेसका नेता स्व गिरिजाप्रसाद कोइरालाले  सालदेखि प्रदर्शन गरेका थिए  आज त्यसको प्रतिफल जनताले भोग्दैछन् अनि नयाँ पुस्ता पुरानो संसदीय व्यवस्थाप्रणालीप्रति आश्वस्त हुनसकेको छैन  निष्पक्ष एवं स्पष्ट शब्दमा भन्नुपर्दा  सालपछिको संसदीय प्रणालीमा कालो पोत्ने कामहरूको संरक्षण सिर्फ व्यक्तिविशेषको पदीय इच्छा र आकांक्षाहरू परिपूर्तिका खातिर भएको थियो र अहिले त्यही इतिहासको पुनरावृत्ति भइराखेको छ र त्यो पनि प्रचण्डका निम्ति  
	परिस्थितिलाई जति विषम बनायो त्यही अनुपातमा आफ्नो राजनीतिक बर्चस्व बन्ने मान्यता राख्ने प्रचण्डको त्यो रणनीति जनयुद्धदेखि आजपर्यन्त जारी छ  तर त्यसको मूल्य आमनागरिकले भोग्नु परिराखेको छ  तैपनि जनताले माओवादीलाई आवश्यकताभन्दा बढ्ता नै सदाशयता देखाएका हुन्  बन्दुक बिसाउने सर्तमा सबैभन्दा ठूलो पार्टी बनेको माओवादीले आफ्नो अक्षम्य इतिहासलाई दम्भमा परिणत गर्दै आएको छ र त्यसको प्रमुख जिम्मेवार व्यक्ति प्रचण्ड हुन्  तर जनताको त्यो सदाशयता दिगो रहला र  किनभने एउटा चाणक्य नीतिसूत्र भन्छ वरं न राज्यं न कुराज राज्यं अर्थात् राज्यमा कुशासक हुनुभन्दा शासक नहुनु नै उत्तम हुन्छ  हुन त माओ र लेनिन सूत्रहरू दिनरात भट्याउने नेपाली संस्करणका कामरेडलाई चाणक्य नीतिसूत्र पच्य हुँदैन तैपनि प्रचण्ड लगायतका सबै छोटेबडे कामरेडले सार्वजनिक रूपमा आत्मालोचना गर्न ढिला भइसकेको छ  किनभने जनताको भावनालाई जसरी लत्याउने काम भइराखेको छ त्यसले मुलुकमा निराशामात्रै होइन क्रोधसमेत बढाउँदै लगेको छ  राज्य विरुद्ध जनताको रोष अरू रोषभन्दा डरलाग्दो हुन्छ प्रकृति कोपः सर्व कोपेम्यो गरियान्  
	फेरि त्यसो भन्दैमा वर्तमान सरकार दूधले नुहाएको पक्कै पनि होइन  शान्ति संविधान समृद्धि र सुशासनको कुनै पनि लाभांश जनताले पाएका छैनन्  सरकार माओवादीकै हो तर पनि मुलुकमा अशान्तिको प्रतीक पनि माओवादी नै थिए र छन्  त्यस्तै कुशासनको प्रतीक उद्गमस्थल माननीय मन्त्रीजीहरूको कार्यालय नै हो  बहुरूपी मिश्रणले भरिएको सरकारको आफ्नो सही रूप के हो भन्नेमा स्वयम् प्रधानमन्त्री द्विविधाग्रस्त देखिन्छन्  त्यसैले सत्ताको उत्तोलक कसरी र कतिखेर उलटपुलट हुन्छ कार्यकारिणीको चक्रभन्दा बाहिर नै तय भइसक्छ  त्यही उत्तोलकको भार सन्तुलन प्रक्रियाअनुसार प्रधानमन्त्रीले आम जनताभन्दा आफ्नै समकालीन कामरेडको खुसीका लागि जुनसुकै मूल्य चुकाउन चाहेको देखिन्छ  उदाहरणका लागि सरकारका सबैभन्दा पछिल्ला निर्णय चाहे जग्गासम्बन्धी होस् अथवा सूचनासम्बन्धी अंकुश दुवै विषयवस्तु माओवादी मुख्यालयको निर्देशन बमोजिम भएको हो  जसको एउटा अभीष्ट प्रधानमन्त्रीको अग्निपरीक्षा हो भने अर्को पाटो विपक्षीलाई सरकार विरुद्धको ऊर्जा र तेस्रो आयामचाहिँ प्रचण्डलाई शंकाको लाभ  फेरि बाबुरामको स्थानमा प्रचण्डलाई विराजमान गराएर एमाले अथवा कांग्रेसले के तात्त्विक भिन्नता पाउने हुन्  जबसम्म तराईका अधिकांश सभासदहरू समावेशी मन्त्री बनेर स्वयम्को समृद्धि गरेर थाक्दैनन् तबसम्म नमच्चिने पिङको सय झट्का किन गर्ने   
	तसर्थ समकालीन राजनीतिमा प्रचण्ड अब्बल दर्जाको राजनीतिक कारोबार गर्छन्  उनले कांग्रेसका वरिष्ठ कोइरालालाई कसरी थाङ्नामा सुताए भने अहिले कनिष्ठलाई खासै अर्थ राख्दैनन्  किनभने तिनलाई राम्रो ज्ञान छ कि कांग्रेस आफ्नो नीतिगत धरातलबाट विचलित भइसकेको छ र कसको के कति दम छ भनेर  उदाहरणका लागि यदि कांग्रेस मुलुकमा संघीयता र शासकीय स्वरूपबारे तदर्थवाद र कोठेनीतिबाट धेरै पहिले नै माथि उठ्नसकेको भए आज हरेक बुँदाबुँदामा प्रचण्डसँग राजनीतिक लेनदेन गरेर घाटाको व्यापार गर्नुपर्ने थिएन  आज जनताको भावना र आवश्यकताभन्दा पनि माओवादी कामरेडहरूको चाहना क्रिया र प्रतिक्रिया वरिपरि कांग्रेस घुम्नु दुर्भाग्य हो  लोकतन्त्रको पर्याय ठान्ने पार्टीले सबै किसिमका राष्ट्रिय मुद्दाहरूको छिनोफानो जनमतबाट हुनुपर्छ भन्ने उच्चारणसम्म गर्ने कांग्रेसी नेता मुलुकले नपाउनु दुःखद पक्ष हो   
	अबको चार महिनाभित्रमा संविधान तयार हुन्छ भन्ने कुनै ठोस आधार तयार भएको छैन  जुन यथार्थ प्रचण्डले सार्वजनिक रूपमा स्वीकारिसकेका छन्  तर उनी लगायतका अन्य कामरेडहरू दोष कसलाई थोपर्ने भन्दै शत्रुको खोजीमा सक्रिय देखिन्छन्  त्यसैले पनि सर्वोच्च न्यायालयले जेठ  को मध्यरातबाट संविधानसभा स्वतः विसर्जन हुने भनेर टुंगो लगाइसके पनि सरकारी कामरेडहरूले न्यायालयलाई जिस्काउन छोडेका छैनन्  आगामी जेठ  मा फेरि अदालती ढोकामा जाने कि जनताको घरदैलोमा  राजनीतिकर्मीहरूले अब सोच्नुपर्ने हुन्छ  अनि जनताले माओवादी कामरेडहरूको हैकम स्वीकार्ने अथवा राष्ट्रपति महोदयले देशको जिम्मा लिने  प्रचण्ड यस्तै विविध विषयवस्तुको बृहत आँकलन गर्दै आफ्नो जातीय राज्यको तिलस्मी बक्साको चाबी खोल्दै स्वतन्त्र न्यायपालिक र व्यक्तिगत नैसर्गिक अधिकारहरू कुण्ठित गर्ने उचित मौकाको खोजीमा चिन्तित देखिन्छन्  त्यसको निम्ति प्रधानमन्त्री भट्टराईबाट हुनसक्नेसम्मको फाइदा लिएपछि कांग्रेस र एमालेबाट त्यो काम गराउनेछन्   
	आफ्नै सहयात्री कामरेडहरूको दर्जनौं विशेषण र उपनाम तथानाम  ले सिँगारिएका प्रचण्ड झन्झन् रहस्यमयी बन्दै गएका छन्  फेरि पनि चाणक्यको सूत्रहरू नास्ति खलस्य मित्रम् धूर्तको कोही मित्र हुँदैन र पि्रयवादिनो न शत्रुः  
	हितवादीको कोही शत्रु हुँदैन  आगे तिनी के हुन् उनै जानुन् तर यो अमूर्त वाक्यांश तिनले नबिर्सिदिउन् सत्येन धार्यतेलोकः सत्यले नै मानव समाज सुव्यवस्थित रहन्छ  
"
