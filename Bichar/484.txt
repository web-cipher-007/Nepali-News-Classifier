महाराजको बोराकहिलेकाहीँ हाम्रा टेलिभिजन च्यानलहरू कमाल गर्छन्  "
	कहिलेकाहीँ हाम्रा टेलिभिजन च्यानलहरू कमाल गर्छन्  केके न चमत्कार देखाउँछु भनेझैँ गरी पहाड खन्छन् र आखिरमा झिकेर हामीलाई देखाउँछन् डुरे मुसो  अलि दिनअघि यस्तै भयो  एउटा उत्पात अनुसन्धानशील च्यानल बडो उद्यमशील पाराले पहाड खन्न थाल्यो  र विज्ञापनको बम पड्काउँदै त्यसले ढोल पिट्यो  सुन्दा यस्तो लाग्यो मानौँ पहाड खनेर कुनै गुप्तबासी देवावतारलाई बाहिर निकालिँदै छ  देवावतार पनि जस्तोतस्तो होइन प्रचण्ड प्रतापी भूपति टाइपको  विज्ञापनको गुप्त भावार्थले फुर्तीसाथ भन्यो जब ऊ प्रकट हुन्छ उसको प्रताप र आशिर्वादले हिमाल पहाड मधेसतराईका सारा द्वन्द्व र दुःखहरू पलभरमै अलप हुन्छन्  र नेपाल शान्ति र सुखको भूस्वर्गमा परिणत हुन्छ  
	यता म अपलक हेर्दैछु उता बडो यत्नसाथ पहाड खनिँदैछ  विज्ञापनको बम घरिघरि पड्किन्छ र त्यसको धूवाँमा मुसाको थुतुनो र पुच्छरजस्ता केही चिजको आकृति झ्यास्स दृष्टिगोचर हुन्छ  ती आकृति देखेर कोही झस्किन्छन् कोही मखलेल हुन्छन्  सिर्जनशील मस्तिष्कबाट जन्मेको सनसनीपूर्ण विज्ञापनबाजीले गाँजिएर सारा मानिस घिच्रा तन्काउँदै पहाडतिर एकोहोरो हेर्छन्  
	कष्टसाध्य खोदाइ सकियो  र खनिएको आदिम गुफाबाट हरिबिजोकको डुरे मुसो फुत्त बाहिर निस्क्यो  मुसाको औतारमा त मेरी बास्सै सिंहासनबाट पतीत पुराना महाराज ज्ञानेन्द्र पो प्रकट भए  तिनले हेमानको बोरा बोकेका थिए  बोराको भारले दबिएर तिनको ढाड कुपि्रएको थियो  छाँटले त्यो पुराना सम्झनाहरू टनाटन भरिएको बोरा  
	थियो  ती कुरा बुझेँ सम्झना ज्ञानेन्द्रका दुःखका मुहान हुन्  बोरा बिसाएर खुइय सुस्केरा हाल्दै ज्ञानेन्द्र थ्याच्च बसे  र तिनको पसिना लतपत भएको निधारका मुजाहरूमा सम्झनाका तरङ्गहरू तैरिन थाले  रूग्ण थकित र पराजित ज्ञानेन्द्रले आँखा चिम्लेर अतीततिर हेरे  तिनको एउटा सम्झनामा बालक ज्ञानेन्द्र श्री  मोहन शमशेरका काखमा श्रीपेच लाएर राजा भयो  ज्ञानेन्द्रको अर्को सम्झनामा तिनका दाजु वीरेन्द्रले श्रीपेच लाए र डाहाले तिनको कलेजो जल्यो  अहो  राजा भइसकेको म केही न केही मेरो श्रीपेच हरेर नाथे वीरेन्द्र राजा हुने  श्रीपेच धारणमा म वरिष्ठ वीरेन्द्र कनिष्ठ  तर उसको शिर झकिझकाउ भयो मेरो शिर खालीखाली  यसरी ज्ञानेन्द्रका चित्तमा चोट लाग्यो र पछि त्यो चोट उकुच पल्टिएको घाउसरीको कुण्ठामा परिणत भयो  
	म ध्यानमुद्रामा हेर्दैछु बोराधारी ज्ञानेन्द्रको हँसीखुसी सुन्नाराम टाइपको अनुहार किञ्चित् उज्यालो भयो  र तिनको सम्झनाको ऐनामा अर्को पत्र खुल्यो  वीरेन्द्र परिवारको आमहत्याबाट बनेको चित्कारमय चौतारी टेकेर ज्ञानेन्द्र सिंहासनमा उक्लिए  शिरमाथि श्रीपेच छ मनको एक कुनामा दिग्विजयको उन्मादी भाव छ र अर्को कुनामा छ अहंकारको गोमन सर्प  ज्ञानेन्द्रका ओठबाट कुटिल मुस्कान तुन्द्रुङ्ग झुन्डियो  तिनले सोचे हुनन् श्रीपेचको अस्सली स्वामी जो हो उसैलाई खोज्दै रक्तकुण्डमा डुबुल्की मारेर गरिमामय श्रीपेच मेरो सुयोग्य शिरमा बास बस्न आइपुग्यो  धन्य हो भगवान् श्री पशुपतिनाथको अनुपम न्यायविधान  
	षड्यन्त्र र काकतालीको योगबाट जब ज्ञानेन्द्र राजा भए तिनलाई प्रातःस्मरणीय पिताश्री महेन्द्रको हुबहु सिको गर्न रहर लाग्यो  तिनले इतिहास उधिनेर महेन्द्रीय शिक्षादीक्षामा संस्कारित भएका आदिम पात्रहरू निकाले  र ती भए तिनको तानाशाही चलाइदिने बफादार सेवकहरू  यतिखेर सम्झनाको लहरोमा झुन्डिएर बोराधारी वृद्ध ज्ञानेन्द्र आपनो अतीतको झाँकी टुलुटुलु हेर्दैछन्  महेन्द्रका निरंकुश पाइला पछ्याउँदै तिनले फौजीकाण्ड रचे  तिनले बहुदल फाँटका नेताहरूलाई घरघरमा थुने  तिनले प्रतिपक्षी चेतनाका बाहक विचारकर्मीहरूलाई खोरखोरमा कोचे  तिनले सञ्चारमाध्यमका सम्पादकीय टेबुलहरूमा मिसिनगन तेस्र्याए  तिनले राइफल ताकेर सारा सडक कब्जा गरे  तिनले चाकर जतिलाई काखा र स्वाभिमानप्रेमी जतिलाई पाखा पारे  र तिनले राज्यको ढुकुटीमा लामा हात गरेर अकुत रकम  
	लुटे  यसरी ज्ञानेन्द्रको पहिचानको एउटा पृथक् विम्ब बन्यो  त्यो विम्बमा भयङ्कर क्रूरता असीम लोभ र विद्रूप नरद्रोहको छाप ठोकिएको थियो  त्यो ताण्डव ती दिन ती पराक्रम त्यो शान र त्यो गौरव सम्झेर यसो बोरा छाम्दै ज्ञानेन्द्र फिस्स हाँसे  तर हठात् उनको अनुहारमा हताशाको बादल लाग्यो  उनले सुस्केरा हाले  अहो  ऊबेला त्यस्तो सिंह थिएँ यो बेला यस्तो मुसो भएँ  पहिले जसलाई मुसो बनाएको थिएँ अहिले तिनैले मलाई मुसो बनाए  हरे  जिउँदै मेरो मरेको जुनी भो   
	यता म अपलक हेर्दैछु उता बडो यत्नसाथ पहाड खनेर मुसाको औतारमा निकालिएका ज्ञानेन्द्र अन्तर्वार्ता दिँदैछन्  तिनको अनुहारमा अलमल दुविधा र दिग्भ्रमको भाव भरिएको छ  ती हताश र क्रुद्ध छन्  मानौँ द्वेष र प्रतिशोधको आगोले ती भित्रभित्रै हुर्हुरी जलिरहेका छन्  लाग्छ ती भयावह दुःस्वप्नमा हल्लिरहेको थोत्रो झोलुङ्गे पुलमा कहालिँदै कतै नपुग्न व्यर्थमा हिँडिरहेका छन्  
	काँचको पर्दामा अन्तर्वार्ता चल्दो छ  त्यो अन्तर्वार्ता मलाई कुनै सस्तो बजारू फिलिमको खलपात्रसितको उच्चाटलाग्दो वार्तालापजस्तो लाग्छ  अन्तर्वार्ता दिने पात्रको भाषा लथालिङ्ग छ  उसको भावतरङ्गमा लेसमात्र पनि सङ्गति छैन  ऊ दुईअर्थी र अनिश्चयबोधी कुरा गर्छ  ऊ कहीँ कतै यथार्थको धरातल टेकेर उभिएको छैन  बरू ऊ त मर्नुअघि प्वाँख पलाएको कमिलोझैँ हावामा भौँतारिइरहेको पो छ  वार्तामा विना सुर र विना ताल कुरा उठ्छ सात दलसितको सम्झौताको  दिग्भ्रमित मुद्रामा बोलिरहेको पात्र च्याँठिएको स्वरमा भन्छ सात दलका नायकहरूसित राजतन्त्र राख्ने सम्झौता भएको थियो  त्यो पनि बकितमको भाकामा होइन बकाइदा लिखितमको चिरस्थायी भाकामा  भ्रमित पात्रको मनोदशा लथालिङ्ग भताभुङ्ग भएको छ  सम्झौतामा सहीछाप ठोक्ने को थियो ऊ भन्न सक्दैन  सम्झौताको लिखत कहाँ छ त काजी  काजी अकमकाउँछ र हावा कुरा गर्छ त्यो उतै कतै कसैसँग होला अथवा त्यो यतै कतै मैसँग पनि होला  त्यो सम्झौता कति बुँदे थियो  
	प्रभु  सेवक सविनय सोधनी गर्छ  प्रभुबाट उस्तै लकपके स्वरमा आज्ञा हुन्छ त्यो त्यस्तै तीनचार बुँदे थियो  बरा स्मृति भग्न भएको समयको लिकबाट कान्लामुनि खसेको जीवनको लय र सङ्गतिप्रति बेखबर भएको मुसिकरूपी पात्रलाई सम्झौताका बुँदाहरूको यादसम्म छैन  उसको चित्त आफ्नै दुर्मति र दुष्कर्मले गर्दा गुमेको सिंहासनको सम्झनामा बरालिएको छ  उसको स्मृतिशृङ्खला च्यातिएर चोइटाचोइटा भएको छ  उसलाई म के भन्दैछुको हेक्काधरी छैन  ऊ बर्बराउँछ  ऊ त्यसैत्यसै मुर्मुरिन्छ  ऊ आफूभित्रको कुण्ठाको जङ्गलमा बाटो हराएर रून्छ  र म कत्ति न देशप्रेमी र जनप्रेमी हुँ भन्ने स्वाङ पार्दै ऊ इतिहासको फड्के किनारमा सदाका लागि छुटेको सिंहासनमा फर्किने दिवास्वप्न देख्छ  
	हो यसरी खनियो पडाड र निकालियो मुसो  र मुसाले यसरी गर्यो अनर्थ प्रलाप  प्रलाप कारूणिक थियो र थियो त्यो किञ्चित् मनोरञ्जनदायी पनि  तर जनविश्वासको दरो धरातल टेकेर उभिएका छौँ भनी गुड्डी हाँक्ने नेताहरूले जब त्यो सुने ती त्यसैत्यसै तिल्मिलाए  मानौँ मुसाको रोइलोमा तिनले सिंहको गर्जन सुने  माधवकुमार नेपाल र कृष्णप्रसाद सिटौला सम्झौता भएकै छैन भनी अर्थ न बर्थको बाह्र हातको व्याख्या दिनथाले  भएको भए अन्तरे लौ त सम्झौतापत्र देखा भने पुग्थ्यो  तर यी मानवहरू आफैँ मुसा भएर मुसालाई सिंह ठानेर अशक्त र निरीह मुद्रामा गिडगिडाए  उता प्रधानमन्त्री भट्टराईको मनोदशामा झनै ठूलो दुर्दशा देखियो  आदिम गुफाबाट निस्केका डुरे मुसाको असङ्गत चुरिफुरी इतिहासको झुर ठट्टा हो भनिदिए पुग्थ्यो  यिनले मानौँ मुसाले धर्ती र आकाशै हल्लाउने भो भनेझैँ गरी प्रतिक्रिया गरे  यसरी मुसाले भाउ पायो सिंह हौँ भन्नेहरू मुसिक भए  
	सञ्चार फाँटका सूचना सुराकीहरूले म अकिञ्चनलाई सोधे यसमा तेरो राय के छ  जवाफमा मैले उही पुरानो टेप बजाएँ इतिहासको मसानघाटमा गाडिएको राजतन्त्रको लासबाट नलिखुट्टो झिकेर त्यसमा फुक्दा त्यो बौरिन्छ र  जे मर्यो त्यो सदाका लागि मर्यो  विस्मृतिको गर्तमा विलिन भइसकेको मुर्दालाई कुन मुसाले कुन दैवी चमत्कारले जीवित तुल्याउन सक्छ  
	काँचको पर्दामा हेर्छु बरा दिग्भ्रमित ज्ञानेन्द्र कुण्ठाहरूको बोरा सुमसुम्याउँदै विलुप्त सिंहासनको सम्झनामा लीन छन्  
	 
"
