लाजमर्दो जुहारीप्रधानमन्त्री भट्टराईले निर्वाचन गराउन नसकेकोले सरकारको नेतृत्वमा रहनु हुन्न भन्ने धारणा नयाँदिल्लीमा बन्दै गएको छ "
	असोज मसान्तसम्ममा सहमति गर्ने सार्वजनिक उद्घोष गरेका प्रचण्ड लगायतका मुख्य नेता ठीक विपरीत व्यवहार प्रदर्शन भएपछि आक्रोशित राष्ट्रपति डा रामवरण यादवले संविधानका संरक्षकका हैसियतमा फेरि विचारसहितको समाधान सुझाए चुनावमा जाऊ  मलाई निर्वाचनको मिति देऊ  निर्वाचनमा जाने सहमतिपछि पनि पुनस्र्थापनाको मुद्दा ब्युँताएर त्यसैमा रुमल्लिएपछि आजित भएका राष्ट्रपतिले  असोजमा दायाँबायाँ नलागी पहिलाको निर्णय कार्यान्वयन गर्न प्रधानमन्त्री डा बाबुराम भट्टराईलाई भने  किनकि संसद विघटन गरी मंसिर  को निर्वाचन घोषणा गर्ने प्रधानमन्त्री हुन्   
	कांग्रेसका संवैधानिक राष्ट्रपतिका स्वाभाविक चासो र चिन्ताप्रति सकारात्मक सम्बोधन गर्नुको साटो एमाओवादीका कार्यकारी प्रधानमन्त्री भट्टराई जुहारीमा उत्रे  र भने चुनावको मिति तोक्ने र माग्ने अधिकार राष्ट्रपतिलाई छैन  जेठ  को घोषणामा युटर्न गरी प्रधानमन्त्रीले अगाडि भने संविधानसभा पुनस्र्थापना गरेर मुलुकलाई निकास दिनु नै उत्तम विकल्प हुन्छ  विभाजित माओवादी र मधेसवादीका प्रधानमन्त्रीमा खुम्चिएर कमजोर र कामचलाउ हैसियतमा सीमित भएका र आम नागरिकबीच अलोकपि्रयताको सिँढी चढिरहेका भट्टराईका होच्याउने र दम्भयुक्त भनाइलाई राष्ट्रपतिले महत्वहीन बनाइदिए  प्रधानमन्त्री र उनका धारणालाई रसातलमा पुर्याउँदै भने कसले के बोल्छ  म त्यसमा लाग्दिन  राष्ट्रलाई निकास चाहियो   
	जातीय राज्य बनाएर राष्ट्रलाई विभाजित बनाउनु नहुने र लोकतन्त्रलाई व्यवहारवादमा उतार्नुपर्छ भन्ने ठान्ने र त्यसमा अडान राखेर क्रमशः लोकपि्रय बन्दै गरेका राष्ट्रपतिप्रति ईष्र्यालु निर्वाचित प्रधानमन्त्री के कम  फेरि सिंगौरी खेल्दै राष्ट्रपतिलाई त्यस्तै महत्वहीन बनाउँदै प्रतिवादमा भने हैसियत विनाका राष्ट्रपति कराएर उपि|एर केही हुँदैन  मुलुकका सर्वाधिक उच्च तहका यी दुई संस्थाका दुई प्रमुख डाक्टरका यी वाद र प्रतिवादका शृङखला हेर्दा लाग्छ अब मुलुक भड्खालोमा गयो  दलका नेता र विधायक बहसमा उत्रनु विचारको द्वन्द्वमा समय व्यतित गर्नु मनासिव मान्न सकिन्छ  तर सेरेमोनियल प्रमुख र कार्यकारी प्रमुख नै संक्रमणकालको समाधानमा सहयोगी बन्नुको साटो एकअर्काबीच सार्वजनिक आरोपप्रत्यारोपमा उत्रनुले ठूलो खतरातर्फ डोर्याएको संकेत मिल्छ   
	यद्यपि सिंहदरवार र शीतल निवासको यो दोहोरीले सिर्जना गरेको भयावह खाडललाई लगत्तै पुर्ने काम प्रधानमन्त्रीका तर्फबाट भएको पनि देखियो कि भट्टराईले मंगलवार करिव दुई घन्टा राष्ट्रपतिसंग एकल वार्ता गरे  वार्ताले दूरी घटायो वा बढायो थाहा छैन  तर बाहिर निस्कँंदा प्रधानमन्त्रीले सकारात्मक प्रतिक्रिया राखेदुई संस्थाबीच आपसी समझदारी गरी अघि बढ्दामात्र निकास निकाल्न सकिन्छ भन्ने भयो  प्रधानमन्त्रीको विवरण सही हो भने अब व्यवहारमा उक्त समझदारी अवश्य देखिने विश्वास गर्न सकिन्छ  
	बारम्बार कबोलेर पनि भाका पूरा नगरेर अविश्वासका पर्याय बन्दै गरेका शीर्ष नेतालाई फेरि राष्ट्रपतिले शीतल निवासमा शुक्रबार सामूहिक निम्त्याएका छन्  राष्ट्रपतिले सम्भवतः अब अन्तिमपटक मुख्य नेतृत्वलाई सहमतिको सरकार गठन गरी समाधान दिन आग्रह गर्नेछन्  किनकि यादवले राष्ट्रपतिको दायरा र सीमा नाघेर माओवादीले प्रचार गरेजस्तो कू गर्ने कल्पना गर्न सकिँदैन नत उनी केही राजावादी कांग्रेस र एमालेले उकेरा लाएजस्तो असंवैधानिक सक्रियता मा जानेछन्  अति भएपछि संवैधानिक सक्रियता प्रदर्शन हुनसक्छ तर आम नागरिकको धापको बलमा  त्यहाँसम्म अवस्था नपुगोस् भन्नेमा विश्वास राखौं  किनकि जनयुद्धमै आतंकका पर्याय बन्दा त सत्ताकब्जा गर्न नसकेका प्रचण्डभट्टराईले अहिले सत्ताकब्जा गर्न सक्छन् र त्यसतर्फ उन्मुख छन् भन्ने ठान्नु फगत राजनीतिक प्रोपोगान्डामात्र हो  कांग्रेसएमालेका लागि मलिलो र बाह्य राजनीतिक सदाशयता बटुल्ने बलियो अस्त्रमात्र हो  त्यसैले राष्ट्रपतिको सत्ताकब्जा वा माओवादीको सत्ताकब्जा दुवै तत्काल व्यवहारमा सम्भव छैनन् राजनीतिक नारा भने बनिरहन्छन्  
	तर जब समाधानको विकल्पमा बहस सुरु हुन्छ त्यसबेला राष्ट्रपतिले जुहारीका बीचमा राखेको एक धारणा भने बलियो छ  नेपालरुपी जहाजलाई माओवादी र मधेसीले मात्र अब सुरक्षित अवतरण गर्न सक्दैनन् भन्ने राष्ट्रपतिको निष्कर्षबाटै समाधानको सुरुवात हुनुपर्छ  समाधानकै सन्दर्भमा सिद्धान्ततः प्रचण्ड र प्रधानमन्त्री पनि सही देखिन्छन् जब उनीहरू भन्छन् निर्वाचन होस् वा पुनस्र्थापना जुनमा जाँदा पनि राष्ट्रिय सहमति चाहिन्छ  व्यवहारमात्र उल्टा हो  प्रचण्ड युरोपतिर गएर अपारदर्शी ढंगमा त्यहाँका केही सांसदलाई परम्परावादी शक्तिले गर्दा संविधानसभा विघटन भएको र जातीय अधिकार सुनिश्चित गर्न नसकिएको झूटा सूचना बाँड्छन् यता प्रधानमन्त्री भट्टराई महोत्तरीका बिसनी सदाका घरमा जान्छन् हिन्दीमा भाषण गरी संविधानसभा विघटन पुराना शक्तिले गर्दा भएको र पूर्ण बजेट पनि ल्याउन नदिएको बखान गर्छन्  विचरा सदालाई न संविधान चाहिएको छ र न पूर्ण बजेट उनलाई बिहानबेलुका गर्जो टार्नु छ  
	सिद्धान्त र व्यवहारका यी असंगति बोलाइ र गराइ बीचको अनेकताभित्रै समाधान खोज्नु पर्नेछ  त्यसतर्फको आरम्भ कमसेकम राष्ट्रपति र प्रधानमन्त्री बीचको शीतयुद्धको अन्त्यबाट हुन सक्छ  त्यसपछि पुनस्र्थापना वा नयाँ निर्वाचन त्यसको टुंगो र सर्वदलीय सरकार  पुनस्र्थापनाको मागलाई माओवादीले पूर्ववत धारणा विपरीत नेतृत्व दिइरहेको राष्ट्रपतिको असहमति रहेको सर्वोच्च अदालतलाई देखाउँदै र बिहीबारमात्र कांग्रेसएमालेले एक भएर निर्वाचनमा जाने धारणा राखेको अवस्थामा विकल्प निर्वाचनतिर बढी देखिन्छ  माओवादी लाजगाल पनि सहमत हुन्छ समस्या सरकार छाड्नुपर्छ भन्ने हो  अर्थात् निर्वाचन गराउने सरकारको नेतृत्व र त्यसमार्फत मत प्रभावित पार्ने एकमात्र छल दलीय प्रधानताभित्र देखिन्छ  
	तर निर्वाचनमा पनि नजाने पुनस्र्थापना पनि नहुने र यतिकै संक्रमणकाल लम्बिरहने अवस्था भएमा राष्ट्रपतिले केही कदम चाल्न सक्छन्  त्यसबेला उनको उद्देश्य ताजा जनादेश हुनेछ जसलाई बहुमत नेपाली दल भारत चीन अमेरिका र युरोपेली संघ लगायतले अस्विकार गर्न सक्ने सम्भावना कम रहन्छ  केही युरोपेली राजदूतबीच भएको वार्तालाप अनुसार नेपालमा अब निर्वाचनको विकल्प छैन  चीनले स्वाभाविक रूपमा निर्वाचनलाई समर्थन गर्नेछ भने भारतले पनि नयाँ निर्वाचनमा जाने मुद्दालाई विरोध गर्न सक्दैन  किनकि प्रधानमन्त्रीको जेठ  को घोषणा नै भारतीय चाहनाबाट निर्देशित रहेको दाबी गरिन्छ   
	गिरिजाप्रसाद कोइरालालाई अपमान गरी प्रचण्डलाई प्रधानमन्त्री बनाउन  रेसकोर्स रोडमा जो डेलिगेसन गए र भट्टराईलाई प्रधानमन्त्री बनाउन जसले मुख खोले तिनले नै अहिले आएर पुनस्र्थापनामा जानु घातक हुन्छ भन्ने धारणा नयाँदिल्लीमा राखिरहेकाले अब भारत निर्वाचनविरुद्ध जानसक्ने अवस्था हुँदैन  त्यसका एक पात्र राष्ट्रवादी कंग्रेसका महासचिव डीपी त्रिपाठी हुन् जसले अब कांग्रेस सभापति सुशील कोइरालाको नेतृत्वमा निर्वाचनको सहमतीय सरकारको धारणा ल्याएका छन्   
	निर्वाचनमा जाने सिलसिलामा दबाब दिंँदा राष्ट्रपतिबाट संविधानको उल्लंघन हुने त्रासमा पनि बाह्य शक्ति चिन्तित देखिन्छ  दलहरूलाई समयसीमा तोकेर राष्ट्रपतिले सहमतीय सरकार गठनको आह्वान गर्ने सम्भावना बढी छ जुन संविधानतः गलत छैन  तर कदाचित् तोकेको समयमा दलहरूले सहमतीय सरकार गठन गर्न सकेनन् भने राष्ट्रपतिले कसलाई प्रधानमन्त्री तोक्नुपर्ने हुन्छ यसबेला भने अवस्था जटिल हुनसक्छ  कसलाई कसरी प्रधानमन्त्री घोषणा गर्ने र उसले कसरी मन्त्रिपरिषद् बनाउने त्यसमा माओवादी सहभागी भएन भने त्यसको हैसियत के हुने जस्ता प्रश्न उठ्छन्  कूटनीतिक वृत्तमा भएको विश्लेषणले हेर्दा यदि राष्ट्रपतिले बहुमत दलको फराकिलो समर्थन पाउँछन् सेना लगायत सुरक्षाकर्मीको समर्थन पाउँछन् र भारतको पनि सदाशयता जुटाउँछन् भने निर्वाचनमा जाने मुद्दा अनुमोदित हुनसक्छ  त्यस्तो अवस्था आएमा कूटनीतिक समुदाय माओवादीको सत्ता लम्ब्याइरहने योजनाविरुद्ध खुल्न सक्छ   
	त्यसो त पछिल्लोपटक भारतले पनि फरक धारणा बनाउन थालेको देखिन्छ  जस अनुसार प्रधानमन्त्री भट्टराईले निर्वाचन गराउन नसकेकोले सरकारको नेतृत्वमा बसिरहनु हुन्न भन्ने धारणा नयाँदिल्लीमा बन्दै गएको छ  तर विश्वासपात्र भएकाले भट्टराईको सत्ता बहिर्गमन ग्रेसफुल हुनुपर्छ भन्ने मत पनि छ  काठमाडौंमा भएका केही छलफलमा राजदूत जयन्तप्रसादले भट्टराईको फेस सेभिङको प्रसंग कोट्याएको समेत बताइन्छ  राष्ट्रपतिले संवैधानिक दायराभित्रै बसेरमात्र कदम चाल्ने र प्रधानमन्त्री भट्टराईले सम्मानपूर्वक सरकार छाड्ने वातावरण भएमा भारत नयाँ नेतृत्वप्रति खुला हुन सक्ने देखिन्छ  किनकि शान्ति प्रक्रिया टुँगिएको यथार्थलाई घरेलु र बाह्य शक्तिले मान्यता दिनुपर्छ भन्ने तर्क उचित छ  
	त्यसैले राष्ट्रपति र प्रधानमन्त्री बीचको लाजमर्दो जुहारीलाई अन्त्य गरी सबैले जित्ने यही मोडलमा जानु सबैभन्दा उत्तम विकल्प हो  
	 
	 
	 
	 
	 
"
