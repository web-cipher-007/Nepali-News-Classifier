लोकतान्त्रिक सहभागिता"सहभागितामूलक लोकतन्त्र हिजोआज धेरै चलेको शब्द हो  लोकतन्त्र आफैं सहभागिताको अर्को नाम हो किनभने जनताको शासन व्यवस्थालाई लोकतन्त्र भनिन्छ ""
	सहभागितामूलक लोकतन्त्र हिजोआज धेरै चलेको शब्द हो  लोकतन्त्र आफैं सहभागिताको अर्को नाम हो किनभने जनताको शासन व्यवस्थालाई लोकतन्त्र भनिन्छ  त्यसैले सहभागितामात्र भनेर पनि वास्तविक शासन तन्त्रको स्वरूप यकिन हुँदैन   

	प्रयोगमा कस्तो प्रकृतिको छ त्यसले मात्र सही या नक्कली सहभागिताको फरक बुझ्न सकिन्छ  नेपालको पञ्चायती व्यवस्थामा सहभागिताको प्रचलन प्रशस्त हुन्थ्यो तर सारमा त्यो व्यवस्था लोकतान्त्रिक थिएन  किनभने सार्वभौम सत्ता राजामा निहित थियो र प्रतिपक्षलाई कानुनी मान्यता प्राप्त थिएन   

	जनमत संग्रहपछि भएको बालिग मताधिकारमा आधारित चुनाव र केही मात्रामा स्नातक निर्वाचनबाहेक अन्य चुनाव खल्ला हुन्थे  यसलाई मैले लट्ठ पारिएको सहभागिता सिडेटेढ भन्ने गरेको थिएँ  यस्तो चुनावले न शक्ति नियन्त्रण गर्न सक्छ नत प्रतिपक्षले आफ्ना कार्यक्रम र सिद्धान्तका आधारमा चुनावमा सहभागी भई सरकार बनाउन सक्छन्  
	सहभागिता किन प्रभावकारी या प्रभावहीन हुन्छ भन्ने पक्ष पनि त्यतिकै महत्त्व राख्ने हुन्छ  प्रभावकारी सहभागिता कित सिद्धान्तले गराउँछ कित संगठनात्मक उद्देश्यले   

	सिद्धान्तले उत्प्रेरित सहभागितामा नागरिक भावनात्मक रूपमा आफ्ना उद्देश्य पूरा गर्न राजनीतिक व्यवस्थामा सरिक हुन्छन्  तर आज सिद्धान्तमा ठूलो ह्रास आएकाले सहभागितामूलक लोकतन्त्र कमजोर भइरहेको छ  सिद्धान्तका लागि संगठन बन्दा राजनीतिक धु्रवीकरण हुन्थ्यो  कहिलेकाहीं सबै समूह या दलको उद्देश्य मिल्दा सहकार्यको राजनीतिले ती उद्देश्य पूरा हुन्थे  नेपाली कांग्रेस र वाम मोर्चाबीच भएको सहकार्यले निर्दलीय पञ्चायत व्यवस्थाको अन्त्य भयो भने सात दल र माओवादीबीच भएको सहकार्यले संविधानसभाको निर्वाचन सम्पन्नमात्र भएन राजतन्त्रको अन्त्य पनि भयो  तर आज संविधान बन्न नसके पनि नेपालको राजनीतिमा केही आधारभूत परिवर्तन भएका छन्  साथै अनेक हाँक पनि आएका छन्  अब पुरातन सोच र शैलीले यस्ता हाँकको व्यवस्थापन हुनसक्ने सम्भावना छैन   

	सत्ता राजनीतिले सिद्धान्तको राजनीतिलाई ओझेल पार्दा यस्तो अप्ठ्यारो महसुस भएको छ  
	सिद्धान्त विखण्डित हुँदा सहभागिता पनि विखण्डित हुने प्रक्रिया चल्छ  आज दलहरूको सैद्धान्तिक धरातल एकै नभएको र अन्य पक्ष पहिचान जात क्षेत्र धर्म आदि बलियो रूपमा आउँदा परम्परावादी राजनीतिलाई चुनौती दिएको छ  राजनीतिक दलहरूमा नयाँ परिपाटीलाई कसरी मिलाएर लाने व्यापक र गहिरो सोचको अभावले मुलुक दिशाहीन भएको छ  हुन त लोकतन्त्रमा एकै राजनीतिक विचार सम्भव हुँदैन किनभने विविधता नै लोकतन्त्रको मर्म हो  तर न्यूनतम राजनीतिक सहमति नभई लोकतान्त्रिक व्यवस्था निर्माण हुनसक्तैन  लोकतन्त्रको व्यापक सैद्धान्तिक परिवेशभित्र अलग शासकीय स्वरूप बन्नसक्ने भए पनि लोकतन्त्रमा सबैको साझा अवधारणा बन्नैपर्छ  यसै परिधिभित्र सहभागिताको स्वभाव बन्न थाल्छ  तर लोकतन्त्रलाई उल्टाई अर्कै तन्त्रका लागि प्रयत्नशील भए त्यसले राजनीतिक तनाव बढाउँछ   
	लोकतन्त्रमा पनि दलले सस्ता नारा र आकर्षणका भरमा जनताको सहभागिता गराउन सक्छन्  भारतमा इन्दिरा गान्धीले सन्  को चुनावमा गरिबी हटाउने नारामा अत्यधिक मतले आफ्नो दललाई जिताएकी थिइन्  त्यस्तै आकर्षक नारामा कतिपय देशमा जनता चुनावमा भाग लिन उत्सुक हुन्छन्  यस्तो उत्सुकता स्थानीय स्वार्थ जस्तै रोजगार शिक्षा स्वास्थ पानी बाटो आदि कारणले पनि धेरै मात्रामा जनसहभागिता हुने गर्छ  आज राष्ट्रवाद या अन्य अमूक विषयमा जनता उत्साहित हुनसक्तैनन्  चेतना वृद्धिले गर्दा जनताको सहभागिता ठोस उद्देश्य प्राप्त गर्नमात्र हुनथालेको छ  त्यसैले आज सरकार चलाउने दल र नेतालाई धेरै चुनौती थपिएको छ किनभने उनीहरूले चाहेको नीति लागु गर्नसक्ने अवस्था कम हुँदै गएको छ  चुनाव अघि दिएको नारा या घोषणापत्र लागु गर्न एकमना सरकार र सबल नेतृत्वको आवश्यकता पर्छ जुन आजको राजनीतिक माहोलमा सम्भव छैन  एकातिर आफ्नै दलभित्रको समस्याले प्रधानमन्त्री अलमलिएको हुन्छ भने अर्कातिर अन्य विभिन्न पृष्ठभूमिबाट आएका दलको बैसाखी टेकेर सरकार बचाउने काममा तल्लिन हुनुपर्छ  यसले लोकतान्त्रिक सरकारलाई प्रभावकारी हुन गाह्रै पर्छ  मिश्रति चुनावले सरकार अस्थिर हुने अझ आधार मिलेको छ  अब कुनै सरकार पनि एकै दलको बन्ने सम्भावना कम रहेको देखिन्छ   
	सहभागिता र लोकतन्त्र गाँसिएको भए पनि सहभागिता बढाएर मात्र लोकतन्त्र बलियो हुने होइन  प्रत्येक नागरिकको सहभागिता र सशक्तीकरण साथै हुन सक्नुपर्छ  यदि समाजका सबै पक्ष विशेषगरी विपन्न सिमान्तकृत वर्ग र समुदाय आदिको सहभागिताका साथै सशक्तीकरण हुनसकेन भने लोकतन्त्र केही हुनेखाने वर्ग या जातजातिमा मात्र सीमित हुन्छ  यसलाई अभिजातीय या एलिटिस्ट भनिन्छ  हुन त आजसम्मको राजनीतिक इतिहासका क्रममा यस्तो परम्परालाई पूरै हटाउन नसकिए पनि शासनमा सबैको पहुँच हुनुपर्ने कुरामा विमति देखिँदैन  तर व्यवहारमा भने यो अन्तर सबै खाले व्यवस्थामा कायमै रहेको पाइन्छ  अब त सहभागिताका नाममा आउने विकृति कम गर्न पनि नेतृत्व वर्गलाई झन् असजिलो हुँदै गएको छ  उनीहरूमा नेतृत्व दिने क्षमता कम हुँदै गएको र दलहरू पनि ससाना विषयमा अल्भिन थालेकाले अब दलका कार्यक्रम कागजमा बढी सीमित हुने सम्भावना देखिन्छ  यस अवस्थामा न समावेशी रूपान्त्ारणको गति अघि बढ्न सक्छ नत राजनीति नै ठीक तरिकाले संस्थागत रूपमा हिँड्न सक्छ   
	लोकतन्त्रको समस्या जटिल हुँदै गएको भए पनि अर्को विकल्प देखिँदैन  विकल्पका रूपमा आउने अधिनायकवाद या सर्वसत्तावाद या परम्परावादको प्रयोग सबै विफल भएका पाइएका छन्  चाहे राजतन्त्र होस् वा तानाशाही साम्यवाद होस् या सैनिक अधिनायकवाद होस् यी सबैको प्रयोगले लोकतन्त्रमात्र यी मध्येको उचित विकल्प हो भन्ने आधार बलियो छ  लोकतन्त्रमा स्वतन्त्र र उन्मुक्त जनता साथै रहन्छन् र उनीहरूले व्यवस्थालाई नवीकरण गर्ने बाटो पहिल्याई रहन्छन्  अतः लोकतन्त्रमा दिनहुँ समस्या आइरहन्छन् र ती समस्या समाधान गर्दै बढ्ने गतिशीलता प्रदान गर्छन्  सम्भावित समस्या समाधान पुरातन रणनीतिमा आधारित भए शासकको असफलता स्वतः दखिनेछ   
	सहभागितालाई स्वच्छ र आश्वस्त पार्न स्वतन्त्र निर्वाचनको भूमिका ठूलो हुन्छ  भारतमा तीन सदस्य भएको निर्वाचन आयोगले प्रभावकारी निर्वाचन गरिरहेको उदाहरण छ  सरकारले चुनाव प्रभाव पार्ने काम दिनप्रतिदिन कम हुँदै गएको बयान त्यहाँका सदस्यले दिने गरेका छन्  अब चुनाव जित्न गृह मन्त्रालय लिने या सरकारमा जाने बल गर्ने आधार कमजोर हुनथालेका छन्  यो लोकतन्त्रको एक सबल पक्ष हो  तर उद्योगपति व्यापारी र अन्यले दलहरूलाई पैसा दिने तर पारदर्शी भने नहुने भएकाले चुनाव अझै स्वच्छ हुन बाँकी छ  पैसा र शक्तिमात्र चुनाव जित्ने आधार हुँदो रहेनछ भन्ने प्रमाण पनि भारतका विभिन्न तहका निर्वाचनले देखाएका छन्  यदि सरकार प्रभावकारी भए जनताले त्यसको उचित मूल्यांकन गर्दारहेछन्  नरेन्द्र मोदीले तीनपल्ट चुनाव जित्नु नीतिश कुमारको लोकपि्रयता र सरकारको प्रभावकारी नेतृत्वले विहारमा परिवर्तनको आभास दिएको छ  निर्वाचनमा सफलता हासिल गर्न सरकारी प्रभावशीलताले ठूलो भूमिका खेलेको छ  तर पश्चिम बंगालको मूल्यांकन भने हुन बाँकी छ  के त्यहाँ देखिएको परिवर्तन दिक्कलाग्दो लामो माक्र्सवादी शासनको अन्त्यका लागिमात्र थियो कि प्रभावकारी शासनका लागि थियो यकिन छैन  अब आउने निर्वाचनले मात्र जनसहभागिताको असली रूप क्षणिक जनप्रिय नारामा आधारित या अन्य थाहा होला  तर क्षणिक आकर्षक नाराले प्रभावित जनसहभागिता क्षणिक नै हुन्छ  त्यसैले मूल्यांकन गर्नसक्ने जनताले शासकलाई ठेगान लगाउने काम चुनावद्वारा गर्छन्  नेपालको सन्दर्भमा लोकतन्त्रलाई वास्तविक रूपमा जनमुखी बनाउने अवधारणा र कार्यान्वयन हुनथालेको छ  अब चुनावमा यान्त्रिक सहभागिता गराई लोकतन्त्र संस्थागत हुँदै गएको भन्न सकिँदैन  अबको खाँचो गुणात्मक सहभागिता हो जसका लागि संख्या र सशक्तीकरणका मापदण्ड दुवै महसुस गर्न सकियोस्  विघटित संविधानसभामा धेरै प्रतिनिधि भए पनि त्यो एक ऐतिहासिक थलो थियो  तयसभित्र सबै रंग थिए र नेपालको असली अनुहार झल्किन्थ्यो  धेरैले लोकतन्त्रका नयाँनयाँ पाठ पनि सिकिरहेका थिए  अब आउने विधायिका नेपालको जनसंख्या सुहाउने हुनुपर्छ र संख्या आधाजति घटाउनुपर्छ  त्यसले पनि यस्तै त्रिवेणी भने पार्न सक्नुपर्छ   
	 
	 
	 
	 
	 
	 
"
