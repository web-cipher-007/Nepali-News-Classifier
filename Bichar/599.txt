राष्ट्रपतिको राजनीतिक निर्णयराष्ट्रपतिले सरकारद्वारा प्रस्तुत निर्वाचन सम्बन्धी"
	राष्ट्रपतिले सरकारद्वारा प्रस्तुत निर्वाचन सम्बन्धी अध्यादेश खारेज गरेपछि उनको अधिकार र कर्तव्यमाथि प्रश्न उठेका छन् महाभारतमा वणिर्त महायुद्ध गराउनमा प्रमुख भूमिका कृष्णकै थियो  कृष्ण युद्ध चाहन्थे  कथाका अनुसार पृथ्वीमा बढ्दै गएको भार हटाउन चाहन्थे उनी  यद्यपि युद्ध रोक्न नसकेका तर युद्ध नचाहनेको संख्या महाभारतका समयमा पनि कम थिएनन्  युद्ध सुरू हुनुभन्दा अगावै पितामह भीष्मले युद्धचाहिं गर्ने तर पाँच पाण्डवलाई नमार्ने वचन दिएका थिए  दोर्ण र कृपाचार्यको आशक्ति र झुकाव पाण्डव पक्षमै थियो  नुनको सोझो गर्नैका लागिमात्र उनीहरू कौरवको पक्षमा युद्ध गर्न विवश थिए  जित्नलाई होइन  युद्धका प्रमुख पात्रहरू दुईजना थिए  पाण्डव पक्षका अर्जुन र कौरव पक्षमा कर्ण यी दुवै महारथी थिए  भीष्म र दोर्ण क्रमशः एक मृत्युशैयामा र अर्का मारिएपछि कर्णका महासेनाधिपतित्वमा युद्ध सुरू भयो   
	अर्जुनका सारथी थिए कृष्ण  आफ्नो भरपर्दो सारथी नभएकाले मद्र नरेश शल्यलाई कर्णले सारथी बन्न आग्रह गरेका थिए  कर्णको सारथी भएर भिडेका शल्य पाण्डवका मामा थिए अर्थात पाण्डुका साला र माद्रीका भाइ  पाण्डवका पक्षमा लडाइँ लड्न आएका शल्य बाटामा आउँदाआउँदै दुर्योधनद्वारा देखाइएको उच्चस्तरको खातिरदारी र सम्मान पाएपछि कौरवका पक्षमा युद्ध गर्न तम्सेका थिए  यद्यपि उनले कर्णको मनोबल गिराउने वचन पाण्डवलाई दिए  युद्धमा एकातर्फ कृष्ण अर्जुनको मनोबल थपिरहेका थिए  मौकामा चौका हान्न अवसरहरू आउँदा नचुक्न कृष्ण अर्जुनलाई हौसाइरहेका थिए  अर्कोतर्फ शल्य कर्णको हैसियत औकात अर्जुनको हैसियत र औकातसंग तुलनै नहुने भनेर आफ्नै महारथीको उछितो काढिरहेका थिए  रथ फस्यो र कर्ण  
	मारिए  पछिल्ला दिनमा सबै सेनापतिको मरण भइसकेपछि शल्यलाई सेनापति बनाइयो र सेनापति भएको पहिलै दिन उनी पनि मारिए  एक लाख स्लोक भएको महाभारतमा अनेकन कथाहरू छन् वीरता विलासिता छलकपट र षडयन्त्रका अनेकन घटना त्यसमा वणिर्त छन्  यद्यपि महाभारतमा वणिर्त महायुद्ध आशंका अविश्वास असहिष्णुता र पक्षपातपूर्ण व्यवहारका कारण घटित हुन पुगेको थियो   
	नेपाली राजनीतिको अहिलेको कथा भने अलि फरक छ  यतिबेला युद्ध कोही पनि चाहिरहेका छैनन् भनिंदैछ  अविश्वास हटाएर सहमति गर्नुपर्छ भन्न छोडिएको छैन  तर सहमति र सहकार्य गर्ने आधार कोही खोजिरहेका देखिन्नन्  कृष्ण र शल्यको भूमिका निभाउनेहरू पनि प्रशस्तै होलान् यद्यपि आखौदेखि हाल भनिदिने सञ्जयको अभाव भएकाले कसको कति पहुँच छ भन्नसक्ने अवस्था छैन   
	नेपालको राजनीतिमा संविधानसभाको विघटनपछि दुई सारथीहरू शीर्षस्थानमा छन्  एक राष्ट्रपति र अर्का प्रधानमन्त्री  अन्तर्राष्ट्रिय प्रचलनअनुसार प्रधानमन्त्री कामचलाउको भूमिकामा छन् भने प्रत्यक्ष शासनमा हात नहाल्नेगरी संवैधानिक भूमिकामा राष्ट्रपति रहेका छन्  संविधानसभा बनाम व्यवस्थापिका संसद नरहेको अवस्थामा यी दुईको अधिकार के हुने र नहुने भन्ने विषयमा  
	अन्तरिम संविधान र अन्तर्राष्ट्रिय प्रचलनलाई नै स्विकार गरेर एकअर्काको अधिकारलाई अहस्तक्षेप नहुनेगरी अगाडि बढ्नुको विकल्प थिएन र छैन  यद्यपि यी दुई संस्थाबीच अविश्वास र आशंका उत्पन्न भएको छ   
	राष्ट्रपति महोदयले सरकारद्वारा प्रस्तुत निर्वाचन सम्वन्धी अध्यादेश खारेज गरेपछि राष्ट्रपतिको अधिकार र कर्तव्यबारे प्रश्न उठेका छन्  सधैंझैं पक्ष र विपक्षमा तर्कहरू झिकिएका छन्  यस्ले गर्दा झन् ठूलो आशंका उत्पन्न भएको छ  सत्तारूढ पक्षलाई राष्ट्रपतिले प्रधानमन्त्रीलाई अपदस्थ गर्ने दाउ खोजिरहेको आशंका ब्याप्त हुँदै गएको छ  बाहिर खुलेर नभने पनि कुनै पनि समयमा यो हुनेछ भन्ने आशंकामा आधारित भएरै सत्तारूढ दलले अन्य शक्तिहरूसंग मिलेर नयाँ गठबन्धन निर्माण गरेका छन्  विपक्षीहरू विगत समयदेखि अघोषित गठबन्धनमा एजेन्डा लिएरै अगाडि बढेका देखिन्छन्  अध्यादेश खारेज गरेपछि राष्ट्रपतिले प्रधानमन्त्रीलाई बर्खास्त गरिदिन्छन् र सत्ता पछिल्लो गठबन्धनलाई सुम्पन्छन् भन्ने आशा विपक्षीमा बढेको हुनसक्छ  यद्यपि यसो हुँदा वा गरिँदा संकट समाधान होइन संकट झन् थपिएर आउनेछन्  अहिलेसम्म तर्क कुतर्क र वितर्कमा मात्र सत्तारूढ र प्रतिपक्षी दलहरूबीच आपसी शीतयुद्ध सीमित थियो भने त्यसपछि बाहुबलको अध्याय प्रारम्भ हुनसक्ने सम्भावना देखिन्छ  जब बाहुबलको राजनीति सुरू हुने संकेतहरू देखापर्छन् त्यसपछि तीव्र धु्रवीकरण सुरू हुन्छ  जो महाभारत कालदेखि अहिलेसम्म जारी छन्   
	अन्तर्राष्ट्रिय प्रचलन र हाम्रै आफ्नै पनि संवैधानिक मान्यताअनुसार राष्ट्रपतिलाई सरकारबाट अगाडि सारिएका अध्यादेश खारेज गर्ने विधिसम्मत अधिकार देखिंदैन  त्यसैले यो कानुनी वा विधिसम्मत भयो कि भएन भन्नुको कुनै अर्थ छैन  सर्वोच्च अदालतका माननीय न्यायाधीशत्रय तपबहादुर मगर प्रेम शर्मा र मोहनप्रकाश सिटौलाको सुनाएको फैसलाअनुसार संवैधानिक व्यवस्थाअनुसार राष्ट्रपतिलाई राष्ट्राध्यक्षको रूपमा राखिएको भए पनि निजलाई कार्यकारी प्रमुखको रूपमा नभई संवैधानिक राष्ट्रपतिका रूपमा संविधानले अधिकार प्रदान गरेको देखिन्छ  राष्ट्रपतिमा निहित रहेको अधिकारहरूको प्रयोग गर्दा राष्ट्रपतिले सम्वन्धित निकाय मन्त्रिपरिषद संवैधानिक परिषद आदि वा पदाधिकारीको प्रधानमन्त्री वा सभामुख आदि सिफारिसमा गर्नेगरी संवैधानिक व्यवस्था गरिएको देखिन्छ  राष्ट्रपतिबाट प्रयोग हुने अधिकार निरपेक्ष नभई अन्य निकाय वा पदाधिकारीबाट भएको निर्णयको आधारमा यसको अन्तिम उद्घोषण गर्नेसम्ममा सीमित रहेको देखिन आउँछ  यो व्याख्या अनुरूप राष्ट्रपतिद्वारा गरिएको अध्यादेशको खारेजीको निर्णय अन्तरिम संविधान र सर्वोच्चले गरेको व्याख्या अनुरूप छैन  त्यसैले यो निर्णय राजनीतिक निर्णय नै हो भन्ने बुझ्न गाह्रो पर्दैन  यद्यपि यो निर्णय सुनाइरहँदा राष्ट्रपतिले कुन राजनीतिक आधारलाई टेक्नुभयो भनेर अहिले अन्दाज भरमा निक्र्योल निकाल्नु गलत हुनेछ   
	राष्ट्रपति रबरस्टाम्प मात्र होइन संविधानको रक्षक र पालक हो भन्ने भनाइहरू सुन्नमा आइरहेका छन् जो संविधानसम्मत देखिन्न  उहाँले पालक र रक्षककै हैसियतका आधारमा ती अध्यादेश खारेज गर्नुपथ्र्यो र गर्नुभयो भन्ने तर्कहरू पनि सुनिएका छन्  तर रक्षक र पालकले खारेज गर्नुभन्दा पहिला प्रधानमन्त्रीलाई मेमो पठाउन सक्नुहुन्थ्यो  राजनीतिक दलका सरोकारवालालाई बोलाएर त्यस सन्दर्भमा सहमतिमा पुग्न र पुर्याउन प्रधानमन्त्रीलाई आह्वान गर्न सक्नुहुन्थ्यो जो उहाँ बेलाबखत गर्दै आउनुभएको छ  या त त्रुटिहरू सच्याएर वा सहमति गरी पुनः व्यवस्थित गरेर पठाउन भनेर फिर्ता पठाउन सक्नुहुन्थ्यो  यद्यपि दोस्रोपटक सरकारले पठाएपछि अध्यादेश स्विकृत गर्नुको अर्को राष्ट्राध्यक्षसंग विकल्प रहँदैन  संसदीय मूल्य र मान्यता अख्तियार गरेका मुलुकका संवैधानिक राष्ट्रपतिहरूले आजसम्म बसालेका नजिरहरू यस्तै देखिन्छन्  राष्ट्रपतिको यो कदमलाई स्वागत गर्ने दलका प्रतिनिधिहरूले मुठभेड रोक्न सहमति खोज्न भन्ने अर्थमा अथ्र्याउँदा उहाँले राजनीतिक निर्णय नै गर्नुभएको ठहर्छ  यस्तो राजनीतिक निर्णय गर्नुपर्ने के त्यस्तो बाध्यता उहाँमा आइपर्यो भन्ने उपयुक्त व्याख्या अझै बाहिर आइसकेको छैन  यद्यपि यो घटनामात्र होइन अन्य धेरै घटना र प्रवृतिहरूलाई केलाउँदा राष्ट्रपतिमा क्रियाशील कार्यकारी हुने जाँगर पलाइरहेको अनुभूत गर्न सकिन्छ  जसले द्वैध शासन र द्वन्द्व निम्त्याउन नै मद्दत पुर्याउँछ  यो मुलुकका लागि कुनै पनि हालतमा राम्रो लक्षण होइन हुन सक्तैन  
	संविधानसभाको पुनर्निर्वाचन वा पुनस्र्थापना अहिलेका सर्वोत्तम विकल्प हुन्  ती दुवै विकल्पमध्ये पहिलो विकल्प प्रमुख हो  नियमसम्मत वा कानुनसम्मत बनाउन पनि यी दुवैमा राजनीतिक सहमति खोजिनुपर्छ  राजनीतिक सहमति एजेन्डामा हुने हो जसको पहिचान भइसकेको छ  तर पनि सहमतिका लागि प्रयत्न गरिएको दखिंदैन  विपक्षीहरू भनिरहेका छन् एमाओवादीले सत्ताकब्जा गर्न सत्ता छोडिरहेको छैन  माओवादीलाई लागिरहेको छ सत्ता छोडेर विपक्षीहरू सत्तारूढ हुन पुग्नासाथ उनीहरू विगतका एजेन्डाहरूमा सहमति गर्ने छैनन्  उनीहरू यथास्थितिमा भन्दा पनि प्रतिगमनमा जान रूचाइरहेका छन्  यद्यपि हालका प्रधानमन्त्रीलाई छोडाउँदा र अर्को प्रधानमन्त्री छान्दा पनि कानुनसम्मत बनाउन सहमतिकै आवश्यकता पर्छ  किनकि राष्ट्रपतिले प्रधानमन्त्री छान्न पाउने अधिकार वा एकलौटी दर्खास्त आह्वान गर्न पाउने अधिकार राष्ट्रपतिसंग निहित छैन  तर जुन अभ्यास अहिले थालिएको छ त्यसले सहमतिको र सहकार्यको संस्कार बढाउन वा समुन्नत गर्न बल पुग्दैन  राजनीतिक दलहरू जो लामो समयदेखि असहमति हुँदाहुँदै पनि एकआपसमा सहकार्य गर्दै आएका थिए ले अब पनि सहकार्यका लागि आपसी अविश्वास हटाउन जरूरी छ  अन्यथा जुन बाटोतर्फ आज राजनीति अग्रसर हुँदैछ त्यसले लोकतान्त्रिक होइन अलोकतान्त्रिक र द्वन्द्वैतर्फ अग्रसर गराउँछ  र आफै भित्रबाट अर्को कुनै न कुनै रूपको तानाशाह जन्माउन मद्दत गर्छ  संसारका धेरै उदाहरणहरूले देखाएको कुरा के हो भने कम्युनिष्ट तानाशाहमात्र तानाशाही हुँदैन प्रजातान्त्रिक लेपनमा छिरेका तानशाहहरू पनि कम देखिएका थिएनन्  त्यस अर्थमा पनि युद्धतर्फ होइन सकारात्मक सहमतिको बाटो खोज्न जरूरी छ   
	नेपाली राजनीतिमा तातै खाउँ जली मरौं भन्ने उखानलाई धरैले पाठ सिक्नुभन्दा पनि चरितार्थ गर्ने उद्यममा लागेको देखिन्छ  संवैधानिक र राजकीय संस्थाको संस्थागत विकास हुन नसक्दाका परिणाम नै हुन् यी  अधैर्यता तथा विनयशिलताको अभावमा वा विवेकलाई प्रयोग गर्दाका सीमाहरू छुट्याउन नसक्दा कहिलेकाही ठूला कमजोरीहरू हुने गर्छन्  तर प्रतिष्ठित पद र ओहदाको जिम्मेवारी बोकेका मानिसबाट कमजोरी हुँदा त्यसको गहिरो चोट मुलुकले कालान्तरसम्म पनि बेहोर्नुपर्ने हुन्छ   
	राष्ट्रपति महोदय आफै र उहाँका सहयोगी सल्लाकारहरूले निश्चय पनि गम्भीर प्रकृतिका निर्णय राजनीतिक रूपले गर्दा वा सुझाउँदा त्यसबाट पर्नसक्ने दूरगामी असरबारे सोच्नुभएकै होला भनेर मान्न सकिन्छ  तर पनि सो निकाय राजनीतिक निर्णय गर्ने ठाउँ हो कि अप्ठ्यारो परिस्थितिमा राजनीतिक सहमतिका लागि मागिएको खण्डमा वा आवश्यक परेेको खण्डमा मात्र सहजकर्ताको भूमिका गर्ने ठाउँ हो  भन्ने बारेमा साह्रै विचार पुर्याउनसकेको देखिंदैन  निश्चय पनि राष्ट्रपति राजनीतिक व्यक्तित्व हुनुहुन्छ  तर यतिबेला उहाँ जुन ठाउँ र ओहदा विराजमान हुनुहुन्छ दलीय राजनीतिभन्दा माथि हुनुहुन्छ  उहाँले चाल्ने कुनै पनि कदम वा निर्णयले नेपाली राजनीतिमा केही अप्ठ्यारो आइपर्यो वा अप्ठ्यारोका लागि बाटो खोलिदियो भने उहाँ पनि मुछिने अवस्था आउँछ  महाभारतमा कोही पनि व्यक्ति युद्धरत पक्षभन्दा माथि नभएकैले महायुद्ध भएको थियो भन्ने हेक्का राष्ट्रपतिले राखिदिए त्यस संस्थाको गरिमा बाँकी रहनमा मद्दत नै पुग्ला   
	 
	 
	 
	 
	
"
