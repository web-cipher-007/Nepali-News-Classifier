ध्रुवीकरणको बाटोमा सत्ता गठबन्धनतीसको दशकतिर एउटा हिन्दी चलचित्रका गीत खुब "
	तीसको दशकतिर एउटा हिन्दी चलचित्रका गीत खुब चल्तीमा थियो  म पनि बाल्यकालमा त्यसलाई गुनगुनाउने गर्थें  गीतको बोल थियो हम तुम एक कमरे में बन्द हें और चाबी खो जाय  यो गीतको चर्चा यतिखेर यसकारणले गर्नु परिरहेको छ कि यो वार्तमान सत्तारुढ मोर्चाबन्दीको प्रवृत्तिसँग एकदम मेल खान्छ  संविधानसभाको म्याद छँदै निर्वाचनको घोषणा किन गर्नुपर्यो  राष्ट्रिय सहमतिबेगर संविधानसभाको निर्वाचनको घोषणा गर्न किन हतारियो  र घोषित मंसिरको मितिमा निर्वाचन हुने अनुकूलता नदेखिएपछि यसका लागि के सोचिँदैछ  निर्वाचनको घोषणा गरेर संविधानसभाको अवसान पनि गराउने र फेरि त्यसको पुनस्र्थापनाको बतासे कुरा पनि गर्ने  यस्ता यावत प्रश्नको घेराबन्दीमा सरकार परिरहेको बखत त्यसको जवाफ दिनुको साटो सत्तारुढ दलहरूले एनेकपा माओवादीका अध्यक्ष पुष्पकमल दाहालको नेतृत्वमा संघीय लोकतान्त्रिक गणतान्त्रिक गठबन्धनको निर्माण गरेका छन्  
	संविधानको स्रोत जनता हो भन्ने सिद्धान्त बमोजिम सार्वभौमसत्ताको प्रयोगद्वारा विगतमा संविधानसभाको गठन भएको थियो  नेपालमा संविधानसभाबाट पहिलोपटक जनताले जनताका लागि जनचाहना अनुसारको संविधान बनाउने भविष्यदृष्टि तय गरिएको थियो  तर जब संविधानसभाले आफ्नो पहिलो अवधि पूरा गर्यो भूराजनीतिले त्यसैबेलादेखि यसलाई कोल्याप्स गराउने दाउ र दबाबमा देखियो  संविधानसभाको निर्वाचन पटकपटक दोहोरिने आवधिक निर्वाचन होइन  विगतमा संविधानसभाको निर्वाचनका लागि व्यापक राष्ट्रिय सहमति निर्माण गरिएको थियो  अनि पो त्यो सम्भव भयो  संविधानसभा समाप्त हुनुका पछाडि भूराजनीतिक कारण प्राथमिक हो भन्ने जनविश्वास बढ्न थालेको छ  यस परिप्रेक्ष्यमा घोषित निर्वाचनका लागि राष्ट्रिय सहमतिको विस्तार कार्यमा लाग्नुभन्दा प्रमुख दलहरूबीच न्युनतम समझदारी हुने वातावरणलाई समेत तिलाञ्जली दिन खोजेको देखिन्छ  यसले कतै निकासको चाबी हराउँदैछ भन्ने संशय थपिएको छ  
	संयुक्त लोकतान्त्रिक मधेसी मोर्चालेप्रचण्डको राजनीतिक नेतृत्व स्वीकार गरेर सती जाने बाटो रोजेको देखिन्छ  विगतको मधेसी आन्दोलनबाट मधेसी जनताले राज्यसँग आफ्नो स्वामित्व सम्बन्ध र अधिकारको नयाँ आधार एवं परिभाषा खोजेको थियो र त्यो संविधानसभाबाट प्राप्त हुने नयाँ संविधान लेखनबाट नै सम्भव थियो  संविधानसभाको निर्वाचनबाट मधेसी मोर्चा राष्ट्रिय राजनीतिमा चौथो शक्तिका रुपमा स्वतन्त्र छवि बनाउन सफल भयो र त्यसलाई अन्य पक्षले स्वीकार पनि गर्यो  मधेसी मोर्चासँगको राजनीतिक गठबन्धनले एमाओादीलाई मधेसमा आधार बनाउन र अंकगणित सुधार्न बल त मिल्ला तर मोर्चाले आफ्नो खुट्टा भासिएको चाल नै पाएको छैन  मोर्चाका नेताहरू कोठे बैठकमा भन्छन् एमाओवादीसँगको सहकार्य छोटो अवधिका लागि हो उसलाई यतिखेर एक्लै अखडामा छाड्दैनौं तर अनुकूल मौकामा हामी अलग हुन्छौं  बुझ्नुपर्ने कुरा के हो भने राजनीति सधैं सरल रेखा भएर गुज्रिँदैन  
	यतिखेर सत्तारुढ पार्टीको तर्फबाट भन्न थालिएको छ कामचलाउ सरकारको राजीनामा संसारमा कहीं पनि हुँदैन  त्यससँगै जोडिएर प्रश्न उठ्छ के राष्ट्रिय सहमतिबेगर संविधानसभाको दोस्रो निर्वाचनको घोषणा गर्ने सरकारले सडक पनि आफैं कब्जा गर्न खोज्छ  प्रधानमन्त्री डा भट्टराईसँग यसको जवाफ छैन  किनभने उहाँ आफ्नै दलभित्र प्रतिरक्षात्मक अवस्थामा देखिनुभएको छ  मूलतः प्रचण्डव्यूहमा प्रधानमन्त्री र मधेसी मोर्चा फस्न पुगेको छ  
	काठमाडौंको गल्लीमा अर्काे बहस पनि सुनिएको छ  पहिलो संविधानसभाको निर्वाचले लामो इतिहास भएको राजतन्त्रलाई फाल्यो अब दोस्रो निर्वाचनले के गर्ला कुनै नवस्थापित संस्थाहरूलाई आघात त पुर्याउँदैन  अबको शक्ति सन्तुलन फरक हुन्छ  परिस्थिति फेरिएको छ हस्तक्षेपको प्रवृत्ति र दिशा बदलिएको छ  भन्न के खोजिएको हो भने परिवर्तनका लागि भनेर जेजस्ता नारा र दिशा रोजिएको छ त्यसले अस्वाभाविक संक्रमणबाट गुजि्ररहेको मुलुकलाई निकास दिँदैन  
	प्रतिपक्षी भूमिका पनि लाचार र दिग्भ्रमित छ  कांग्रेस आफैंभित्र अलमलिएको छ गृहकलहले आहत छ  एमाले फेरि कुर्सीका लागि र्याल चुहाउन थालेको छ  यी दुईको असमर्थताले पनि सरकारमा रहेकाहरू चाबी हराएर सत्ताकोठरीमा मनमौजी लिप्त देखिएका हुन्  यो अवस्थामा खुला समाजको निर्माण झन् दुरुह हुँदै जान्छ  सबभन्दा ठूलो घाइते नागरिक अधिकार बनाइनेछ  अध्यादेशबाट जवाफदेहविहीन तरिकाले मुलुक हाँक्ने काम हुन्छ  अध्यादेशको आवश्यकता र औचित्य पुष्टि गर्ने सरकारी होड चल्छ  संक्रमण लम्बिन्छ  सरकार र सडक कब्जा गर्नेहरूको निगाहमा नागरिक बाँच्नुपर्ने हुन्छ  सात र सत्र साल बीचको खेल पुनः दोहोरिन सक्छ  दक्षिण एसियामा शीतयुद्धको दोस्रो संक्रमण सुरु हुने थलो नेपाल बन्न सक्छ   
	हो केवल सत्तारुढ मोर्चाबन्दीले पछिल्ला राजनीतिक उपलब्धिहरू ओझेल पर्ने त्रास देखिएको छ  राष्ट्रपति संस्थालाई कमजोर र विवादित बनाउने खेल हुन्छ  उसो त गठबन्धनका अध्यक्ष प्रचण्डले गत साता राष्ट्रपतिलाई भेटी राजनीतिक सहमतिका लागि मोर्चा बनाएको बताएका छन्  तर पनि गठबन्धनको राजनीतिक आयाम भनेको ध्रुवीकरण बढाउने राज्य पुनर्संरचनाको सवालमा पोजिसन लिने र सहमतिभन्दा सस्ता कुराहरू सार्वजनिक गर्ने प्रवृत्ति बढाउँछ  कांग्रेसएमालेले वषर्ापछि आन्दोलन गर्ने बताइरहेको परिप्रेक्ष्यमा गठबन्धनले त्यो स्पेस पनि ओगट्न खोज्दा मुठभेड बढ्छ  तिक्तता थपिन्छ   
	अनि हुलमुलमा चाबी जसको हातमा रहन्छ ऊ लाभ लिन झम्टिन्छ  गठबन्धनबाट मधेसी मोर्चा अलग हुन पनि सहज छैन  जसरी गठबन्धनमा सामेल हुनुको औचित्य पुष्टि गर्न गाह्रो छ त्यस्तै अलग हुनुको सन्दर्भलाई जनतामा अथ्र्याउन मुस्किल छ  प्रतिपक्षको कारणले गर्दा वर्तमान सरकारको आयु लम्बिँदै जाने आँकलन गरेर पनि केही मधेसी दलहरू सत्तास्वाद चाखिराख्न गठबन्धनलाई रोजेका छन्  कतिपयको बुझाइ के छ भने सरकारबाट अलग त्यतिखेर हुने जतिखेर त्यो परिस्थितिलाई जनताबीच भोटबैंकका रुपमा लग्न सहज देखियोस्  मैथिलीमा एउटा उखान छ जसको अर्थ हुन्छ हाँस्नु र गाला फुलाउनु दुवै सँगसँगै हुँदैन  आफ्नो अनुकूलका समयसम्म सरकारमा पनि बस्ने र फेरि राजनीतिक रंग फेरेर सत्तात्यागको नाटक पनि गर्ने यसरी लोभलाभको अनुकूल परिस्थिति प्रायः हुँदैन र त्यो मधेसी मोर्चाको सन्दर्भमा पनि देखिन्छ  
	मुख्य तीन दलले बुझ्नुपर्ने के हो भने मधेसी जनताले राज्य संरचनामा आफ्नो ऐतिहासिक एवं परम्परागत थातथलोसहितको पहिचान सम्बन्ध र त्यसको मान्यता खोजेका हुन्  जे जसरी भए पनि राज्यको आन्तरिक संरचना र शक्तिको वितरण अब यथास्थितिमा रहन सक्दैन  मधेसी जनता संघीयता बेगरको संविधान पनि स्वीकार गर्दैन  यी कुरा उल्लेख गरिरहँदा यो प्रष्ट हुनु पनि जरुरी छ मधेसी र मधेसवादी दल दुई फरक तथ्य पनि हुन्  हो मधेसवादी भनिने दलहरू आफूलाई मधेस र मधेसी जनताको सच्चा प्रतिनिधि भएको दाबी गरिराख्छन् र अहिले त्यसैको ब्याज खाँदैछन्  
	अगाडि बढ्नका लागि देब्रे पाइला चालिसकेपछि दाहिने खुट्टा नउचाली हुँदैन  यतिखेर सहकार्य र संवादको संस्कृति स्थापित गर्नु बाहेकको विकल्प छैन  यसका लागि स्थापित राजनीतिक दलहरूको उपेक्षा र अवमूल्यन पनि गरिनु हुँदैन  तर व्यवहारमा देशलाई एमाओवादीको महाधिवेशनसम्मका लागि बन्दी बनाएर लाने प्रपञ्च रचिँदैछ  त्यसैले एमाओवादीमधेसी मोर्चा चाबी हराएर सडक र सरकारमा हम तुम एक कमरे में गाउन निमग्न देखिएको हो भने त्यो कमसेकम डा बाबुराम भट्टराई र महन्थ ठाकुरको राजनीतिक स्वास्थ्यका लागि पि्रतीकर च्वइस होइन  
	राजनीतिक गठबन्धन आफैंमा गलत प्रक्रिया होइन तर यसको उत्पत्तिको समय र सरोकारले मात्र यसलाई स्थापित र फराकिलो स्वीकार्यको स्थिति दिन्छ  जनताको पक्षमा देखिएका उपलब्धिहरूको रक्षा गर्दै लोकतान्त्रिक समाज निर्माण कार्यलाई संस्थागत गर्न अहिले व्यापक राष्ट्रिय सहमति चाहिएको छ  केही राजनीतिक यक्षप्रश्नहरूको जवाफ बडो सुझबुझ र मसिनो तरिकाले सहमतिको आधारमा खोज्नु पर्नेछ जसले राष्ट्रिय निकासको मार्गचित्रलाई रेखांकित गर्छ  अन्ततोगत्वा निर्वाचन नै विकल्प हो ढिलोचाँडो सबै निर्वाचनका लागि तयार र तत्पर हुनैपर्छ  हो निर्वाचनलाई मध्यनजर राखी राजनीतिक गठबन्धन निर्माण गरिँदा जनताले त्यसको मूल्यांकन गर्छ तर अहिले धमिलो परिवेशमा गठबन्धन निर्माणले सहमतिको चाबीलाई हराएको नै मान्नुपर्ने हुन्छ 
"
