माओवादीमा फाटेको मन"जो विरोधीले चाहेका छन् त्यो स्वयम् माओवादीले नै गरिदिंदैछन् ""
	 
	व्यावहारिक रूपमा फुटिसकेको माओवादी पार्टी अहिले विधिवत रूपमै विभाजनको संघारमा छ र त्यसको साइत कुरेर बसेको छ  जनयुद्धको भीषण प्रतिकूल अवस्थामा पनि राजनीतिको केन्द्रीय हिस्सा बन्न पुगेको माओवादी शान्तिकालमा भने कतिपय नेतृत्व मनोयुद्धको चक्रव्यूहमा फस्न पुग्यो  गतिशील अवस्थाको नाडी छाम्न चुक्दा शान्ति अभ्यासमा आदर्श फलाक्दै दुश्मनको धरापमा पनि फसे  यसमा विशुद्ध प्राविधिक पक्ष छन् कि सैद्धान्तिक वा मनोवैज्ञानिक पक्ष पनि हावी भएको छ भन्ने कुरा गम्भीर विषय हो  यसका लागि उत्थान आधार र अन्तरविरोधको सैद्धान्तिक र मनोवैज्ञानिक पाटा केलाउनुपर्ने हुन्छ  
	जबजब सरकारको नेतृत्व गर्ने हैसियतमा राजनीतिक दलहरू पुग्छन् तबतब हरेक पार्टीले विभाजनको नियति भोग्नुपरेको छ  दशकदेखिकै नेपाली राजनीतिक पीडा हो  अहिले प्रतिकूलतामा उच्च त्याग र आदर्श देखाउने माओवादीहरू नै अनुकूलतामा फुटका तर्क कोरल्दै आफन्तलाई नै वैरी देख्दै सडक रमितामा ओर्लिएका छन्  जो विरोधीले चाहेका छन् त्यो स्वयम् माओवादीले नै गरिदिंदैछन्  
	विगतमा पार्टीका आन्तरिक र बाह्य समस्या चुनौती र बुझाइमा अनेकता थिए  नयाँ र विकसित समस्यालाई पुरानै तरिकाले बारम्बार हल गर्न सकिंदैनथ्यो  त्यसले भ्रम आक्रोश र पीडा जन्माउनु स्वाभाविकै हुन्थ्यो  जुन राजनीतिले आफ्नै उपलब्धि जोगाउन र संस्थागत गर्न सक्दैन त्यसले जतिसुकै प्रगतिशील र क्रान्तिकारी कुरा गरे पनि आखिर त्यो क्रान्तिकारी रोमान्समा फेरिनेछ र आदर्श गफ खोकिराखेको हुन्छ  
	युद्धमोर्चामा अनेक दाउपेच चल्छन्  पाल्स्ाी कुरामा कूटनीतिक अभ्यास भए तापनि राजनीतिक संघर्ष र अभियान भने कहीं कतै पाल्सी कुरामा चल्दैनन्  अझ संसारकै कम्युनिष्टहरूले आफ्ना घोषित दीर्घकालीन उद्देश्य नीति कार्यक्रम र कार्यदिशा कहिल्यै लुकाएनन् हाकाहाकी भने  तत्कालीन संगठन र योजनाको गोपनियता रक्षामात्र गरे  त्यो स्पष्टसँग भन्न नसक्नु अहिले किरण समूहको मुख्य समस्या हो  उनीहरूको अर्को विवशता भनेको कुनै मौलिक विकल्प र कार्यक्रम नहुनु भावना र आदर्शमा खेल्दै र उराल्दै क्रियामा नभई प्रतिक्रियामा हाँकिनुमात्र हो  
	शान्ति र सविधानको पूरा होला र त्यसको श्रेय माओवादीको मूल नेतृत्वलाई जाला भनेर जसरी कांग्रेस एमाले आतंकित छन् राजावादीहरू छटपटाएका छन् किरण पक्षको उग्रताले त्यस्तै मनस्थिति देखाएको छ  संविधानसभामार्फत अगाडि बढ्ने  सालको कार्यदिशा नमान्ने हो भने फेरि जनयुद्धमा र्फकनुपर्ने हुन्छ नत्र त्यो राजनीतिक कोर्स पूरा हुन दिनुपर्छ  जब आधारभूत रुपमै सहमति छैन भने पुनः छापामार युद्धमा र्फकने कार्यदिशा अपनाउँदै पार्टी फुटको औपचारिक घोषणा गरिनुपर्छ  कुनै मुद्दाविशेषमा मात्र भिन्नता हो भने पार्टीका आन्तरिक बहसबाट हल गरिनुपर्छ  जब ती दुवै गरिंदैनन् भने त्यो अराजनीतिक पाखण्डी र बदलाका उत्तेजना र कुण्ठाबाहेक केही होइन भनेर मान्नुपर्ने हुन्छ  यस्ता प्रलाप शान्ति र संविधान विरोधी प्रायोजित अभियानभन्दा भिन्न हुँदैनन्  
	सहमतीय अभ्यासको पाँच वर्षपछि संविधानसभाको समयसीमा घर्कनै थाल्दा माओवादी पार्टी फुट्नलाग्दा अनेक आशंका उठनु स्वाभाविक हो  फुटलाई या त पहिल्यै व्यावहारिक रुप दिनुपथ्र्याे अथवा दुई महिनापछि यो विवाद अाउन सक्थ्यो अथवा अहिले व्यवहारमा जुन फुट देखिएको छ त्यसलाई वैधानिक रुपमै घोषणा गर्न सकिन्थ्यो  तर ती सबै भएनन् किन त  
	क जे छ त्यो भन्न नसक्नु जे गर्नुछ त्यो स्वयं हुन नसक्ने नियति देखिनु  देशकै अहिलेको मूल एजेन्डा शान्ति र संविधानको जिम्मेवारी नलिएर भाँजो हाल्दै क्रान्तिको स्वैरकल्पना गर्नु  प्रतिशोधी मानसिकताले हाँकिएर कुण्ठा प्रलाप गर्नु  अवैधानिक बाटोमा अग्रसर भइरहँदा पनि संसदीय वैधानिक मोहभंग हुन नसक्नु  यदि शान्ति र संविधानलाई बेवास्ता गरेर पुनः छापामार आन्दोलनमा र्फकने कुरा सार्वजनिक गरे जनमतबाट कटिने र पार्टी अवैध हुने देख्नु  अत्यधिक कार्यकर्ताले पार्टी फुट नचाहेकाले पनि द्वैध भूमिकामा देखिने बाध्यता आउनु  आम जनताले शान्ति र संविधानभन्दा अरु कुरा सुन्न पटक्कै नचाहनु  स्वयं माओवादीको दोस्रो राष्ट्रिय सम्मेलन 
	 ले तय गरेको राजनीतिककोर्स अझै पूरा नभइसक्नु तर त्यसलाई हाकाहाकी भन्न र अस्वीकार गर्न नसक्नु  
	राज्यसत्ताको संरचनामै परिवर्तन हुनसक्छ कि सक्दैन  अहिले चासो र चिन्ताको विषय यो हो  पार्टी एक तर कार्यक्रम अलग भन्ने संसारमै नभएको दुनियाँलाई बेवकुफ बनाउने प्रयास माओवादीमा हुँदैछ  पार्टी फुटेको छैन र शान्तिसंविधान विरोधी पनि होइनौं भन्दै संघारमा पुगेको समयमा भाँजो हाल्ने प्रयास कमरेड किरणहरूबाट हुँदैछ  एकातर्फ राजतन्त्रवादीहरूको सक्रियता अर्कातर्फ मण्डले राष्ट्रवादको कोकोहोलो बढ्दा कतै यो अघोषित एकता त होइन भन्ने आशंका त्यतिकै छ  यदि संविधानसभाबाटै राज्यको संरचनात्मक परिवर्तन सुनिश्चित भयो भने माओवादी एजेन्डा कार्यान्वयन भएको टाउको दुखाइरहेका नकार सरोकार राख्ने विदेशी शक्तिहरूको कतै आदर्श जामामा घुसपैठ त छैन  आशंका पनि त्यतिकै बढाएको छ  ज्ाहिले पनि ऐतिहासिक टर्निङ प्वाइन्टबाटै बढेको दूरी कोणात्मक रुपमा फैलिंदै जान्छ  कोणात्मक दूरीको मिलन भने एकचक्र फन्को मारेपछि मात्र हुन्छ  नत्र फाटेको मन मिल्न सम्भव छैन  तत्कालका लागि फाटेका मन र कोणात्मक दूरीमा विकास भएको सम्बन्धको मिलन कठिन विषय हो  
	लेखक माओवादीका केन्द्रीय सल्लाहकार हुन्  
	 
	
"
