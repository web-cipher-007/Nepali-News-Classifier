"मोरिकावा मन्त्री कर्मचारी र युनियनका कुरा"उनले भने म मेरो सुपरभाइजरलाई मात्र चिन्छु  "
	मैले पनि त्यो जापानीलाई फूर्ति दिने हिसाबले सोधें रुहितारो हासिमोतोलाई चिन्नुहुन्छ  उसले सपाट उत्तर दियो को हो त्यो  हाम्रो कारखानाको कुन विभागमा काम गर्छ  मैले भनें जापानको कारखानामा होइन राजनीतिमा काम गर्छ नेता हो  मेरो कुरा सुनेर त्यो जापानी मस्त हाँस्यो र भन्यो हेर्नुस् म आफ्नो कम्पनीको सुपरभाइजरबाहेक कसैलाई चिन्दिनँ र कुनै ठूलो मानिस चिन्ने रहर पनि छैन  
	 
	रुहितारो हासिमोतो  जापानका प्रधानमन्त्री हुनु धेरै वर्षअघिदेखि नै उहाँसँग सामान्य परिचय थियो  सम्बन्धका सूत्रधार हुनुहुन्थ्यो कुमार खड्गविक्रम शाह  नेपालमा राजपरिवारको जगजगी भएका बेलामा पनि कुमार साबलाई मैले व्यक्तिगत रूपमा भलाद्मी र सहज मानिसका रूपमा चिनें  लेखपढमा गहिरो रुचि राख्ने खड्गविक्रम शाहले महेन्द्र राजाकी छोरी विवाह नगरेको भए सम्भवतः उनी नेपालका कहलिएका बुद्धिजीवीमा दरिने थिए   
	खैर के भएको भए के हुने थियो भन्ने अड्कलबाजी छाडेर म स्तम्भको सुरुवात रुहितारो हासिमोतोका सम्झना प्रसंगबाट गर्न चाहन्छु  कुमार साबले पहिलोपटक परिचय गराएको रात्रिभोजको कालखण्डमा हासिमोतो न त प्रधानमन्त्री थिए न विदेशमन्त्री  ती दिनहरूमा त हासिमोतो जापानका सामान्य नेता थिए र जापान पर्वतारोहण संघका अध्यक्ष  पहाड र पर्वतारोहणप्रति गहिरो प्रेमले गर्दा हासिमोतो पटकपटक नेपाल आउँथे र आएका बेला नेपाल पर्वतारोहण संघका अध्यक्ष खड्गविक्रम शाहसँग उठबस हुनु स्वाभाविकै थियो  करिब  वर्षअघि होटल अन्नपूर्णमा एक साँझ नेपाली लोकगीत भाखाको तालमा हल्का मापसे गरेर मस्त नाच्दै गरेका हासिमोतोको मुहार मेरो सम्झनाको क्यामेरामा अझै कैद छ  
	कालान्तरमा म एकपटक जापान पुगें  जापानी टेलिभिजन कम्पनी एनएचकेमा तालिम लिन  एक दिन टोकियोबाट कोबेतिर घुम्न जाने क्रममा प्रसिद्ध बुलेट ट्रेन चढें  ट्रेनमा मेरो छेउ एक जापानी थिए  इन्जिनियर रहेछन् नाम मोरिकावा  हल्काफुल्का अंग्रेजी बोल्ने  हामी नेपालमा कतिपय अवस्थामा निजी परिचयभन्दा पनि कुनै तेस्रो नाम चलेको मानिसको उल्लेख गरेर कुराकानीलाई अगाडि बढाउँछौ भनौं या धाक देखाउँछौ भनौं  बेलाबखत अनायास हाम्रो मुखबाट निस्कन्छ फलानो फलानो ठूलो मानिस त मेरो मित्र हो मेरो काका हो मामा हो ससुरा हो ज्वाइँ हो भान्जा हो भतिज हो आदि इत्यादि   
	मैले पनि त्यो जापानीलाई फूर्ति दिने हिसाबले सोधें रुहितारो हासिमोतोलाई चिन्नु हुन्छ  उसले सपाट उत्तर दियो को हो त्यो  हाम्रो कारखानाको कुन विभागमा काम गर्छ  मैले भनें जापानको कारखानामा होइन राजनीतिमा काम गर्छ नेता हो  मेरो कुरा सुनेर उ मस्त हाँस्यो र भन्यो हेर्नुस् म आफ्नो कम्पनीको सुपरभाइजरबाहेक कसैलाई चिन्दिनँ र कुनै ठूलो मानिस चिन्ने रहर पनि छैन चिन्ने आवश्यकता पनि छैन  मेरो जीवन चलाउनका निम्ति त्यही एउटा सुपरभाइजर काफी छ  
	गत साताको कुरा हो नेपालमा मन्त्री कर्मचारी र युनियनका आपसी सम्बन्धमा केन्दि्रत समाचारहरू प्रकाशमा आइरहे  मदिराले मातेका एक मन्त्रीले सरकारी अस्पतालमा पुगेर त्यहाँ ड्युटीमा बसेका सरकारी कर्मचारीलाई देखाएको तमासाको समाचार शिक्षासचिवको कार्यालयमा केही युनियन नेताहरूको अभद्र व्यवहार र दवाव सहन नसकी शिक्षासचिवले दिएको राजीनामाको खबरले पनि व्यापकता पायो  त्यस्तै सिँचाइमन्त्रीले गरेको व्यवहार सहन नसकी सिँचाइसचिव सहकर्मीहरूको दलबलसहित प्रधानमन्त्रीकोमा उजुरी गर्न पुगिन्  हिजै मात्र पटाक्षेप भएको सरिता गिरी प्रकरण आदि  यीमध्ये पछिल्ला तीन प्रसंगचाहिँ मूलरूपले नेपालको सरुवा उद्योगको राजनीति सँग सम्बन्धित थिए   
	हामी सबैले बडो गहिरो तवरले बुझ्नुपर्ने के छ भने आजको नेपाल तीनखम्बे नीतिमा चलेको छ  यो तीनखम्बे नीति भनेको योग्यताबिनाको आकांक्षा कर्तव्यबिनाको अधिकार र उत्पादनबिनाको वितरण हो  पहिला पनि लेखियो दोहोर्याउन जरुरी छ राजनीति नेपालको सबैभन्दा ठूलो उद्योग हो  यो उद्योगमा केही लाख मानिसले प्रत्यक्ष र परोक्ष रूपले रोजगार पाएका छन्  पाठकहरूले यो नठान्नु होला कि नेपालमा राजनीतिक नेता वा कार्यकर्ताले मात्र राजनीति गर्छन्  धेरैथरी वर्ग र पेसाका केही न केही मानिसहरू नेपालको यो सबैभन्दा ठूलो उद्योगमा धेरथोर सेयरहोल्डर भएर बसेका छन्   
	हुनत यी केहीको संख्या कुल जनसंख्याको हिसाबले अत्यन्तै न्यून भए तापनि निकै भोकल र भोलाटाइल भएकाले बढी सुनिन्छन्  यीमध्ये केहीले आफूले जागिर खाने सरकारी अफिसमा कुनै कामै नगरी महिनावारी तलबको आनन्द लिएर हाकिमहरूलाई हिजो राति दाइ मन्त्रीसँग मस्त बसियो तपाईंको बारेमा राम्रो कुरा गरिदिएँ ढुक्क बस्नुस् मैले भनेको दुईचार काम नगरेचाहिँ राम्रो हुँदैन भनेर हिँडेको वषौर्ं भइसक्यो  यहाँ यस्ता उच्चपदस्थ पेसेवर सरकारी कर्मचारी पनि छन् जसको राजनीतिक पहुँच र प्रभाव कतिपय मन्त्री र नेताभन्दा बढी छ  
	नेपालको प्रशासनमा मात्र होइन जीवनका धेरै क्षेत्रहरूमा पछिल्ला केही वर्षहरूमा भत्काउने युग चलेको छ  हामीलाई केही न केही सधै भत्काइरहनुपर्ने  यो क्रममा हामीले केही भत्काउनैपर्ने र युग नसुहाउने खालका संरचना र मूल्यमान्यता भत्कायौं  तर यसै मेसोमा केही हटाउनै नपर्ने कुराहरू पनि हामीले जानेरनजानेर पाखा लगायौं  हुनत परिवर्तन संसारको पहिलो नियम हो  आज जे छ जस्तो छ भोलि त्यो त्यस्तै रहने छैन त्यसको स्थान कुनै अर्कै मान्यता र व्यक्तिले लिने छ  अनित्यबोध हाम्रो पूर्वीय दर्शनको आधारपत्र हो यो शाश्वत सत्य हो तर भत्काइएका संरचना मूल्य र मान्यताको स्थानमा केकस्ता मूल्य र मान्यता प्रतिस्थापित हुने छन्  भन्ने निर्धारण नै नगरी गरिएका कतिपय विशुद्ध विनाशी कर्मले गर्दा हाम्रो संक्रमणकाल लामो र जटिल हुँदै गएको छ  र यसैको प्रभाव हरेक क्षेत्रमा देखिँदैछ  यही जटिलता र अन्योल नेपालमा पछिल्ला वर्षहरूमा मन्त्री कर्मचारी र युनियनका आपसी सम्बन्धहरूमा पनि प्रक्षेपित भएको छ  पञ्चायतकालमा प्रशासन चलाउन सहज थियो  सजिलो यस अर्थमा किनभने त्यो व्यवस्था एकांगी र एकोहोरो थियो  ठूल्ठूला सचिवज्यू र हाकिमहरूका अगाडि मुनिका कर्मचारीहरूको बोली फुट्दैनथ्यो  सरकारी सञ्चार माध्यमको समाचार कक्षमा काम गर्नेलाई समाचारको प्राथमिकता निर्धारित गर्न कुनै मुस्किल थिएन  सबैभन्दा माथि राजाको समाचार त्यसपछि रानी त्यसपछि युवराज एवं क्रमले जदौ प्रभु  म सम्झन्छु  भदौ  को बिहान  बजे प्रलयकारी भूकम्प आयो  सयौं नेपाली मरे  तर त्यो प्रलयकारी भूकम्प आएको दुई घन्टापछि बिहान  बजेको रेडियो नेपालको मुख्य समाचार थियो मुमाबडामहारानी सरकारको जन्मोत्सव भव्य रूपले मनाइँदै  खैर अरू जे जस्तो भए तापनि एउटा कुरा हामीले स्वीकार गर्नैपर्ने हुन्छ त्यो बेलाको प्रशासन आजको तुलनामा धेरै अनुशासित थियो  अनुशासनको स्रोत त्रास थियो वा आत्मानुशासन थियो  भन्नेमा चाहिँ विवाद गर्न सकिन्छ   को परिवर्तनलगत्तै पछि तत्कालीन प्रधानमन्त्री कृष्णप्रसाद भट्टराईले एक साँझ भन्नुभयो मुख्यसचिव लोकभक्त श्रेष्ठ आपनो राजीनामा लिएर आएका थिए मैले स्वीकार गरिनँ  बिचरा प्रशासनयन्त्रको के दोष  राजनीतिक नेतृत्वले जसरी हाँक्यो त्यसरी चल्ने त हो  सर गिरिजाशंकर बाजपेयी बि्रटिस इन्डियाका पनि मुख्यसचिव थिए  नेहरूजीले पनि उनैलाई स्वतन्त्र भारतको मुख्यसचिव बनाए  त्यस अवसरमा गिरिजाशंकरले भनेछन् हिजोसम्म म बेलायत सरकारको आदेशमा त्यसबेलाको कानुनअनुसार तपाईंहरूलाई डन्डा हान्थें आजदेखि स्वतन्त्र भारतको कानुनअनुसार तपाईंको आदेशबमोजिम अरूलाई कानुनसंगत ढंगले लाठी प्रहार गर्नेछु   
	इतिहास साक्षी छ त्यत्रो ठूलो राजनीतिक परिवर्तनपछि प्रधानमन्त्री भएका किसुनजीले प्रशासनयन्त्रमा कुनै भाँडभैलो नमच्चाइ सहज रूपले वर्ष दिनभित्रै देशलाई नयाँ संविधान दिएर सत्ता हस्तान्तरण गर्नुभयो  प्रशासनिक इतिहास यो कुराको पनि साक्षी रहने छ कि त्यसपछिका वर्षहरूमा नेपाली प्रशासनयन्त्रको जुन हदमा राजनीतिकरण भयो त्यसले कालान्तरमा मन्त्रालय चलाउने राजनीतिक नेतृत्व र प्रशासनिक संयन्त्र दुवैथरीलाई कमजोर र थलथले बनायो  त्यही क्रम बढ्दैबढ्दै गएर आजको नेपालका अधिकांश मन्त्री मन्त्रीजस्ता छैनन् र कर्मचारी कर्मचारीजस्ता छैनन्  मन्त्रीसँग मन्त्रीको सान छैन कर्मचारीसित राष्ट्रसेवकले पाउनुपर्ने मान छैन  मर्यादाहरूको सर्वपक्षीय उल्लंघन भएको छ  कतिपय सरकारी कार्यालयमा त्यो विभागको नाम लेखिएका साइनबोर्ड छेउमै त्यसभन्दा ठूला आकारमा युनियनको नाम लेखिएका बोर्ड झुन्डाइएका छन्  विभागभित्र युनियन हुन्छ कि युनियनभित्र विभाग  भन्ने विषयमा साहसिक राजनीतिक प्रस्टता आवश्यक छ  कतै हामी राजनीति र प्रशासनयन्त्रबीचका लक्ष्मणरेखालाई जानीनजानी ओभर स्टेप त गरिरहेका छैनौं  भन्ने विषयमा सबै पक्षबाट आत्मसमीक्षा जरुरी भएको छ  
	शिक्षक र विद्यार्थीलाई आआफ्नो दलगत राजनीतिको हतियार बनाउन नपुगेर कर्मचारीतन्त्रमा समेत हात लामो गर्न पुगेका नेताहरूले इतिहास र वर्तमानको घटनाक्रमबाट निचोडमा शिक्षा लिन जरुरी छ  नेताको काम नीति दिने हो  त्यो नीतिलाई के कसरी को  मार्फत कार्यान्वयन गर्न सकिन्छ भन्ने जिम्मा प्रशासनिक नेतृत्वको सहमतिमा गरिए मात्र नीतिले राम्रो नतिजा दिन सक्छ  इतिहासको एक कालखण्डमा हामीले एक अधिनायकवादी शैलीमा प्रशासन चलाएर हेर्यौं  त्यो प्रशासनले सरकारको काम कहिले जाला घाम भन्ने उखानलाई जन्म दियो  सिर्जनात्मक हुन सकेन  होस् पनि कसरी  कुनै पनि अधिनायकवादको सेपिलो छायामुनि सिर्जनाको बिरुवा विरलैमात्र हुर्कन सक्छ  ठीक त्यसैगरी पछिल्ला वर्षहरूमा नेपाली प्रशासनलाई भडुवा राजनीतिकरणको ग्रहण लागेकाले यसले जनतालाई दिनुपर्ने उज्यालो दिन सकेको छैन   
	केही दिनअघि एक कर्मचारी युनियनले मन्त्री र सचिवको टेबुल ठोके र अर्को प्रतिनिधि मण्डलले सिंहदरबारमा प्रधानमन्त्रीजीसँग बाझाबाझ गर्यो भन्ने समाचार पढ्दा मलाई अचानक वषौर्ंअघि जापानको बुलेट ट्रेनमा भेटिएका मोरिकावाको याद आयो  एक सुन्दर शान्त र समृद्ध जीवनयापन गर्नका निम्ति जापानमा मोरिकावालाई आफू काम गर्ने कम्पनीको सुपरभाइजरबाहेक अरू कसैलाई चिन्नु परेन  हामीकहाँ चाहिँ हरेक चोक र भट्टीमा प्रतिपल सहजै भेटिने हजारौं मानिसहरू सानोसानो कुरामा मन्त्री प्रधानमन्त्री सचिव वा युनियनको धाकधक्कु दिइरहेका हुन्छन्  यतिका धेरै मात्रामा धाकधक्कु को यति सस्तो सप्लाइ भएपछि वस्तुको भाउ त घट्ने नै भयो  मन्त्रीले मन्त्रीजस्तो भएर बसिदिए राष्ट्रसेवकले राष्ट्रसेवकझैं जनतालाई व्यवहार गरिदिए मन्त्री राष्ट्रसेवक कर्मचारी युनियन र जनता सबैको सम्मान एकैपटक बढ्ने थियो  कसैको सम्मान बढाउनका निम्ति कुनै अर्को मानिसको स्वाभिमान भत्काइरहन पर्दैन नि  पर्छ र   
	 
	 
	 
	 
	 
	 
	 
	 
	
"
