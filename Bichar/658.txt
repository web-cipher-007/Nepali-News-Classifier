"राष्ट्रियता बीपी र कांग्रेस"पार्टीले रामायण पाठ गरेजस्तै बीपीवादको पाठ गरिरहनुभन्दा  त्यसलाई समयानुकूल ढङ्गले संशोधन गर्न जरुरी छ "
	आधुनिक नेपाली राजनीतिका सर्वोच्च व्यक्तित्व बीपी कोइरालाको निधनको तीन दशकपछि विगतमा उहाँलाई भारतीय दलाल भनी आरोप लगाउँदै आफ्नो राजनीति चलाउने नेपालका कम्युनिष्टहरू र त्यसरी नै बीपीलाई अराष्ट्रिय तत्व भन्दै फाँसीको माग गर्दै पञ्चर्यालीको नेतृत्व गर्ने पूर्वपञ्चहरू अहिले बीपीलाई महान राष्ट्रवादी नेता भन्दै उहाँको प्रशस्ति गाउन थालेका छन्  बीपी स्वयम् समेतले स्थापना गरी जीवनभर नेतृत्व गरेको ऐतिहासिक प्रजातान्त्रिक दल नेपाली कांग्रेसले भने उनलाई बिर्संदै गएको अनुभूति भैरहेछ   
	बीपीलाई सम्झनु भनेको बीपी स्मृति दिवस वा जन्मजयन्तीका अवसरमा उनको तस्वीरमा दुई थुङ्गा फूल चढाउनु र उनीप्रति ओठेभक्ति देखाउँदै श्रद्धाञ्जलीका कोरा शब्द खर्च गर्दै भाषण छाँट्नुमात्र होइन  महान प्रजातन्त्रवादी नेता एवम् विचारक बीपीले राष्ट्रिय राजनीति र पार्टीमा स्थापित गरेको विचार सिद्धान्त र कार्यक्रमलाई व्यवहारमा अपनाउनु नै उनीप्रतिको सच्चा सम्मान र श्रद्धाञ्जली हुने थियो  कांग्रेस पार्टी र यसका कार्यकर्ताहरू बीपीको नाममा भजन त खुवै गाउँछन् तर कर्म र व्यवहार बीपी विचार दर्शन र सिद्धान्तको ठीक विपरीत गरिरहेका छन्   
	बीपीको राजनीतिक दर्शन र सिद्धान्तको कुरा गर्दा मूलतः राष्ट्रियता प्रजातन्त्र र समाजवादप्रति बीपी कोइरालाले समयसमयमा व्यक्त गरेका विचारहरू पार्टीका सन्दर्भमा उनले निर्धारण गरेका सिद्धान्त र नीतिहरू नै महत्वपूर्ण हुन्  तर कांग्रेस पार्टी र बीपीका राजनीतिक उत्तराधिकारीहरूले बीपी निधनको तीन दशक पुग्दानपुग्दै राष्ट्रियता प्रजातन्त्र र समाजवादका सन्दर्भमा उनले स्थापित गरेको सिद्धान्त मूल्य र मान्यताहरूलाई पूरै चकनाचुर गरे  बीपी कोइराला कम्युनिष्टहरूसंग मिलेर प्रजातन्त्रको आन्दोलन गर्ने पक्षमा थिएनन् प्रजातन्त्र बरू ढिलै आओस् तर प्रजातन्त्रवादीहरूले आफ्नै बुतामा प्रजातन्त्र प्राप्ति गर्नुपर्छ भन्ने मान्यता राख्थे  तर पार्टीले बीपीको निधनको सातै वर्षमा कम्युनिष्ट पार्टीहरूको गठबन्धनको सहयोग लिई  सालको आन्दोलन नेतृत्व गर्यो र प्रजातन्त्रको पुनःस्थापना गर्यो   को जनआन्दोलनसम्म आइपुग्दा संसदवादी धारमा आएका एमालेसहित अन्य सानाठूला कम्युनिष्ट पार्टीसंग मात्र होइन आफ्नै पार्टी र कार्यकर्तालाई निसाना पार्दै कथित सशस्त्र क्रान्तिमा होमिएको हतियारधारी अतिवादी कम्युनिष्ट पार्टी माओवादीसमेतको समझदारी र सहयोगमा निरंकुश राजाका विरुद्ध क्रान्तिको नेतृत्व गर्न पुग्यो  राजतन्त्रको अन्त्य गरी गणतन्त्र स्थापना गर्ने आन्दोलनको नेतृत्व लियो   
	बीपीको सिद्धान्त र नीति विपरीत कम्युनिष्टहरूसँग कांग्रेसले सहकार्य गरेकै कारण  सालको आम निर्वाचनमा संसदमा मुस्किलले  सिट जितेका कम्युनिष्टहरू  को आन्दोलन सफल भई प्रजातन्त्र पुनःस्थापना भएपछि  को संससदीय निर्वाचनमा सम्मानजनक सिट जितेर प्रमुख प्रतिपक्षी दलको हैसियतमा पुगे  लोकतान्त्रिक आन्दोलन र शान्ति प्रक्रियाका नाममा सशस्त्र माओवादीलाई समेत काखी च्यापेपछि त संविधानसभा निर्वाचनमा कम्युनिष्टहरू दुई तिहाइ सिट नै हत्याउन सफल भए र आज कांग्रेस पार्टीसहित मुलुकको सिङ्गो लोकतान्त्रिक शक्तिहरू निरीह देखिएका छन्  प्रजातान्त्रिक आन्दोलन कमजोर भएको छ  कांग्रेसले आफ्नै शक्तिलाई बिर्सेर बीपीको विचार र सिद्धान्त विपरीत कम्युनिष्ट पार्टीहरूसँग सहकार्य गर्नु कति घातक थियो भन्ने कुरा घटनाक्रमले प्रमाणित गरिदिएको छ  
	प्रजातन्त्रका लागि कांग्रेस एक्लैले लड्न नसक्दा वा प्रयत्न नगर्दा कम्युनिष्टहरूसँग मिलेर प्रजातन्त्र त ल्यायौं तर प्रजातन्त्र निरीह भएको छ  प्रजातान्त्रिक दलहरू कमजोर भएका छन्  नेपाली राजनीतिमा सर्वसत्तावादी कम्युनिष्टहरूको विगविगी बढेको छ  शान्ति र संविधान दिन असफल भएको चुनौतीपूर्ण अवस्थामा यति सुन्दर गणतान्त्रिक लोकतन्त्रमाथि नै प्रश्न उठ्न थालिसकेको छ  यस्तो चुनौतीपूर्ण अवस्थामा कांग्रेसका इमानदार कार्यकर्ता एवम् प्रजातन्त्रवादीहरूले बीपीको सैद्धान्तिक आदर्शप्रति गम्भीर हुँदै ढिलो नगरी अगाडि बढ्ने बेला आएको छ  त्यसैगरी हामीले समाजवादी दर्शन र कार्यक्रमलाई पनि पूरै बिर्सियौं  बीपीले नेपालको सन्दर्भमा प्रजातान्त्रिक समाजवादको सुन्दर तस्वीर कोरेका थिए  फाटेको लुगा लगाएर हलो जोतिरहेको किसानको तस्वीरका सामुन्ने बसेर देश निर्माणको योजना बनाउनु भन्ने भावना विपरीत समाजवादी बाटोबाट कांग्रेस विचलित भयो   
	नेपाली राष्ट्रियतामाथि यसै पनि चुनौती त छँदै थिए  पृथ्वीनारायण शाहले नेपाल राष्ट्र स्थापना गरेदेखि नै नेपाली राष्ट्रियता अखण्डता र सार्वभौमसत्ताले विभिन्न कालखण्डमा अनेक चुनौती झेल्दै आएको हो  विभिन्न कमीकमजोरी र आलोचनाका बीचमा पनि शाहवंश र राणाहरूले क्रमिक रूपबाट नेपाली राष्ट्रियतालाई संस्थागत गर्दै यो पुस्तासम्म ल्याइपुर्याएका हुन् भन्ने यथार्थलाई स्वीकार नगर्ने हो भने इतिहासप्रति अन्याय हुनेछ  पछिल्लो चरणमा माओवादीको कथित जनयुद्ध राजा ज्ञानेन्द्रको निरंकुश कदम तत्कालीन सात राजनीतिक दल र माओवादीबीच भएको  बुँदे राजनीतिक समझदारी लोकतान्त्रिक आन्दोलन र शान्ति प्रक्रिया अनि संविधानसभा निर्वाचन र यसको असफलताको पृष्ठभूमिमा इतिहासमै नेपाली राष्ट्रियता यति विघ्न निम्सरो कहिल्यै भएको छैन  प्रधानमन्त्री पदमा टिकिरहनका लागि होनीअनहोनी सम्झौता गर्दै विदेशीका सामु लम्पट हुने प्रवत्ति डरलाग्दो छ  विदेशी नियोगका प्रतिनिधिहरू राजनीतिक दलको बैठकमै उपस्थित हुन थालिसके  सामान्य राजनीतिक नियुक्तिहरूमा पनि विदेशी हस्तक्षेप भैरहेको छ  देशको राष्ट्रियतामाथि खुल्लमखुल्ला चुनौती हुँदा त्यसको प्रतिकार गर्न वा देशको राष्ट्रियतालाई बचाउन नसक्ने दल र शक्तिहरूले गणतन्त्र नेपालप्रति गर्व गर्नुको कुनै अर्थ छैन   
	दर्शन स्वभाव र चरित्रले सामन्तवादी राजाहरू निरंकुश भए पनि राजसंस्थाजति राष्ट्रवादी दुनियाँमा अरू हुनै सक्दैन  बीपी र नेपाली कांग्रेसको लाख प्रयासका बाबजुद राजसंस्थाले लोकतान्त्रिक शक्तिसँग सहकार्य गर्न अस्वीकार गर्दा अन्ततः राजसंस्थाले पतन व्यहोर्नुपर्यो  तर बीपीको विचार दर्शन र सिद्धान्त विपरीत कम्युनिष्टहरूसंग हात मिलाउन पुग्दा मुलुकको लोकतान्त्रिक आन्दोलनको पर्याय बनेको बीपी गणेशमान सिंह र कृष्णप्रसाद भट्टराईजस्ता राजनेताहरूले नेतृत्व गरेको पार्टी आज इतिहासकै सबैभन्दा चुनौतीपूर्ण घडीमा उभिन बाध्य भएको छ   
	महान प्रजातन्त्रवादी एवम् राष्ट्रवादी नेता बीपीको विचार सिद्धान्तबाट विचलित भएकै कारण कांग्रेस यो हविगत भोग्न विवश भएको छ   
	जननेता स्व बीपी कोइरालाले राष्ट्रियअन्तर्राष्ट्रिय परिस्थिति स्वतन्त्र देश सिक्किम भारतमा विलय भएको प्रसङ्ग अफगानिस्तानमाथिको विदेशी हस्तक्षेप लगायतको राजनीतिक परिस्थितिको विश्लेषण एवम् मूल्याङ्कन गर्दै मुलुकको राष्ट्रियतामाथि नै खतरा महसुस गरी तत्कालीन पञ्चायती व्यवस्थाले लगाएका फाँसी ज्यान मुद्दासहित कैयौं मुद्दा र आफ्नो राजनीतिक एवम् व्यक्तिगत जीवनको कुनै पर्वाह नगरी राष्ट्रियताका लागि निर्वासनको जीवनलाई परित्याग गर्दै आफ्ना सहकर्मी गणेशमान सिंह र सयौं नेताकार्यकर्तासहित राष्ट्रिय मेलमिलापको नीति लिएर  सालमा स्वदेश फर्केका थिए  त्यो नीतिले प्रजातन्त्रको मूल्यमा राजासंग कुनै सम्झौता नगर्ने राष्ट्रियताको सवालमा राजासंग मिलेर जाने उद्देश्य अन्तरनिहित थियो र कांग्रेसले आफ्नो स्थापनाकालदेखि अंँगाल्दै आएको सशस्त्र क्रान्ति वा हतियारको राजनीतिलाई परित्याग गरेको थियो  
	राष्ट्रिय मेलमिलापको नीतिको प्रतिपादन र पछि यसको व्याख्या गर्दा राष्ट्रियताको मुद्दामा राजामा जुन राष्ट्रियताको तत्व छ त्यसकारण राजा पनि चाहिन्छ भनेका थिए  यसो भन्दा निरंकुश राजा चाहिन्छ भनेको होइन बीपीले भनेका छन्  बीपीले प्रतिवादन गरेको राष्ट्रिय मेलमिलाप भनेकै राजसंस्थासँगकै मेलमिलाप थियो  अन्य राजनीतिक दल वा शक्तिसंगको मेलमिलाप थिएन  
	कुनै पनि नीति सिद्धान्त अथवा विचार कालजयी हुँदैन  ती कहिल्यै परिवर्तन नहुने गीता कुरआन वा बाइबल पनि होइनन्  विचार र दर्शनहरू मानव सभ्यताको विकासक्रमसँगै परिवर्तन परिमार्जन वा संशोधन हुनसक्छन्   औं शताब्दीको मध्यताका कार्लमाक्र्सले प्रतिपादन गरेको माक्र्सवादले  औं शताब्दीभर दुनियाँ पिट्यो तर त्यो समाज परिवर्तन र विकसित गर्न पूर्णरूपमा असफल रह्यो  आज माक्र्सवादी दर्शन पुस्तकमा मात्र सीमित हुनपुगेको छ  गान्धीवाद त्यसको मातृभूमि भारतले परित्याग गरेर खुल्ला बजारमुखी आर्थिक व्यवस्थालाई अंगालेको पनि आज दुई दशक नाघिसक्यो  बीपीको विचार र दर्शनको गाथामात्र गाइरहने तर व्यवहार त्यसको ठीक विपरीत गर्नु उचित छैन  बीपीले नेपाली राजनीतिमा विकसित गरेको दर्शन विचार र सिद्धान्त कालजयी होइन  त्यसलाई वर्तमान राजनीतिक परिप्रेक्ष्यमा जस्ताको तस्तै प्रयोग सम्भव छैन  अब पार्टीले रामायण पाठ गरेजस्तै बीपीवादको पाठ गरिरहनुभन्दा त्यसलाई समयानुकूल ढङ्गले संशोधन परिमार्जन एवम् विकसित गर्दै व्यावहारिक बनाउन सक्यौं भनेमात्र बीपीप्रति न्याय गरेको मानिनेछ  जडवादी ढङ्गले बीपीवादप्रति ओठेभक्ति देखाउने तर व्यवहार त्यसको विपरीत गर्ने पाखण्डी प्रवृत्तिले बीपीप्रति न्याय गर्दैन   
"
