शासकीय स्वरूपको प्रारूपराष्ट्रपति रामवरण यादव दिनानुदिन चिन्तित हुँदै जानुभएको छ  "
	राष्ट्रपति रामवरण यादव दिनानुदिन चिन्तित हुँदै जानुभएको छ  उहाँको पछिल्लो अभिव्यक्ति निकै मार्मिक छ त्यसैले मननीय छ  उहाँले संविधानमा यदि विखण्डनको गन्ध आयो भने आफूले त्यसलाई जारी नगर्ने जनाउ दिनुभएको छ  राष्ट्रपति यादवको कथन निकै मार्मिक छ  धेरैले यसलाई उहाँको राष्ट्रचिन्ताको सर्वोत्तम उदाहरणका रूपमा लिएका छन्  मलाई पनि उहाँको चिन्ता निक्कै मननीय लाग्यो र देशभक्तिको खडेरी लागेका बेलामा उहाँको उक्ति शीतल वषर्ात्झैं प्रतीत भयो  
	तर मानौं शीतल वषर्ात् भइरहेकै बेला अकस्मात मनमा बज्रपात भयो किनभने मैले सम्झें र सबैले के सम्झनुपर्छ भने उहाँ आलंकारिक राष्ट्रपति कुनै कार्यकारी अधिकारले सज्जित हुनुहुन्न तैपनि उहाँले यति संवेदनशील अभिव्यक्ति दिनुभयो  झन् कार्यकारी अधिकारसम्पन्न राष्ट्रपति हुनुहुन्थ्यो भने के गर्नुहुन्थ्यो होला कतै संविधानसभाले विखण्डनकारी संविधान लेखिरहेको आशंकामा सभा नै भंग गर्ने दिशातिर त सोच्नु हुन्नथ्यो   
	संविधानसभामा यादवजस्तै र उहाँभन्दा पनि लामो राजनीतिक जीवन पार गर्दै आएका धेरै नेता छन्  फेरि संविधानसभा आफैं संसद् पनि हो  यही आज देशको एकमात्र र सर्वोच्च जनप्रतिनिधि संस्था हो  लोकतन्त्रमा राष्ट्रको संसद् नै सर्वोच्च हुन्छ  यसभन्दा माथि फगत भगवान हुन्छन् अरु कोही हुँदैनन्  त्यस्तो संविधानसभाले देश विखण्डन गर्ने संविधान देला र यतिका परिपक्व र पाका नेताहरू आफू भने सुतेर बसेका होलान् भन्ने आशंकासम्म नगरिरहेको म अन्यथा नठान्नुहोला राष्ट्रपतिको चेतावनीबाट नराम्ररी झस्कें   
	झस्किनु किन पनि पर्यो भने दलहरूका नेता शासकीय स्वरूप टुंगो लगाउन दौडादौडमा छन्  हुनसक्छ दुईचार दिनमै उनीहरू निश्चित नतिजामा पुग्लान् नपुग्न पनि सक्छन्  नपुगे सभाभित्रै प्रक्रियाबाट टुंगिन्छ  त्यतिले पनि नभए जनमत संग्रहको विकल्प यथावतै छ  यसर्थ लोकतान्त्रिक विधि र प्रक्रिया अनुमोदित विभिन्न विकल्पहरू रहँदै संविधानसभाको सामूहिक विवेक पूरै बन्धक हुन्छ र देशै विखण्डनमा जाने संविधान आउँछ भनेर कल्पनासम्म गर्नु पनि अतिरञ्जना त हुन्छ नै आफैंमा एउटा अपराधसमेत हो  फेरि नेताहरू विफल हुनसक्छन् तर सामूहिक विवेक कहिल्यै उद्दण्ड हुँदैन उद्दण्ड हुन्थ्यो भने लोकतन्त्र कहीं पनि चल्ने नै थिएन   
	निश्चय नै विवादका विषयहरू निकै चर्का छन् र समय लिने खालकै छन्  तिनमा पनि संघीयताको विषय औधी संवेदनशील छ चिन्तित हुनु स्वाभाविक हो  तर चिन्तैका भरमा कुनै अपि्रय निष्कर्षमा पुग्नु वाञ्छनीय हुँदैन  शासकीय स्वरूपका विभिन्न प्रकारहरू छलफलमा रहेका छन् हुनु पनि पर्छ किनभने नेपालको भावी राज्यप्रणाली संघीय हुने भएकोले शासकीय स्वरूपको निर्धारण संघीयता सापेक्ष नै हुनुपर्छ   
	छलफलमा रहेका प्रकारहरूमध्ये कार्यकारी प्रमुखसहितको प्रत्यक्ष निर्वाचित राष्ट्रपति त्यस्तै संसद्बाट प्रधानमन्त्री र प्रत्यक्ष निर्वाचित राष्टपतिबीच कार्यकारी अधिकारको विभाजन गर्ने मिश्रति संसदीय प्रथालाई नै सुधार गर्दै यसैको निरन्तरता र जनताबाट प्रत्यक्ष निर्वाचित प्रधानमन्त्री आज यी चार किसिमका भावी शासनको मोडल विमर्शमा रहेका छन्  यी चारै प्रकार निर्वाचनद्वारा जनताबाटै अनुमोदन प्राप्त गर्नुपर्ने प्रथा हुन् त्यसैले लोकतान्त्रिक हुन्  प्रश्न नेपालका लागि सर्वाधिक उपयुक्त र सुखदायी कुन हुन्छ भन्ने हो  कसैले पनि आफूलाई सही सिद्ध गर्न यी चारमध्ये कुनै पनि प्रकारको उछित्तो काड्नुपर्ने कुनै कारण छैन   
	तर राष्ट्रपति यादवको पछिल्लो अभिव्यक्तिमा संविधानसभाको सामूहिक विवेकप्रति अविश्वास र आफ्नो एकल विवेकमाथि विश्वास देखिएकाले कुनै पनि लोकतन्त्रप्रेमी झस्किनु स्वाभाविक हो  उहाँको अभिव्यक्तिले हाम्रो संस्कारमा रहेको अधिनायकत्वतर्फ संकेत गरेको छ र सतर्क भएर शासकीय स्वरूप निर्धारण गर्नुपर्ने चेतावनी दिएको छ  किनभने अभिव्यक्ति जतिसुकै सदाशयपूर्ण र लोकपि्रय भए पनि हिजो राजाहरू पनि यस्तै भाषा प्रयोग गर्ने गर्थे भन्ने कुरा कसैले बिर्सनु हुँदैन  अर्थात् कार्यकारी प्रमुखका रूपमा होस् अथवा मिश्रति अन्तर्गत राष्ट्रपतिको प्रत्यक्ष निर्वाचनले निम्त्याउन सक्ने खतरालाई वास्तवमै त्यसै खारेज गर्न सकिँदैन भन्ने देखिएको छ   
	लोकतन्त्रमा सभाको सामूहिक विवेक कुनै पनि इजलासको भन्दा प्रामाणिक र जनहितमा हुन्छ  वैदिककालका लोकतान्त्रिक अभ्यासहरू अथवा ग्रीक लोकतन्त्रको प्रसंग होस् सभा नै लोकतन्त्रको सर्वोच्च प्रतिनिधि संस्था रहिआएको पाइन्छ  वैदिक ग्रन्थहरूमा सभाभ्यो नमः सभापतिभ्यो नमः भन्दै पहिला सभालाई अनिमात्र सभापतिलाई अभिवादन गरिने गरिएको प्रसंग आउँछ  अर्थात् लोकप्रतिनिधि संस्थाका रूपमा सभाको स्थान नै सर्वोच्च हुन्छ  वास्तवमा सभाको सामूहिक विवेकलाई व्यक्तिको स्वकीय विवेकले जब चुनौती दिन थाल्छ ठीक त्यसैबेला अधिनायकवाद अंकुरित हुनथाल्छ भनी बुझ्नुपर्छ   
	संविधानसभाबाटै जन्मेका आलंकारिक राष्ट्रपतिले जब यसरी सोच्न सक्नुहुन्छ भने प्रश्न स्वतः उपस्थित हुन्छ कार्यकारी अधिकार सज्जित प्रत्यक्ष निर्वाचित राष्ट्रपतिले कतै आफैं राजा भएको घोषणा त गर्न पुग्ने होइन  अधिनायकवादका प्वाँखहरू देखिनेगरी पलाउँदैनन् संस्कारबाट उमि्रँदै आउँछन् र थोरैमात्र पनि अवकाशमा उसका पखेटा फैलिन्छन्  यहाँ राष्ट्रपति यादवको नियत सफा छैन भनेर किमार्थ भन्न खोजिएको होइन उहाँको शालिन व्यक्तित्वबाट आज मुलुक नै प्रभावित छ म नहुने त कुरै छैन  बरु आलंकारिक राष्ट्रपतिले समेत यति संवेदनशील मामिलामा यसरी बोल्न मिल्यो भने प्रत्यक्ष निर्वाचित राष्ट्रपतिले के गर्छ र गर्न सक्छ भनेर अत्यास लागेको मात्रै हो   
	यद्यपि लोकतान्त्रिक गणतन्त्रमा शासकीय प्रकारहरूमध्ये राष्ट्रपतीय अथवा संसदीय नै मुख्य प्रकार हुन्  अन्य सबै प्रकारहरू यी दुईका मिसमास हुन्  नेपालमा मिश्रति प्रकार भनेर प्रचार गरिएको केही कार्यकारी अधिकारसहितको प्रत्यक्ष राष्ट्रपति र त्यहीं संसद्बाट बन्ने प्रधानमन्त्री प्रकारान्तर र सारमा राष्ट्रपतीय शासकीय स्वरूपकै एउटा प्रकार हो  तर कार्यकारी प्रमुखसहितको राष्ट्रपतीय अथवा मिश्रति प्रकारको राष्ट्रपतीय यीमध्ये कुनै एकलाई धान्न प्रचुर धैर्य र सहिष्णुताको आवश्यकता पर्छ  एकतन्त्रीय शासनको लामो अभ्यासबाट पोषित नेपालका शासकीय पात्रहरूको राजनीतिक र सैन्य मनोविज्ञान मैं राज्य हुँ भन्दै कुनै पनि बेला उत्ताउलिन सक्ने सम्भावनालाई इन्कार गर्न सकिंदैन नसकिने रहेछ   
	निश्चय नै संसद् विधि निर्मात्री संस्थाका रूपमा पृथक र कार्यकारी त्यही विधि अन्तर्गत रहेर तर जनताबाट प्रत्यक्ष चुनिएर काम गर्ने प्रथा नै जनताप्रति जिम्मेवार हुन्छ र कुशलतापूर्वक जनताका आवश्यकताको आपूर्ति पनि गर्न सक्छ भन्ने मान्यता छ  तर यसमा अन्य विषयहरू पनि प्रभावी  
	हुन्छन्  जस्तै पात्रहरूको सैद्धान्तिक अभिमुखीकरण मुलुकको सैन्य संरचना र सामरिक अवस्थिति साथै यिनका अतिरिक्त भूराजनीतिद्वारा निर्देशित आर्थिक र सांस्कृतिक अन्तरसम्बन्धहरू पनि पर्छन्  कार्यकारी प्रमुख राष्ट्रपति अथवा मिश्रति दुईमध्ये एक जे भए पनि प्रत्यक्ष निर्वाचित राष्ट्रपति नै हुने हो र उही नै सेनाको परमाधिपति पनि   
	संयुक्त राज्य अमेरिका भारत बेलायतजस्ता देशहरूमा थलसेनाका साथै नौसेना र वायुसेना पनि छन्  निश्चय नै संयुक्त रूपमा ती सबैका परमाधिपति राष्ट्रपति नै हुन्छन्  तर तिनीहरू युद्धकालमा समन्वय गरिने संकटकालीन व्यवस्थामा बाहेक पृथकपृथक कमाण्ड अन्तर्गत रहेर सञ्चालित हुन्छन्  नेपालमा एउटै सेना अर्थात् थलसेनामात्र छ र यो एउटै कमाण्ड अन्तर्गत सञ्चालित छ र हुन्छ  यस्तो अवस्थामा कार्यकारी अधिकारसहितका राष्ट्रपति र सेनाबीच मनमुटावको स्थिति उत्पन्न भयो भने के हुन्छ  अथवा राष्ट्रपति र सेनामा निरंकुश शासकीय महत्वाकांक्षा जाग्यो र मिलेमतो हुनगयो भने के हुन्छ  यी आशंका प्रकट गरिरहँदा कुनै प्रशन्नताको अनुभूति भइरहेको छैन  किनभने जनताप्रति सोझै जिम्मेवार देखिने यो प्रथा नेपालमा निरापवाद हुने देखिंदैन  यसर्थ बृहत्तर राष्ट्रहितमा जनताद्वारा प्रधानमन्त्रीको प्रत्यक्ष निर्वाचन गर्ने शासकीय स्वरूप निर्धारण गर्नु नै स्वाभाविक र न्यायसंगत हुनेछ  निश्चय नै यस्तो प्रधानमन्त्रीय प्रथामा संसदीय अनुगमनलाई कसरी सुनिश्चित गर्ने भन्ने विषयमा गम्भीर शोध र अनुसन्धान गर्दै नयाँ सिद्धान्तको स्थापना गर्नुपर्ने हुन्छ   
	परम्परागत त्यसमाथि मिश्रति निर्वाचन प्रणाली अवलम्बन गरिसकेको अवस्थामा अब शुद्ध शास्त्रीय संसदीय शासन प्रणाली इतिहास भइसकेको छ  यसर्थ शासकीय स्थायित्व सुनिश्चित गर्नका साथै राष्ट्रपतिको भूमिकालाई सुपरिभाषित र आलंकारिकमा सीमित पनि राख्दै निरंकुशताको सम्भावना निषेध गर्न प्रधानमन्त्रीको प्रत्यक्ष निर्वाचन सर्वाधिक उपयुक्त सम्झौता हुनसक्छ  विधायिकालाई विधि निर्धारण स्थायित्वसहित कार्यकारीलाई काम गर्ने अवसर र राष्ट्रप्रमुखलाई आलंकारिक हैसियत प्रदान गर्दा नै शासकीय र विधायिकी सन्तुलन कायम हुनसक्ने तथा राष्ट्रपतित्व सम्मानित संस्थाका रूपमा स्थापित हुन सक्नेछ  यसैबाट जनप्रतिनिधिहरू मर्यादित हुनेछन् र निरंकुशताको महत्वाकांक्षालाई पनि निषेध गर्न सकिनेछ   
"
