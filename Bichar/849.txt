राजनीतिको गन्तव्यहीन यात्राराष्ट्रपतिलाई सक्रिय बनाउनु भनेको प्रकारान्तरले अहिलेका सत्ताधारी पार्टीको सर्वसत्तावादी चिन्तनलाई नै मलजल गर्नु हो "
	सतहमा देखिएका परिवर्तनले पनि हाम्रा ठूला पाका शीर्षस्थ नेताहरूलाई शिक्षा दिन नसकेको देख्ता दिक्क लाग्दोरहेछ  आमूल परिवर्तनको एक मात्र ठेकेदार मान्ने माओवादी पार्टी त्यसको जगमै तिरस्कृत भएको खबर तिहारअघि पढियो  रोल्पाको थबाङ क्षेत्र माओवादी हिंसात्मक युद्धको जन्मथलो थियो  त्यही थबाङमा सुन्दर सपना बाँडेर नागरिकलाई ठग्ने माओवादी नेताहरूको पोल खोलियो  यथार्थमा नागरिकलाई युद्ध हिजो पनि चाहिएको थिएन अहिले पनि चाहिएको छैन र भोलि पनि चाहिनेछैन  तर काठमाडौं प्रवेश गरेपछि सत्ता राजनीतिको सिकार भएका माओवादी नेताहरूले थबाङको तिरस्कारको कारण के हो भनेर अहिले खोज्ने चासोसमेत देखाएका छैनन् किनभने सत्ता राजनीतिका पछि लाग्नेहरू जनतासँग कहिल्यै जोडिँदैनन्  
	असमान समाजमा धनी र गरिब हुन्छन् शोषक र शोषित हुन्छन्  परस्पर विरोधी वर्गहरूका बीचमा द्वन्द्व हुन्छ  तर त्यो द्वन्द्वको समाधान बन्दुकबाटै हुनुपर्छ भन्ने राजनीतिक चिन्तन नेपालको व्यवहारमा पटकपटक असफल भइसकेको छ  नेपालको राजनीतिमा बन्दुके परिवर्तन कहिल्यै सफल भएन  मान्छेमा ठूलो भ्रम छ  सालको क्रान्तिचाहिँ बन्दुकबाटै सफल भएको हो  भारतमा राणा राजा र कांग्रेसका बीचमा सम्झौता भएको हो  यी दुवै निष्कर्ष गलत हुन्  बन्दुकको राजनीति सफल भएको भए डा केआइ सिंह युद्धबाट पलायन गरेर चीनतिर भाग्दैनथे  रामप्रसादले पनि सहादत वरण गर्नु पर्दैनथ्यो  भारतमा भएको त्रिपक्षीय सम्झौतामा नेपाली कांग्रेसको कस्तो भूमिका थियो भन्ने सही जानकारी लिन विश्वेश्वरप्रसाद कोइरालाका रचना पढ्दा सबै कुरा छर्लङ्ग हुन्छ   
	 सालको नेपाली कांग्रेसको बन्दुके युद्ध पनि असफलतामा गएर समाप्त भयो  झापालीहरूको सशस्त्र विद्रोह पनि दस वर्षपछि शान्तिपूर्ण रूपान्तरणको बाटोमा लाग्यो  उग्रक्रान्तिकारी नेकपा माओवादीको सशस्त्र संघर्ष पनि पराजित भएकै हो  जुन सत्ताप्राप्तिका लागि माओवादीले बन्दुक उठाएका थिए सत्र हजार नागरिकको बलि खाएर त्यो सम्पूर्णतामै असफल भयो  बन्दुक असफल भएपछि नै माओवादीहरू शान्तिपूर्ण माध्यममार्फत सत्ता कब्जाको मार्गमा प्रवेश गरेका हुन्  यो मार्गमा उनीहरूले एकपछि अर्को सफलता पनि प्राप्त गर्दै गइरहेका छन्   
	तर नेपालका कुनै पनि राजनीतिक दलका नेताहरू यो सच्चाइ स्वीकार गर्न तयार छैनन्  शान्तिपूर्ण रूपान्तरणका लागि जनताको अग्रणी भूमिका आवश्यक पर्छ भन्ने ज्ञान चेतना भएको एक जना पनि शीर्ष नेता अहिले देख्न पाइएको छैन  दिनहुँ वार्तामा बस्ने र राष्ट्रपतिलाई धम्की र दबाब दिने नेताहरूसँग मुलुकको वस्तुस्थिति कस्तो छ जनता कुन हालतमा छन् एउटा नागरिक के खोजिरहेछ भन्ने ज्ञानसमेत छैन  त्यसैले लोकतान्त्रिक गणतन्त्रका यी नेता नागरिक र राष्ट्रप्रति जिम्मेवारी नै नभएका नयाँ तानाशाहजस्ता भएका छन्   
	मन्त्री भएकाहरू समेतले राजनीतिका अन्य विषयलाई थाती राखी बजेटमा सहमति जनाइदिनुपर्यो भनेको सुन्दा उदेक लाग्छ  बजेट भनेको अर्थतन्त्र हो  अर्थतन्त्रलाई पृथक् राख्नेबित्तिकै राजनीति प्रयोजनहीन हुन्छ भन्ने सामान्य ज्ञानसमेत नभएका मान्छेले कसरी मन्त्री पद चलाउँदा हुन्  राजनीतिबिनाको बजेट मियोमा नबाँधिएको गोरु हो  यो कुनै अध्ययन अनुसन्धानको विषय पनि होइन  यतिबेला दुई विपरीत राजनीति वृत्तको प्रतिनिधित्व गर्ने चीन र अमेरिकाका राष्ट्रिय मञ्चहरूमा त्यही ट्याक्स प्रणाली रोजगारी वृद्धि र आर्थिक भ्रष्टाचारकै बारेमा बहस भइरहेको छ   
	लौ मन्त्रीले त भने भने  तर तिनको कुतर्कको खण्डन गर्ने हाम्रा अर्थशास्त्री र पुराना अर्थमन्त्रीहरू पनि त्रिखण्डी बजेटले मंसिरसम्मको खर्च धान्छ भनेर प्रतिक्रिया दिन्छन्  कस्तो उदेकलाग्दो तर्क  राजनीतिको कारण र प्रयोजन फिट्टै नजान्ने मान्छेले बोलेजस्तो  यिनै नेताले देश चलाउने हो भने अब देश उकालो लाग्दैन भनेर ठोकुवा गरिदिए हुन्छ   
	राष्ट्रपतिलाई मन्त्रीले धम्की दिन्छन्  यो त असभ्यताको पराकाष्ठै भयो   
	सरकारी नेताहरू भन्छन् अध्यादेशबाटै बजेट ल्याइन्छ राष्ट्रपतिले चुपचाप त्यसमा बाहुलीनिसान बक्सनुपर्छ  विरोधी नेताहरू भन्छन् खबरदार राष्ट्रपति महोदय बाहुलीनिसान नबक्सनुहोला देश खतरामा जाँदै छ  अघोरी सरकार र हुतिहारा प्रतिपक्ष भएपछि यस्तै बिजोक हुँदोरहेछ मुलुकको  सरकारमा बस्नेले के बुझ्नुपर्छ भने देश आधा माओवादी किनभने अर्को माओवादी सरकारको विरुद्धमा छ र आधा मधेसी किनभने मधेसीहरू पनि दुवै कित्तामा बाँडिएका छन् को विर्ता होइन  माओवादीको जनयुद्धले मुलुकको विनाश गरेको अनि मधेसी आन्दोलनले मधेसलाई उराठ बनाएका हजारौँ उदाहरण हाम्रासामु उपस्थित छन्  विनाशका बाहक बनेका अहिलेका सत्तासीनहरूले आगामी दिनमा पनि विनाशबाहेक अरू केही गर्नेछैनन् भनेर सत्तासीनहरूको ढाडमा डन्डा बजाउन सकिरहेका छैनन् आफूलाई प्रतिपक्षका द्रोणाचार्य मान्ने सरकारबाहिर बसेका शीर्ष नेताहरूले  
	धम्की आन्दोलन पराजित भएपछि ब्यालेट आन्दोलनमा लागेर सफल भएका सरकारवादी नेताहरूले बुझे हुन्छ अहिलेको धम्की आन्दोलन पनि अन्तमा पराजित नै हुन्छ  यता सरकार विरोधी नेताहरूले पनि बुझे हुन्छ राष्ट्रपतिलाई गुहारेर वर्तमानको समस्याबाट समाधान खोज्न सकिँदैन  आफ्नो हुतिहारापनलाई राष्ट्रपतिको सिरानी बनाउन पाइँदैन  
	नेपाल यतिबेला निराशा हतासा र कुण्ठाको परिचय भएको छ  सत्ताको दोहोरीमा लागेका एकाध दर्जन नेता र तिनीहरूमार्फत आफ्नो भाग पनि प्राप्त हुन्छ भन्ने आसमा बसेकाहरूबाहेक अन्यत्र कतै उत्साह र जाँगर देखिन सकेको छैन  एउटा शून्यता छाएको छ सामान्यजनको मनमा किनभने राजनीतिक गतिरोधको बिमारीलाई तिनै सामान्यजनले भोगेका छन् र सास्ती पाएका छन्   
	अहिले सत्तामा बसेका शक्तिहरू राजनीतिक गतिरोधका लागि एक नम्बरमा जिम्मेवार देखिएका छन्  प्रतिपक्षमा भनिएका शक्तिहरू चाहिँ पटक्कै दोषी छैनन् भन्न खोजेको होइन मैले  कम्युनिस्टहरू प्रधान र गौण अन्तरविरोध भन्छन् राजनीतिक विश्लेषण गर्दा  त्यो प्रधान अन्तरविरोध यतिबेला एकीकृत माओवादी र नागरिकका बीचमा केन्दि्रत भएको छ  एकीकृत माओवादी यतिबेला सत्तामा छ  त्यसको राजनीतिक दर्शन उग्रवामपन्थ हो  उग्रवामपन्थको चेत सर्वसत्तावाद हो  नागरिक स्वतन्त्र प्राणी हो  त्यसैले त्यो जहिले पनि जस्तोसुकै अवस्थामा पनि सर्वसत्तावादको विपक्षमा हुन्छ  प्रजातान्त्रिक समाजवादलाई मान्ने नेपाली कांग्रेसका नेता अनि समाजवादी प्रजातन्त्रलाई मान्ने कम्युनिस्ट पार्टीका नेतामा यति सामान्य ज्ञान पनि नहोला भनेर स्विकार्न मनले मान्दैन  तर तिनका व्यवहारमा देखापरेका त्रुटिहरूको विश्लेषण गर्दा यी कुनै पनि नेताले समाजवादको सार्वभौम मान्यताका बारेमा ज्ञान प्राप्त गरेका छन् भनेर निष्कर्ष निकाल्न सकिँदैन  
	मुलुकलाई साँच्चै अग्रगमन दिने हो भने दुइटा विकल्प मात्र बाँकी छन् नेपालको राजनीतिमा  पहिलो पहल सत्ताधारी समुदायबाटै हुनुपर्छ  तिनलाई नेपाल र नेपालीको माया छ भने तिनले जबरजस्ती बजेट ल्याउने बजेट र राजनीतिलाई भिन्न देख्ने अन्धकारबाट बाहिर निस्किएर सत्ता हस्तान्तरणको काम गरिहाल्नुपर्छ  आफूलाई प्रतिपक्षी भन्नेहरूलाई नेपालमा हामी मात्रै होइन हाम्रा कारणले दुःख पाइरहेका जनता पनि छन् भन्ने बोध हुन्छ भने तिनले कि त तानाशाही सरकारको विरुद्धमा वार्ता भेटघाट चियापानलाई समेत तिरस्कार गर्दै दीर्घकालीन आन्दोलन परिचालनमा लाग्नुपर्छ त्यसो गर्ने हिम्मत छैन भने यही सरकारमा सामेल भएर माओवादीको लोकतान्त्रिक गणतन्त्र विरोधी नौलो जनवादी सत्ताको अंसियार हुनुपर्छ  आफूलाई प्रतिपक्षी भन्नेहरूले कुन कुरा प्रस्ट बुझ्नुपर्छ भने राष्ट्रपतिलाई सक्रिय बनाउनु भनेको प्रकारान्तरले अहिलेका सत्ताधारी पार्टीको सर्वसत्तावादी चिन्तनलाई नै मलजल गर्नु हो  
	 
"
