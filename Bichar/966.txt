"चिसो सत्य तीतो बहस"भारतीय आतिथ्य स्वीकार्न प्रस्थान गर्नुअघि राष्ट्रपति रामवरण यादवले पुस  गते बिहान सर्वदलीय बैठकमा "
	भारतीय आतिथ्य स्वीकार्न प्रस्थान गर्नुअघि राष्ट्रपति रामवरण यादवले पुस  गते बिहान सर्वदलीय बैठकमा आफ्नो  बुँदे लिखित अवधारणा प्रस्तुत गर्दै लोकतन्त्रको उपलब्धि गुम्नसक्ने हुँदा सहमतिमा पुग्न राजनीतिक दलहरूलाई सचेत गराउनुका साथै गम्भीरतापूर्वक आग्रह गरेका छन्  पुस  गते स्वदेश र्फकंदासम्म दलहरूले अद्यावधि संकटबाट मुलुकलाई मुक्त गर्नेछन् भनी राष्ट्रपतिले अपेक्षा गरेका छन्  सहमतिको वाञ्छनीयताबारे कसैको विमति छैन  लोकतान्त्रिक उपलब्धि जोगाउन सबै दल सहमत नै छन्  अझ प्रधानमन्त्री बाबुराम भट्टराईको भनाइ पनि राष्ट्रपतिको विचारभन्दा पृथक छैन  नेपालीहरू जहिले पनि यही उपलब्धि गुम्नसक्ने त्रासबाट ग्रसित भएकाले नै लोकतान्त्रिक उपलब्धिको जगेर्ना गर्नका निम्ति बाबुराम भट्टराई सरकार छोड्न चाहँदैनन्  उनी निर्वाचित प्रधानमन्त्री भएकाले नै आफ्नो नेतृत्वमा सरकारको निरन्तरता हुनुपर्ने निर्वाचनबिना सरकार परिवर्तन अवैधानिक हुने संघीयता विरोधी प्रतिगामी शक्तिलाई सत्ता सुम्पिँदा लोकतान्त्रिक उपलब्धि गुम्ने खतराकै कारणले नै उनी सरकारको नेतृत्वमा रहेका छन्  अन्यथा उनी सहमतिका बाधक होइनन्  पुस  गते बालुवाटारमा आयोजित पत्रकार सम्मेलनमा प्रधानमन्त्रीले यही आशय स्पष्ट गरे  त्यसैले उनको इमानदारीमा कसैले शंका नगरे हुन्छ  
	तर यहाँ लोकतन्त्रको उपलब्धिबारे हाम्रा राष्ट्रपतिको बुझाइ र एमाओवादी दलको व्याख्याकार प्रधानमन्त्रीको सम्झाइमा भने तात्त्विक भिन्नता छ  प्रधानमन्त्री भट्टराईको कांग्रेसी राष्ट्रपति अनि कांग्रेसी नै प्रधानमन्त्री हुँदैन भन्ने अभिव्यक्तिबाट नै ती दुईबीच रहेको बुझाइको अन्तर स्पष्ट हुन्छ  अहिले पनि उनले आफ्नो राजनीतिक सल्लाहकारमार्फत नेपाली कांग्रेसका सभापति सुशील कोइराला प्रधानमन्त्रीको निम्ति मान्य नहुने मन्तव्य एकातिर सार्वजनिक गरेका छन् भने उनलाई आफ्नै नेतृत्वको सरकारमा केही समय सामेल हुन र त्यसपछि कोइरालाकै नेतृत्वमा निर्वाचन सरकार गठन गर्ने प्रस्ताव पनि अर्काेतिर अगाडि सारेका छन्  एमाओवादीबाट बेलाकुबेला सार्वजनिक भएका यस्ता बेतुकको प्रस्तावको लेखाजोखा गर्ने क्रममा गठबन्धन भित्रैबाट अथवा गठबन्धन सरकारमा सामेल मधेसी मोर्चाका साना दलबाट वा आफ्नै अध्यक्ष प्रचण्डलाई नै प्रधानमन्त्री बनाउने तर विपक्षीलाई नकार्ने सहमतिका प्रयासहरूको एउटै निचोड बाबुराम भट्टराईले आफ्नो निरन्तरताको चाहना राख्नु नै हो  
	संसदीय प्रजातान्त्रिक मर्यादाअनुसार संसदको विघटनपछि व्यावहारिकता स्वीकारिन्छ  त्यही धारणाअनुसार बाबुराम भट्टराईले आफ्नै नेतृत्वको सरकारबाट उक्त काम फत्ते गर्ने अड्डी लिएका थिए  तर तोकेको मितिमा निर्वाचन गराउन भने उनी असफल भए  वैशाखमा निर्वाचन गराउने घोषणासितै निर्वाचन सरकार गठन गर्ने सहमतिको मुद्दा पनि बल्झिएको छ  यसैले प्रधानमन्त्री स्वयम्ले निषेध गरेको नेपाली कांग्रेससित दुई चरणको लिखित प्रस्ताव राखेका छन्  र सुशील कोइरालाकै नेतृत्व स्वीकार्ने मनसाय पनि व्यक्त गरेका छन्  यस्तो तर्कको आधारमा प्रजातान्त्रिक पद्धतिको मर्मअनुसार उनकै नेतृत्वमा निर्वाचन गराइनुपर्ने अडान स्वतः फितलो हुँदैन र  त्यसैगरी सत्तारुढ एमाओवादी र मधेसी मोर्चाको बुझाइमा कांग्रेसलाई नेतृत्व दिनु भनेको वैशाखमा निर्वाचन पनि नहुने र प्राप्त उपलब्धि पनि गुम्ने खतरा रहेको कुरामात्र बकम्फुसे गफ सावित हुँदैन र  संक्षेपमा भन्नुपर्दा बाबुराम भट्टराईले आफ्नो विश्वसनीयतामा अरूको नभई आफ्नै उपबुज्रुक्याइँले गर्दा खडेरी पारेको छ  त्यसैले उनको कुरा अर्थ न वर्थ गोविन्द गाई भन्ने उखानजस्तै भएको छ  उनी प्रजातान्त्रिक आचरण विपरीतका कुपात्र भएका छन्  किनकि उनको माक्र्सवादी व्यवहारलाई नेपाली राजनीतिमा रणनीतिक परिस्कृतताभन्दा वैयक्तिक संकीर्णता र कुसंस्कारको द्योतकका रूपमा चिनिएको छ  उनमा आएको वैचारिक अस्थिरताले उनको आफ्नै दलीय विश्वसनीयता खस्किनुका साथै सहमतिको सार्थकतामै आँच आएको हुँदा अध्यक्ष प्रचण्ड स्वयम् आफैं पनि विखलबन्दमा परेका छन्  केही महिनाअघि दलहरूबीच सहमति नभए स्वतन्त्र व्यक्तिको नेतृत्वमा निर्वाचन सरकार गठन गर्ने कुरा उठाउँदा उनी आफ्नै दलबाट आलोचित भएका थिए  तर अहिले त्यस विषयमा फेरि पुनर्विचार हुनथालेको छ  सँगसँगै संविधानसभाको पुनःस्थापना गर्ने प्रस्ताव पनि मौलाउँदैछ  यसैले घुम्दैफिर्दै रुम्जाटार भनेझैं संविधानसभा विघटनपछिको  महिनाभित्र सहमतिको राजनीतिले पहिलो फन्को मारेको छ  
	तर समस्या जहाँको त्यहीं छ  समाधानको उपाय पहिल्याउन न सत्तारुढ दलहरू उत्सुक छन् नत विपक्षीहरू नै व्यग्र छन्  भनाइको तात्पर्य राष्ट्रिय सहमतिका लागि विभिन्न थलोमा सुरुमा गरिएको वार्ताका चरणहरू जेरोसम अवस्थामा रूपान्तरण गरेर सहमतिमा पुग्न सकिँंदैन भन्ने यथार्थबाट वार्ताकारहरू अनभिज्ञ थिएनन्  जेरोसम अवधारणाबाट प्रभावित अवस्थामा वार्तामा संलग्न एउटा पक्षको हार निश्चित हुन्छ तबमात्र अर्काे पक्षले जित्छ  राष्ट्रिय सहमतिको सरकार गठन गर्न वार्तामा संलग्न सत्तारुढ दल र विपक्षी बीचको साझा उद्देश्य सहमति नै रहे तापनि अनेकानेक सर्तनामामा सहमत हुनु भने दुवै पक्षका लागि हारजितको खेल भएको छ  त्यसैले अहिले ती दुई पक्षबीच संवाद र सञ्चारको निरन्तरता कायम हुनु महत्वहीन भएको छ  परस्परको सम्बन्धको महत्ता त्यसबेला मात्र रहन्छ जब पक्ष र विपक्ष एकअर्काको भनाइप्रति संवेदनशील हुन्छन् र त्यसैअनुसार अन्तरक्रिया गर्छन्  हाम्रो सन्दर्भमा भने राष्ट्रिय सहमतिको सरकार गठन गर्न वार्तामा संलग्न सत्तारुढ दल एमाओवादीका अध्यक्ष प्रचण्ड तथा उनी समानका विपक्षी दलका नेतृत्व वर्गबीचकै कुराकानी र सहमति पनि प्रचण्डकै भनाइअनुसार छापामा आएको विवरणले निस्त्रिय गरिदिएको छ  साथै उनको निर्णयात्मक क्षमतालाई उनको आफ्नै दलका उपाध्यक्ष र प्रधानमन्त्रीले अस्वीकृत गरिदिएका छन्  सहमतिपछिको अवस्थामा पनि प्रचण्डले सार्वजनिक गरेको भनाइअनुसार स्थिति गम्भीर भयो बाबुरामजीले तपाईंले पार्टीबाट निर्णय गराउनुभए पनि म छाड्दिन भनेर मसँग भन्नुभयोपहिला उहाँकै कारण पार्टी फुट्यो अहिले पनि त्यस्तै स्थिति आउन आँटेको छ  यदि प्रचण्डको भनाइमा सत्यता छ भने जुन व्यक्तिसित विपक्षी नेतृत्व वार्तामा संलग्न रही सहमतिको निम्ति विश्वस्त थियो त्यो सारहीन सिद्ध भयो  एमाओवादीका उपाध्यक्ष प्रधानमन्त्रीले दलको निर्णयसमेत लत्याउने संकेत दिएर वार्तालाई नयाँ मोड प्रदान गरेका छन्  उनी आफैंले सहमतिको अवधारणा साथै त्यसको निक्र्याेल पनि गर्न चाहेका छन्  त्यसैले उनको स्वार्थ विपरीतको कुनै पनि सहमति र सम्झौता उनलाई अमान्य नै हुनेछ  तसर्थ प्रचण्डको निरीहतासित सहमतिको सम्झौता साट्न सकिंँदैन  प्रधानमन्त्री भट्टराईले आफैसित प्रत्यक्ष वार्ता गर्न दुई चरणको सहमतिको निम्ति नेपाली कांग्रेससित पहल गरेको अवस्थामा विपक्षी नेतृत्व अब आफैंमा स्पष्ट हुनुपर्ने आवश्यक भएको छ  खासगरी नेपाली कांग्रेसको क्षेत्रीय सभापति भेलाका निष्कर्षअनुसार प्रधानमन्त्रीको राजीनामामै जोड दिइएको छ  शान्तिपूर्ण आन्दोलनमा जाने आफ्नै कार्यक्रम भने दोस्रो प्राथमिकतामा रहेको छ  राष्ट्रिय सहमतिको सरकार गठन हुने वा नहुने निणर्ायक शक्ति शतप्रतिशत बाबुराम भट्टराईकै सरकारमा निहित हुनेछ  कारण उनी आफैं कर्ता हुन्  तर उत्तरदायित्वहीन शक्ति भने अराजक हुन्छ  यसको ज्वलन्त उदाहरण सरकारका अधिकांश निर्णयहरू विवादरहित नहुनु हो  विश्वविद्यालयका उपकुलपतिको ठाडो खोसुवादेखि सेना र प्रहरीमा सरुवा बढुवा कार्यसमेत व्यक्तिपरक भयो  सर्वोच्च अदालतले ती बढुवाका निर्णयहरू तत्काल कार्यान्वयन नगर्नु भनी अन्तरिम आदेश जारी गर्नुपर्ने अवस्था आउनु राज्यसंयन्त्रमा स्वेच्छाचारिता रोक्ने मर्यादित उपाय भएको छ  साथै राष्ट्रकै प्रमुख प्रशासक लीलामणि पौडेलले समेत सुरक्षा निकायमा गुन्डागर्दी संस्कृति मौलाएको सार्वजनिक गर्नुबाट पनि शक्ति दुरुपयोगबाट सिर्जित अराजकताको भयावह चित्रण गर्छ  यसको निसंकोच प्रतिनिधित्व बाबुराम भट्टराई नेतृत्वको सरकारले गरेको छ  
	केही प्राविधिक कारणहरूले गर्दा सत्तामा रहिरहेको तथ्यलाई आफ्नै असक्षमता अविश्वसनीयता र अपि्रयतालाई उनी अझै प्रस्ट्याउन चाहन्छन्  त्यसैले आफूले सत्ता छोडे देशै डुब्ने भविष्यवाणी गर्छन्  यस निर्लज्ज अहंकारलाई राजनीतिक इमानदारी भन्न सकिँदैन  उनको स्वेच्छाचारिताले राष्ट्रनिर्माण हुन्छ भन्ने तर्क उनका धुपौरेहरूले समेत पत्याउँदैनन् भन्ने तथ्य उनकै एकतर्फी संवादले गर्दा पनि बाबुरामलाई जानकारी नभएको हुनसक्छ  देश त उनी आफैंले डुबाइरहेका छन्  यो सर्वसाधारण जनताले बाहेक अरू कसले भन्ने  उनी प्रधानमन्त्री पदमा रहनु वा नरहनु उनको बाहेक उनकै नेतृत्वमा रहेका गठबन्धनका मधेसी मोर्चाको समेत खाँचो होइन  उनी निरर्थक सावित भइसकेका छन्  त्यसैले अहिले राष्ट्रको नितान्त आवश्यकता निर्वाचन भएको छ  र देशलाई खाँचो संविधानको छ जुन निर्वाचनपछि विधिवत निर्माण गरिनेछ  अहिले मुलुकमा बाबुराम भट्टराईको खाँचो यस अर्थमा भने अवश्य नै छ कि उनले स्वेच्छाले पदीय दायित्व निर्वाह गर्दै राजीनामा दिई राष्ट्रप्रति आभार व्यक्त गरुन्  अन्यथा उनी आफ्नै दलका अध्यक्ष प्रचण्डलाई समेत बोझ भइसकेका छन्  तर यहाँनिर हामीले बिर्सन नहुने एउटा अर्काे तथ्य पनि छ त्यो हो प्रचण्डको ब्लफमास्टरी  उनी बाबुरामसित चित्त दुखाएको बहाना गर्छन्  अनि सिन्धुपाल्चोकमा पुस  गते कुर्लिन्छन् निर्वाचनमा जान विपक्षी नै डराएका छन्  त्यहाँ प्रचण्डको प्रलापअनुसार बाबुरामकै नेतृत्वमा संयुक्त सरकार वा गठबन्धनबाट नै सरकारको नेतृत्व र प्याकेजमा सहमतिजस्ता तीन विकल्पबाट पछि हट्न नसक्ने कुरा सुन्दा विपक्षी दलको राजनीतिक स्थानको चयन उनले कसरी गरेका छन् भन्ने विषयमा नेपाली कांग्रेस तथा नेकपा एमालेका नेतृत्व वर्ग सचेत हुनु आवश्यक छ  राप्रपा नेपालले समेत आफ्नो लक्ष्यलाई लिएर कार्यकर्ता र जनपरिचालन गरी रथयात्रा टुंग्याउन सफल भएको अवस्थामा कांग्रेस एमालेजस्ता संघर्षशील दलहरूले अरूको आडभरोसामा बस्नु र एमाओवादीको सकारात्मक निर्णयलाई कुर्नु भनेको जनअपेक्षाको उपेक्षा गर्नु नै हुन्छ  वास्तवमा यी दलहरूको निस्क्रियताबाट एमाओवादी मधेसवादी दलहरूले क्षणिक फाइदा उठाए पनि ती दलहरूको प्रजापरिषदकरण हुने खतराबाट भने राष्ट्रिय राजनीतिमा दूरगामी असर पर्ने सम्भावना बढ्छ  
	चिसो सत्य भनेको अहिलेको जनमत सत्तारुढ दलहरूको विपक्षमा रहे पनि विकल्पमा गठन गर्न सकिने वा गरिने कांग्रेस एमाले नेतृत्वप्रति पनि आश्वस्त भने छैन  एमाओवादीप्रति रहेको भ्रम त अहिले चिरिएको छ  यसमा गैरएमाओवादीहरूले रमाउनुपर्ने कुनै औचित्य छैन  यथार्थमा हाम्रा राजनीतिक दलहरू कमजोर हुँदै जानु र सुधारोन्मुख नहुनुको असर बहुदलीय राजनीतिक व्यवस्था सामाजिक आर्थिक र राजनीतिक अन्तरवस्तुमै पर्छ  प्रतिफल निरन्तरको राजनीतिक अस्थिरता र अराजकता नै हुन्छ  तसर्थ राजनीतिक प्रतिस्पर्धा भन्नु एउटा राजनीतिक दलले अर्को राजनीतिक दललाई विस्थापित गर्नु कदापि होइन  हाम्रो राष्ट्रिय गानले सयौं थुँगाका फूल हामी भनेर जसरी नेपाली जातिको वैभवको बखान गरेको छ त्यसैगरी बहुल विचार र आस्थाकेन्दि्रत राजनीतिक दलहरू बीचको स्वस्थ प्रतिस्पर्धा नै मुलुकको समुन्नतिको द्योतक हुनेछ  
	आफ्नो बिग्रेको छवि सुधार्नु राजनीतिक दलहरूको प्राथमिकता हुनुपर्छ  त्यही अनुरूप जनतालाई प्रभावित गर्नुको साथै वैचारिक प्रभाव कायम गर्न सक्नुपर्छ  त्यसको निम्ति जनतामुखी कार्यक्रमहरूको व्यापक प्रचारप्रसारका साथै राजनीतिक स्थायित्व र सर्वसाधारणको सुरक्षा प्राथमिकताका साथै लगानी प्रबर्द्धनबाट रोजगारीको अवसर सिर्जना गर्ने उपायको खोजीका लागि दलहरूबीच साझा कार्यक्रम निर्माण गर्नसक्ने स्थिति पहिल्याउन सक्नुपर्छ  सहमति त देश विकासको निम्ति हुनुपर्छ कुनै एक दलको बर्चस्वको निम्ति होइन  भोलि पुस  गते हाम्रा राष्ट्रपति स्वदेश फकर्ंदैछन्  उनी दलहरूबाट सहमतिको सकारात्मक सन्देश सुन्न चाहन्छन्  विद्यमान गतिरोधको अन्त्यसितै निर्वाचन सरकार गठनको सार्थक अभ्यास गर्न चाहन्छन्  तर भोलि यो त दिवास्वप्न मात्र हुनेछ  यसैले राष्ट्रपतिले अब म्याद थप्नुको औचित्यबारे आफैंसित सोध्नुपर्ने भएको छ  
	 
	 
	 
	
"
