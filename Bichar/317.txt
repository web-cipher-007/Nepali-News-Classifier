  नागरिक सर्वोच्चताको सकारात्मक सन्दर्भमुलुकमा व्याप्त अराजक स्थितिबीच पनि प्रजातन्त्रप्रति आस्थाको दीयो प्रज्वलितको संकेत दिएको छ  "
	मुलुकमा व्याप्त अराजक स्थितिबीच पनि प्रजातन्त्रप्रति आस्थाको दीयो प्रज्वलित रहेको संकेत व्यवस्थापिकासंसदको राज्यव्यवस्था समितिमा सेनाको पुनर्संरचना सम्बन्धि सम्पन्न भएका गम्भीर छलफलले दिएको छ  चरम स्वार्थलिप्त संस्थापनपक्षीय राजनीतिक समीकरणबाट सरकार गठन र विघटन हुने निरन्तरताका साथै राष्ट्रमा वास्तविक सरकारको पहिचान तथा त्यसको संचालनमा व्यक्तिपरक प्रवृत्ति हावी हुँदासमेत राज्यव्यवस्था समितिले दायित्वबोध गरी उक्त विषयमा छलफल गरी जनउत्तरदायित्वप्रति समर्पित भूमिका निर्वाह गरेको छ  राष्ट्रिय सेनाको संगठनात्मक संरचनामा परिवर्तन गर्ने जस्तो संवेदनशील विषयमा सेनापति छत्रमानसिंह गुरुङले पेस गरेको नेपाली सेनाको आन्तरिक संगठनात्मक पुनर्संरचनाको प्रस्तावलाई प्रधानमन्त्री बाबुराम भट्टराईले समर्थन गरेका छन्  तर सेनासम्बन्धी उक्त प्रस्तावबारे सेनाधिपति राष्ट्रपति रामवरण यादवका प्रमुख कार्यकारी सल्लाहकार प्रधानमन्त्रीले न परामर्श गरे न नवगठित बहुसंख्यक विनाविभागीय मन्त्रीहरूले भरिएको मन्त्रिपरिषदको समर्थन लिए न व्यवस्थापिकासंसदलाई जानकारी दिए  विडम्बना त के भने जंगीअड्डाको ताल्लुकवाला उच्च निकाय रक्षा मन्त्रालयसमेतले सेनाको संगठन र व्यवस्थापन ओ एन्ड एम सर्वेक्षण समिति सेनाको संगठनात्मक संरचनामा के कस्तो परिवर्तन र सुधार आवश्यक छ भन्ने विषयमा अझै निष्कर्षहीन रहेको अवगत गराए पनि प्रधानमन्त्री भट्टराईले आफ्नो कार्यकारी अधिकारको दम्भ देखाई सेनापतिको प्रस्ताव पारित गर्ने मनसाय व्यक्त गरेका थिए  
	रक्षामन्त्रीको बेग्लै नियुक्ति भइनसकेको अवस्थामा उक्त मन्त्रालयको समेत स्वतः अभिभारा बोकेका प्रधानमन्त्रीले वैशाख  गते मंगलबार बसेको राज्यव्यवस्था समितिको बैठकमा थप आर्थिक भार र सेनाको संख्या पनि नबढ्ने भएकोले यो आन्तरिक संगठनात्मक पुनसर्ंरचनाको अंशमात्र हो त्यसो नभए संगठन नै प्यारालाइज्ड हुन्छ भनी चेतावनी दिए  तर त्यसको सुनुवाइ भएन  कारण रथीको दुई वटा दरबन्दी थप्ने निर्णय तत्कालै नगरे सेना प्यारालाइज्ड  
	हुन्छ भन्ने तर्कसित कोही सहमत हुनसकेन  प्रधानमन्त्रीको सो तर्कलाई प्रधानसेनापतिको आफ्नै नेतृत्वमा रहेको सैनिक संगठन कामै नलाग्ने भन्ने कथनसित जोडिएर आएको त्रासदीपूर्ण अभिव्यक्ति बाहेक कुनै सार्थक प्रस्तुति भनेर राज्यव्यवस्था समितिका सदस्यहरूले लिएनन्  सेनाको संगठनात्मक संरचनाबारे अल्पज्ञान भएको व्यक्तिले पनि सेनाबारे प्रधानमन्त्रीले गरेको जस्तो तर्क गर्दैन  हो सेनाको राजनीतिकरण गर्ने प्रपञ्चले गर्दा चेन अफ कमाण्डसमेत विथोलिने तर्क गर्नु भने अचम्म हुँदैन  
	प्रधानमन्त्री भट्टराईले सेनासम्बन्धी गहन विषयमा समेत राजनीतिक निर्णय लिन खोजेका छन्  यो उनको व्यक्तिगत अहंकार हो  उनी प्रत्येक विषय आफ्नै स्वार्थ अनुकूल परिभाषित गर्न खोज्ने र अरूको कुरा सुन्दै नसुन्ने प्रवृत्तिबाट ग्रसित छन्  तर आफैंलाई सर्वेसर्वा ठान्नु अधिनायकवादी शासन पद्धति भएको मुलुकमा समेत औचित्यहीन हुन्छ  बाबुराम भट्टराईले सेनाको सम्बन्धमा चीनजस्तो साम्यवादी मुलुकमा पनि त्यहाँको जनमुक्ति सेना कसको अधीनमा हुन्छ र कसबाट संचालित हुन्छ भनी सोच्नुपर्छ  चीनमा त्यहाँको सेना राज्य र सरकारको नियन्त्रणमा होइन त्यहाँको कम्युनिष्ट पार्टी अधीनस्थ हुन्छ  त्यहाँको सेना चिनियाँ कम्युनिष्ट पार्टीको केन्द्रीय सैन्यपरिषद मातहत संचालन गरिन्छ  चीन कम्युनिष्ट पार्टीको एकाधिकार शासन व्यवस्था भएको मुलुक हो  
	हाम्रोजस्तो बहुदलीय शासन व्यवस्था भएको मुलुकमा प्रधानमन्त्रीको शासकीय अधिकारको स्रोत प्रत्यक्ष जननिर्वाचित संसद हुन्छ  कार्यकारी प्रधानमन्त्री संसदप्रति उत्तरदायी हुन्छ भन्नुको तात्पर्य कार्यकारी अधिकारको प्रयोग राजनीतिक व्यवस्थाको विधि विधानअनुरूप प्रयोग भएको छ छैन भनी छानबिन गर्ने तथा निर्णय गर्ने अधिकार संसदमा सुरक्षित रहेको स्पष्ट गर्नु हो  बहुदलीय व्यवस्था वास्तवमा प्रधानमन्त्रीमुखी शासन व्यवस्था नै हो  उक्त व्यवस्थामा प्रधानमन्त्री शक्तिशाली हुन्छ तर शक्ति सन्तुलनको सिद्धान्तद्वारा अभिप्रेरित सो व्यवस्थामा कार्यकारी शक्तिमा व्यवस्थापिकाद्वारा स्पष्टतया अंकुश लगाएको हुन्छ  जहाँ विपक्षी दलको स्थान पनि सुरक्षित रहन्छ  उदाहरणस्वरूप संसदीय व्यवस्था भएको मुलुकमा सैनिक कानुन संसदले विधिवत पारित गर्छ  त्यसमा निहित ऐन नियमअनुसार सैनिक संगठन संचालित हुन्छ  संसदले नै सरकारद्वारा तर्जुमा गरिएको बजेट पारित र नियन्त्रण गर्ने काम फौजको नफ्रीसंस्था तोक्ने जनशक्ति दरबन्दीको हदबन्दी किटान गर्ने उच्चस्तरीय सैनिक अधिकृतहरूको बढुवा नियुक्तिबारे सुझाव दिने त्यस विषयमा सहमतिअसहमति जनाउने अधिकार प्रयोग गर्छ  
	तर प्रधानमन्त्री र सेनापतिका लागि भने यी सबै विधिवत कुराहरू असान्दर्भिक भएका छन्  राष्ट्रिय सेनामा माओवादी लडाकुहरूको समायोजन कार्यसित जोडिएर आएको सेनाद्वारा महानिर्देशनालयको स्थापना र त्यसको नेतृत्व रथीस्तरीय सैनिक अधिकृतबाट गरिने हुँदा सो पद स्थापनाकै निम्ति पनि सेनाको पुनसर्ंरचना अत्यावश्यक देखिन आएको छ  त्यस प्रस्तावअनुसार अन्य दरबन्दीहरू पनि थपघट गरी सेनालाई चुस्त दुरुस्त गर्ने भनाइ सेना प्रमुखका साथै सरकार प्रमुखको पनि रहेको छ  राज्यव्यवस्था समितिमा छलफलको चरणमा उठेका प्रश्नहरूको साथै सर्वसाधारणको जिज्ञासा चाहिँ वास्तविकता के हो त भन्ने नै रहेको छ  एक भोलिको नेपालमा हिजोको नेपालभन्दा सेनाको भूमिकामा के तात्विक भिन्नता हुन्छ  दुई सेनाको राष्ट्रिय चाहना र उद्देश्य के हो  तीन सेनाको सक्षमता कस्तो छ  र चार सेनाको क्षमता मापन प्रक्रिया केमा निर्भर गर्छ  सैन्य क्षमताको मापन गर्ने तरिका सेनाको तालिम हातहतियार त्यसको मारक क्षमताका साथै राष्ट्रको आर्थिक टेवाबाट न्युनतम रूपमा गरिन्छ  साथै साधारणतया शत्रुराष्ट्रको अर्डर अफ व्याटल युद्धको अनुभव तथा युद्ध प्रभावकारिताको तुलनाद्वारा पनि गरिन्छ  त्यसैले सैन्य क्षमतालाई राज्यशक्तिको द्योतकका रूपमा लिइन्छ  
	हाम्रो ऐतिहासिक परिवेश भने फरक छ  पहिचानकै तवरमा हाम्रो कुनै शत्रुराष्ट्र छैन  हामीले आफ्नो सैनिक क्षमतालाई कुनै अन्य मुलुकको सैन्य शक्तिसित दाँज्न आवश्यक पनि छैन  भविष्यमा पनि हाम्रो सैनिक संलग्नता त आन्तरिक विद्रोह र आतंकवादी गतिविधि विरुद्धको प्रयोगमै सीमित रहनेछ  यी नै सम्भाव्यताको आधारमा हामीले आफ्नो सैन्यशक्ति बुझ्नुपर्छ  
	राष्ट्रिय सेनाको सुदृढीकरण गर्नुपर्ने आवश्यकताबाट राज्यव्यवस्था समितिका सदस्यहरू अनभिज्ञ छैनन् तर प्रधानमन्त्रीको संगठनात्मक पुनसर्ंरचना गरिएन भने वित्यास पर्छ भन्ने तर्कसित भने उनीहरू सहमत छैनन् किनभने सेना प्रमुखले प्रधानमन्त्रीलाई बुझाएको अनौपचारिक प्रस्तावप्रति राष्ट्रिय सेनाकै उच्चपदस्थ अधिकृतहरूसमेत सहमत छन् वा छैनन् भन्ने प्रश्न अझै विचारणीय छ  उदाहरणस्वरूप  वैशाख  को नागरिक दैनिकमा प्रकाशित समाचारलाई नै आधार मान्ने हो भने सेनाको मन्त्रिपरिषद मानिने पीएसओज पि्रन्सिपल स्टाफ अफिसर्स मा यसबारे सो प्रस्ताव एकदिन पनि छलफल भएको छैन  सेनाले  वर्षदेखि लिंदै आएको समायोजनको अडानलाई निकै लचिलो पोजिसन बनाएर प्रधानमन्त्रीलाई बुझाएको ननपेपरबारे पनि पीएसओज बेखबर छ  संगठनको अति सामान्य हेरफेरको समेत छलफल भएको छैन  यो समाचारको न सेनाको सम्बन्धित निकायबाट औपचारिक खण्डन गरिएको छ नत अरू कसैले त्यो झुठो हावादारी समाचार भनी लेखेकै छ  प्रधानमन्त्री र प्रधानसेनापति बीचको समझदारीबाट नेपाली सेनाको संगठनात्मक भविष्य प्रभावित हुने निर्णयलाई पीएसओजले कसरी ग्रहण गर्छ त्यो त भोलिका दिनले बताउनेछ  तर स्मरणीय तथ्य के हो भने व्यक्तिगत तजबिजले दुईजना रथी थप्ने मन्त्रिपरिषदको सिफारिसलाई समेत  सालमा स्व राजा वीरेन्द्रले अस्वीकार गरेको तथ्य राजदरबारका प्रमुख सैनिक सचिव रथी विवेक शाहको पुस्तकको पेज  मा स्पष्ट उल्लेख गरिएको छ  
	माओवादी दलको संस्थापन पक्षसित असहमत रहेको राज्यव्यवस्था समितिमा रहेका माओवादी सदस्यहरूले दुई रथी थप्ने प्रस्ताव अस्वीकृत नै गर्नुपर्ने भनाइ राखे पनि उक्त विषयमा छलफल जारी नै राख्ने उद्देश्यले राज्यव्यवस्था समितिले सर्वस्वीकृत निर्णय लिएको छ  सो निर्णयको दुई वटा पक्ष सबल र सान्दर्भिक छन्  एक रक्षा मन्त्रालयले सेनाको पुनसर्ंचनासँगै गाँसिएको संगठन र व्यवस्थापन सर्वेक्षणको निष्कर्ष अझै उपलब्ध गराइनसकेको अवस्थामा सेनाको आवश्यकता यथार्थपरक ढंगबाट स्पष्ट भएको छैन  त्यसैले आन्तरिक संगठनात्मक पुनर्संरचनाको औचित्य पुष्टि भएको छैन  दुई संविधानको धारा   
	 अनुसार सेनासम्बन्धी कुनै पनि निर्णयमा राजनीतिक सहमति अपरिहार्य रहेको राज्यव्यवस्था समितिको ठहर  
	छ  उक्त समितिको निर्णयअनुसार राजनीतिक सहमति भनेको संविधानसभाको कम्तीमा दुई तिहाइ मत बोकेको दलको समर्थन हो  राज्यव्यवस्था समितिका अध्यक्ष रामनाथ ढकालका अनुसार अहिलेको परिस्थितिमा माओवादी कांग्रेस एमाले र मधेसी दल एकठाउँमा उभिए त्यो नै राष्ट्रिय सहमति हो  तर जुन उद्देश्यअनुरूप सेनाप्रमुख र सरकार प्रमुखले आआफ्नो दाबीअनुसार सेनामा पुनसर्ंरचनाको विषयलाई अघि बढाइयो त्यसमा राष्ट्रिय सहमति जुटाउने प्रयत्न नै गरिएन र सो अभ्यास निरर्थक हुने सम्भावना अब बढेको छ  कथंकदाचित रथीको दरबन्दी थप्ने सरकारी निर्णय भएमा पाँचबुँदे सहमतिअनुसार सत्ता साझेदार हुनपुगेको नेपाली कांग्रेस सरकारबाट हट्ने अनौपचारिक सन्देशले गर्दा अहिलेका लागि यो सम्भावना तुहिएको छ  
	तर नेपाली राजनीति यथार्थमा नै आर्ट अफ पोसिबल हो  हिजोसम्म असम्भव रहेका सबै कुरा नेपालमा आज सम्भव भएको छ  हत्या हिंसा र आतंकबाट विश्वभरि नै आतंकवाद विरुद्धको युद्ध चर्केका बेला हाम्रा माओवादी विद्रोहीहरू सत्तामा पुग्लान् भनेर कसैले सोचेको पनि थिएन  तर वास्तविकता हामीसामु छ  नेपालबाट राजसंस्था हराउला भन्नु त दिवास्वप्न नै थियो  तर आज त्यो सत्य भएको छ  अझ जनताबाट प्रत्यक्ष चुनिने राष्ट्रपतिभन्दा संसदबाट चुनिने प्रधानमन्त्री कार्यकारी अधिकारसम्पन्न एक म्यानमा दुई तरवार घुसार्ने अराजक परिस्थितिको निर्णय गर्ने गणतान्त्रिक नेपालका राजनीतिक दलहरू अस्थिरताकै पर्याय हुन पुग्नुबाट पनि मुलुक दुरुह स्थितिमा फस्ने अवस्थाले यहाँ भोलि जे पनि हुनसक्छ भन्ने कथनको पुष्टि भएको छ  सायद अजब काशी गजब नेपाल भनेको यही हो  
	 
	 
	 
	 
	 
	 
	 
	
"
