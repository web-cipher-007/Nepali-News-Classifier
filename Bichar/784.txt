पोलपोटीय सत्ताकब्जाको स्वप्नाभास"
एमाओवादी अध्यक्षको कुटखेलका कारण नेपालको राजनीति ध्वस्त हुने नै भयो  ""
	मध्य दसैंको समय हो आज  उसो त काठमाडौंमा दस दिनअघि नै दसैं प्रवेश गरिसकेको थियो  फेसबुक चलाउनेले फेसबुकमार्फत शुभकामना आदान प्रदान गरेर  सालको दसैंको उद्घाटन गरिसकेका थिए भने फोनमार्फत पनि यो काम हप्ता दिनअघि नै आरम्भ भइसकेको थियो  बाँकी काम छापिएका शुभकामना पत्रहरूले गरेका थिए  वर्षमा बल्लतल्ल एकपल्ट आउने दसैंमा घर जाने टिकट नपाइने आतङ्कका कारण घटस्थापना अघि नै झन्डै तीन लाख नागरिकले काठमाडौं उपत्यका छाडिसकेका थिए  तर दसैंको शुभकामना फलित भएन  नागरिकहरूले आशा बोकेका थिए नेताहरूले असोज मसान्तमा सहमतिको दस्तावेजमा हस्ताक्षर गर्नेछन्  नेपालका हालका पार्टीहरूबीच सहमतिको आशा गर्नु भनेको असम्भव वस्तुको प्राप्ति गर्नु हो भन्नेहरूको कुरो कसैले सुनेका थिएनन्  त्यसैले यसपालिको दसैं नेपाली राजनीतिका लागि दशा भएर धर्तीमा ओर्लियो  ताजा जनादेशमा जानुपर्छ भनी एक प्रकारको सहमतितिर गइरहेको राजनीतिलाई एकीकृत माओवादी पार्टीका अध्यक्ष पुष्पकमल दाहालले काठमाडौंको दुर्गन्धित सडकमा लगेर फ्याँकिदिए  प्रचण्डजीलाई नेपाली राजनीतिमा कसैले नायक मान्दैन  प्रचण्डजीको मारमा परेर नेता र कार्यकर्ता गुमाएका संसद्वादी राजनीतिक दलहरूले उनलाई नायक मान्ने कुरै भएन  उनीसँगै साढे दुई दशक हिँसाको तयारी र हिँसात्मक युद्ध सञ्चालन गरेकाहरूले पनि उनलाई नायक मान्न छोडेको धेरै भइसकेको छ  आफ्नै पार्टीका कार्यकर्ताका आँखामा प्रचण्डजी ठग देखिएका हुनाले एमाओवादी पार्टीले सम्पत्ति छानबिन कार्यदल नै बनाउनुपर्यो  माओवादी जनयुद्ध कालभरि देवत्वकरण गरिएका प्रचण्डलाई उनकै गुरिल्लाहरूले भ्रष्टाचारी ठहर गरे  अर्थात् आफूले आफैँलाई स्वर्गीय गिरिजाप्रसाद कोइरालाको विकल्प भनी घोषणा गर्ने प्रचण्डजी यतिबेला सबै खाले राजनीतिकर्मीहरूका लागि खलनायक प्रमाणित हुनपुगे   
	तर खलनायकै भए पनि नेपाली राजनीतिलाई आफ्नो वरिपरि घुमाउन प्रचण्ड सफल भएका छन् भन्ने सत्यको उदाहरण भएको छ मरिसकेको संविधानसभाको पुनःस्थापनाको नयाँ हल्ला  फेरि एकपल्ट गजबको चटक देखाइदिए प्रचण्डले  संविधानसभाको पुनःस्थापनाका लागि हामी तयार छौँ भनेर प्रचण्डले के भनेका मात्र थिए कांग्रेसका नेताहरू चरक्क नयाँ निर्वाचन र पुनःस्थापनाको चिरामा चिरिए  एमालेभित्र पनि ससानो भुइँचालो आइहाल्यो  कांग्रेस र एमालेको भ्रममा रमाउँदै प्रचण्डजी भने लागे युरोपतिर खल्तीमा युरोको मुठो हालेर  प्रचण्डका लागि र नेपाली राजनीतिमा प्रचण्डलाई चिन्नेहरूका लागि भने यो कुनै नौलो कुरो  
	होइन  प्रचण्डको आजसम्मको राजनीतिक जीवन यस्तै उठापटकीमै चल्दै आइरहेको छ  निर्मल लामालाई हटाएर मोहन वैद्यलाई महामन्त्री बनाउने अनि वैद्यजीलाई सेक्टर काण्डतिर ठेलेर आफू महामन्त्री हुने व्यक्तित्व हुन् प्रचण्डजी  नेकपा माओवादीको गठन भएपछि पनि मोहन वैद्य र बाबुराम भट्टराईको काँधमा चाकलचुकुल खेलेरै यिनले आफूलाई चुनौतीरहित महामन्त्री बनाउने काम गरे  यो उनको पार्टीभित्रकै कुरो थियो र यसको प्रभाव पनि उनकै पार्टीभित्र मात्र सीमित भएको थियो  पछिल्ला दिनमा भने यिनका खेलहरू राष्ट्र र लोकतन्त्रका विपक्षमा खेलिन थालिए   
	दोस्रो जनआन्दोलनपछि यिनले कांग्रेससँग मिलेर एमालेलाई ताछ्ने खेल सुरु गरे  गिरिजाप्रसाद कोइरालालाई अभिभावकीय राष्ट्रपति र आफू गिरिजाबाबुको विश्वसनीय प्रधानमन्त्री बन्ने लोभ देखाएर एमालेलाई किनार लाउने सपना देखेका थिए प्रचण्डले  उग्रवामपन्थी चिन्तनले सबैभन्दा ठूलो शत्रु वामपन्थी शक्तिलाई नै देख्छ  प्रचण्डले अनुमान गरेको हिसाबले एमाले ताछिएन तर  प्रचण्डले गरेको हिसाब मिलेन राजनीतिमा  कांग्रेससँग मिलेर एमाले सिध्याउने खेल असफल भएपछि उनले वामपन्थी एकता को नाटक मञ्चन गरेर माधवकुमार नेपाललाई एकराते राष्ट्रपति बनाउने काम पनि गरे  यो पनि तिनको कपटपूर्ण राजनीतिको उदाहरण नै भयो  गएको जेठ  गते संविधानसभाको बलात् हत्या गराउने नायक पनि प्रचण्डजी नै थिए  आफैँले मारेको संविधानसभालाई पुनर्जीवन दिनुपर्छ भनेर अन्यान्य पार्टीहरू फुटाउने खेलमा लागेका यतिबेलाका फरवार्ड खेलाडी पनि प्रचण्डजी नै हुन्  नेपाली राजनीतिको वर्तमानमा एमाओवादी अध्यक्ष प्रचण्ड ढाँट र वैयक्तिक स्वार्थमा लिप्त भएका खलपात्र हुन् भन्ने ज्ञान सबैतिर छर्लङ्ग भइसकेको छ  बाह्रबुँदे सम्झौतादेखि अहिले मरेको संविधानसभा ब्युँताउनेसम्मका घटनाहरूले प्रचण्डलाई दिएको चारित्रिक प्रमाणपत्र हो यो  
	तर प्रचण्डको बोलीमा विश्वास गर्नु हुँदैन भनेर जान्दाजान्दै पनि उनी आफैँले हस्ताक्षर गरेको लिखतमा पनि अडिँदैनन् भन्ने सत्य पटक पटक प्रदर्शित भइसकेपछि पनि नेपालका वृद्ध नेताहरू किन प्रचण्डको बोलीमा विश्वास गर्छन् भनेर अहिलेसम्म बुझ्न सकिएको छैन  अहिलेको अन्तिम सत्य के हो भने एमाओवादी पार्टीका अध्यक्ष पुष्पकमल दाहाल संसद् या दोस्रो संविधानसभाको चुनाव गराउने पक्षमा छैनन्  उनी मरेको संविधानसभालाई सञ्जीवनी छर्केर पुनः जन्माउने पक्षमा पनि छैनन्  अहिले चालिएकै कदमले उनको सत्ता कब्जाको सपना पूरा हुन्छ कि हुँदैन भन्ने सपनाको जपना गर्न पछिल्लोपटक उनी युरोपतिर लागेका हुन्   
	यति सामान्य सत्य पनि हाम्रा नेताहरूको सोचमा छिर्न नसकेको देख्ता कहिलेकाहीँ नेपालको राजनीति टुहुरो भएछ भनेर चित्त काटिन्छ  प्रचण्ड जे बोल्छन् त्यो गर्दैनन् भन्ने सत्य नेपालमा ठूला गनिएका सुशील कोइराला झलनाथ खनाल माधव नेपाल केपी ओली शेरबहादुर देउवा रामचन्द्र पौडेलले भोगेरै जानेको ज्ञान हुनुपर्ने हो  तर खै प्रचण्डको मायावी वाणले सबैभन्दा पहिले घाइते हुने यिनै ठूलठूला नेता हुने गरेका छन् हुँदै आएका छन्  
	राजनीति सिद्धान्तको धरातलमा उभिएको हुन्छ  सिद्धान्त नभएको राजनीति लुछाचुँडीको लोभ र लालचको खेल हुन्छ  यो कुनै सिद्धान्त होइन  हो यो नेपालको राजनीतिक व्यवहार  अहिले ब्यवहारमा प्रयोग नभए पनि नेपाली कांग्रेसले प्रजातान्त्रिक समाजवादलाई तिरस्कार गरेको घोषणा गरेको छैन  नेकपा एमालेले पनि जनताको बहुदलीय जनवाद छोडियो है भनेर भनेको छैन  कम्तीमा यी दुई पार्टीका नेतालाई त थाहा हुनुपर्ने हो नौलो जनवादी सत्ता स्थापना गर्ने सपनाबाट एकीकृत माओवादी अहिले पनि बाहिर निस्कन सकेको छैन  माओवादीका भाटे कारबाही काटमार बैङ्क डकैतीजस्ता सम्पूर्ण अपराधहरू यही नौलो जनवादी सत्ताका नाममा समर्पित थिए  खुला राजनीतिमा आइसकेपछि पनि एमाओवादी पार्टीले नौलो जनवादी सत्ताको सारलाई फेरेन  एकीकृत माओवादी पार्टी संसद्मा गयो संसद् भत्काउने कार्यनीति बोकेर  माओवादी कार्यनीतिमा संविधानसभाको सफलता छँदै थिएन  यो त उनीहरूको नौलो जनवाद स्थापना गर्ने एउटा भर्याङ मात्रै थियो  यो सत्यलाई उसले पछिल्लोपटक पालुङटारको राष्ट्रिय सम्मेलनबाट सार्वजनिक गरेको थियो  त्यसैले अहिले एमाओवादी अध्यक्ष जे गरिरहेका छन् त्यो नै तिनको सही परिचय हो  बन्दुक मारकाट र लुटपाटले ल्याउन नसकेको नौलो जनवाद प्रतिपक्षी नेताहरूलाई डल्ल्याएर माओवादी भाकाका साम्राज्यवाद र विस्तारवादका सामु घुँडा टेकेर ल्याउने टुङ्गोमा पुगेका एमाओवादी अध्यक्षको कुटखेलका कारण नेपालको राजनीति ध्वस्त हुने नै भयो  किनभने तिनको कुटखेललाई चिनेर तिनको तिरस्कार गर्ने तिनको बोलीलाई सम्पूर्णतामा अस्वीकार गर्ने एकजना पनि प्रभावशाली नेता नेपालमा नदेखिने भयो   
	त्यसैले दसैंको शुभकामनाको आग्रह पनि हो यो टिप्पणी  आफ्नो मनको कलुषलाई त्यागेर राजनीति भनेको इमानको खेल हो सेवाको कर्म हो भन्ने सत्यलाई स्वीकार गरे भने प्रचण्डजी समकालीन नेपालको सबैभन्दा ठूलो नेता हुने सम्भावना अहिले पनि जीवित छ  अन्यथा उनको अन्त उनकै वादका बाहक पोलपोटभन्दा भिन्न हुनेछैन  एमाओवादीका अध्यक्ष प्रचण्डको बुद्धि सपि्रयोस यसपालिको दसैंको शुभकामना   
"
