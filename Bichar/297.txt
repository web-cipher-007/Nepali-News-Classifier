 पूरा हुन नसकेको कार्यसूचीगणतन्त्रोत्सव भव्यतासाथ मनाउन सरकार गृहकार्य गरिरहेको खबर छ  तुलनात्मक रुपमा राजा ढाल्न र माओवादी भित्र्याउन सजिलो थियो "
	गणतन्त्रोत्सव भव्यतासाथ मनाउन सरकार गृहकार्य गरिरहेको खबर छ  तुलनात्मक रुपमा राजा ढाल्न र माओवादी भित्र्याउन सजिलो थियो  तर पहिचान र प्रतिनिधित्वको माग जसरी दिनप्रतिदिन विभिन्न तप्काबाट उठिरहेको छ नाराहरूमा चर्कोपन देखिएको छ त्यसलाई व्यवस्थापन गर्न त्यति सहज छैन  पहिचानको मुद्दा र स्थानीय केन्द्रीत सरोकारहरू उम्लिएर आइरहेको छ  त्यसमा हेलचेक्र्याइँ भयो भने स्थितिले विकराल रुप लिन सक्छ  यस परिप्रेक्ष्यमा जनआन्दोलनकारी शक्तिहरूको लिगेसी खतरामा पर्ने डर छ  
	राज्य पुनःसंरचना सम्बन्धी बहस चल्दा यसले अग्रगामी सामाजिक आर्थिक र राजनीतिक लक्ष्यहरूलाई प्राप्त गर्न सक्नुपर्छ भन्ने मूलपक्ष नै यतिखेर ओझेलमा पर्नथालेको छ  पुनःसंरचनाको उद्देश्य संघीय प्रणालीको स्वरुप र समावेशी संरचनाका आधारहरू निर्माण गर्ने कुरामा प्रमुख राजनीतिक दलहरूबीच सहमति भएन भने संविधानसभा विभाजित हुनसक्छ  पछिल्ला वर्षहरूमा दलहरूको अलमल र छरिएका नाराहरू त छँदै थियो वैशाख लागेयता जनस्तरमा उत्पन्न गतिरोध व्यवधान र विरोधबाट उत्पन्न असफलताहरूलाई ढाकछोप गर्ने बहाना भेट्न दलहरूलाई गाह्रो भइराखेको छ  मुख्य तीन दलका शीर्ष नेतात्रयले सुदूर पश्चिमकै आन्दोलनलाई साम्य पार्न संयुक्त अपिल गर्दा पनि त्यसले परिणाम दिन सकेन   
	संविधान लेखन र सत्ताभोगको लुकामारीबीच चार शक्ति जुन प्रकारले मोलमोलाइ गर्दैछन् त्यसले फेरि एमाओवादी सत्ता राजनीति केन्द्रमा रहिरहने देखाउँछ  उसको एजेन्डा प्रस्तुति दबाब र खेल्ने रणनीतिमाझ कांग्रेस एमाले र मधेसी मोर्चा थाकेको देखिन्छ  मधेसको सवालमा त मोर्चासँग एमाओवादीले तराईका पूर्वी र पश्चिमी हिस्सामा कटौती गरी बांँकीका भूगोलमा दुई प्रदेश दिने तयारी गरेको देखिन्छ भने मोर्चा जसोतसो दुईवटा प्रदेश प्राप्त गर्नसके तत्काल सन्तुष्ट हुने पक्षमा छ हालाकि उसको दबाब पूर्वी र पश्चिमी साँध जोड्नेतिर हो  मोर्चाको आशंका संयुक्त मधेसी मोर्चाको अगुवा बन्न पुगेका उपेन्द्र यादवसँग छ त्यो के भने हामीले सीमित मधेस भूमिमा दुईवटासम्म प्रदेश मान्योै भने त्यसलाई उनले मान्छन् कि मान्दैनन्  उपेन्द्र यादवले फेरि समग्र मधेस एक प्रदेशको नारा दिए भने त्यसले कस्तो उवाल लाउने हो भन्ने चासो र चिन्ता देखिन्छ  उता स्वयम् उपेन्द्र यादव मधेस दौडाहामा देखिए पनि भावी कार्यसूची स्पष्ट भइसकेको देखिंदैन  सतहमा यस्तो स्थिति देखिएको छ तर सदनभित्र वा बाहिरका मधेसी दलहरूमा एउटा बलियो बुझाइ के छ भने मधेसको माग र हांँकलाई तुहाउने षडयन्त्र भइराखेको छ  त्यसैले अन्तिम धक्का दिनुको विकल्प छैन  
	तराईमा अहिले यस्ता मागदाबीहरू छन् जसलाई पहिले नै समझदारी बनाउनुपर्ने थियो तर त्यो कार्यसूचीलाई पूरा गर्न सकिएन  त्यसैले तराईका विभिन्न भागमा बन्द धर्ना जुलुसका क्रमहरू देखिएका छन्  छिटफुट हिंसात्मक वारदातहरू पनि थपिएका छन्  एकातिर अन्तर्राष्ट्रिय समुदायले नेपालको परिवर्तनलाई समर्थन गरेका छन् भने छिमेकी भारत पनि संविधान र चुनावी सरकार जसरीतसरी बनोस् भनेर सहजकर्ताको भूमिकामा देखिएको छ  अर्कोतिर पूराना मुद्दाहरू थाति त छँदैछ नयांँनयांँ मागहरूलाई आन्तरिक रुपमा संयोजित व्यवस्थित र वैधानिक बनाउने सामथ्र्य राजनीतिक नेतृत्वमा नदेखिनु विडम्बनापूर्ण छ  इटहरी र विराटनगर दुवैले आआफ्नो स्तरमा राजधानीको माग गरिरहेको छ वीरगन्ज र कपिलवस्तुको पनि राजधानीबारे त्यस्तै दाबी छ  यस यथार्थप्रति आंँखा चिम्लिन मिल्दैन   
	एमाओवादी र मधेसी मोर्चावीचको रणनीतिक गठबन्धनले मधेसमा जुनसुकै आकारको दुइटा मधेस प्रदेश पाइए पनि त्यसको व्यवस्थापन गर्न कम चुनौतीपूर्ण छैन  मधेसी दलहरूले भन्लान् यी सब त कांग्रेस र एमालेको उक्साहटमा भइराखेको छ  तर विगतमा मधेसी दलहरूले आफ्नो हिस्सामा रहेको कार्यसूचीलाई पूरा गर्न नसकेकै हुन्  त्यो भनेको मधेसी पहिचानभित्र रहेका भाषिक र सांस्कृतिक समूहहरूलाई भरपर्दो विश्वास दिलाउन नसक्नु  मधेसी पहिचानलाई त विभेदमा परेकाहरूले राज्यसँगको सम्बन्धलाई पुनर्भाषित गर्न स्वीकार गरिएको थियो  मधेसी पहिचानभित्र रहेका विभिन्न भाषिक र सांस्कृतिक समूहहरूलाई उसको पहिचान मर्यादा परम्परा र ऐतिहासिकताको हरण हुँदैन भनेर इन्गेज गरिराख्नुपथ्र्यो त्यो गरिएन  मैथिली भोजपुरी अवधी  
	थारु लगायतका भाषिक र सांस्कृतिक समुदायहरूमा आफ्नो आसन्न अस्तित्व संकटको बोध भएर चिन्ता प्रकट भएको छ   
	मधेसको राजनीतिमा केही सकारात्मक संकेत पनि देखिएका छन्  थारु राजनीतिको एउटा ठूलो हिस्सा मधेसी दलहरूसँग नजिक भएको छ वा भनौ थारुहरूले विगतमा मधेसी राजनीतिप्रति प्रस्तुत गर्ने कठोर दृष्टिको ठाउँमा सामिप्यका दृष्टिकोणहरू आउन थालेका छन्  संयुक्त लोकतान्त्रिक थारु मोर्चाले चुरे शिवालिक पर्वत शृंखलाको दक्षिणी सम्पूर्ण समथल भूभाग केन्द्रीत थरुहट प्रदेशको माग गरेको छ  समग्र मधेस र थरुहट प्रदेशको अवधारणा एकअर्काका परिपूरक देखिएका छन्  थारु र मधेसीबीच अन्तरविरोध ल्याउने खेलहरू विस्तारै मत्थर हुँदै गएका छन्  थारु र मधेसी राजनीतिबीच बढ्दो सामञ्जस्यले भावी राजनीतिको विन्यास नै परिवर्तन गरिदिन सक्छ  त्यसको आँकलन काठमाडौले गरिरहेको छैन  तराईमा जेजति नाराहरू उठिराखेको छ त्यसमध्ये प्रायः पूर्वपश्चिम समथल भूभाग केन्दि्रत प्रदेशको माग छ  कोशी पूर्व र कणर्ाली पारिबाट मात्र उत्तरदक्षिण भूगोल जोडिएको प्रदेशको चाहना देखिएको छ  उत्तरदक्षिण प्रदेश बनाउँदा त्यसबाट मधेसले पाउने लाभहानिबारे ठन्डा दिमागले सोच्ने काम भइराखेको छैन  जो दल वा विचार निर्माता यस्ता कुराहरू राख्न खोज्दैछन् तिनलाई मधेसमैत्री इतरको अवधारणा मानिंदैछ  मूलतः थारु हुन् वा मधेसी सबैमा के मनोविज्ञानले काम गरेको छ भने विभेदमा परेकाहरू बहुसंख्यक रुपमा बसोबास गर्ने भूगोल केन्दि्रत प्रदेशको सिमांकन गरियो भने भोलि काठमाडौसँग लड्न सजिलो हुन्छ   
	सदनभित्रको गणित र एमाओवादीसँगको गठबन्धन ऊर्जाले तराई केन्दि्रत एउटा ठूलो हिस्सा दुईवटा मधेस प्रदेशका रुपमा प्राप्त हुनसक्छ  त्यसपछि प्रादेशिक राजधानीबारे समझदारी बनाउनु चुनौतीपूर्ण हुन्छ  अहिले सबै भाषिक आर्थिक स्वार्थ र सांस्कृतिक समूहहरूलाई आफू पछाडि पर्ने त होइन भनेर चिन्ता बढेको छ  त्यसैले राना थारु वा मुस्लिमहरू समस्या पोख्न थालेका छन्  मधेस केन्द्रीत प्रदेश प्राप्त गर्नु एउटा ठूलो उपलब्धी मानिएला तर त्यसले उठान भइराखेका जनउभारलाई थामथुम पार्दैन  यस परिप्रेक्ष्यमा संयुक्त लोकतान्त्रिक मधेसी मोर्चाले एउटा मार्गचित्र अगाडि ल्याउनुपर्छ जसमा कसरी भाषिक सांस्कृतिक र आर्थिक स्वार्थ समूहहरूको संरक्षण हुन्छ र उनीहरूको मोैलिकता हरण हुँदैन सहर विशेषहरूको अस्तित्व र पहिचान कायम रहन सक्छ  यी कामहरू गर्न सकिएन भने संविधान निर्माणपछिको चुनावी माहौल झन् स्थानीय केन्दि्रत स्वार्थ र उपयोगिताको चरणबाट गुज्रनेछ  
	संविधान निर्माणपछिको अवस्थामा मोर्चा एकीकृत रहन सकेन भने जसको सम्भावना थोरै छ मधेसको सम्भावित द्वन्द्वहरूलाई समाधान गर्न गाह्रो पर्छ  संविधान लागू भइसकेपछिको चुनावमा मात्र होइन त्यसपछिको कस्तो मधेस हुने त्यसको स्वप्नचिन्तन गरिएकै छैन  अहिले त प्रदेश पाएपछि सारा समस्या तिरोहित हुन्छ भन्ने विश्वासको विउमात्र छरिएको छ  तर मनसुनको अनिश्चितता र फेरिएको मौसमका कारणले असमयमा आइराख्ने आँधीहुरी र असिनाको कृषि नियतिजस्तै निर्दोष सपनाहरू घाइते हुन बेर छैन  यसलाई कसरी व्यवस्थित र बन्दोबस्ती गर्ने त्यतातिर सोचिएको पाइँदैन  वास्तवमा अहिलेको राजनीतिक परिवर्तनलाई हेर्ने दृष्टिकोण साँघुरो छ मधेसी राजनीतिमा नेतृत्व गर्न चाहनेहरू आ आफ्नै अस्तित्व प्रतिरक्षाका लागि संघर्ष गरिरहेको स्थिति छ  फैलिंदो अराजकता र नवसंविधान घोषणाको दबाबमाझ राष्ट्रिय सहमति र समझदारीको विकल्प छैन  आआफ्नो तहको कार्यसूची पूरा गर्न नेतृत्व अनुत्तरदायी र सरकार गैरजिम्मेवार भएपछि जे हुन्छ त्यही अहिले भैरहेको छ  जनस्तरमा उठेका मुद्दा र मागहरूका सन्दर्भमा आआफ्नो कार्यसूचीप्रति जनआन्दोलनकारी शक्तिहरू पनि त्यत्तिकै सजग र संवेदनशील हुनुपर्ने अवस्था छ  
"
