"जवाफ देऊ हिसाब देऊ"यतिखेर तराईमा शीतलहर लागेको छ  गाउँघरतिर जाडो छल्न आममानिस घुर तापेर बस्छन् "
	यतिखेर तराईमा शीतलहर लागेको छ  गाउँघरतिर जाडो छल्न आममानिस घुर तापेर बस्छन्  घुर ताप्दै समसामयिक विषयमा छलफल पनि गर्छन्  त्यस्ता छलफलमध्ये एउटा मुद्दा मधेसी दलहरूको भूमिकाबारे पनि हुने गर्छ  विगतमा सदनमा पठाएका मधेसी दलहरूले के कसो गरे त्यसको लेखाजोखा हुनथालेको छ  त्यस्तै तराईको ठूलो जनमतमा राजनीति गर्न खोज्ने एमाओवादी नेपाली कांग्रेस र एमालेले यस क्षेत्रका सवालहरूप्रति कतिको तदारुकता देखायो त्यसको पनि छिनोफानो चल्दैछ  आम मधेसीको मनोविज्ञान हेर्दा उनीहरू ठूला तीन दलसँग जवाफ माग्ने सोचमा छन् भने मधेसी दलहरूसँग पछिल्ला वर्षहरूका हिसाब माग्ने सुरमा छन्  मधेस छिर्न खोज्ने ठूला तीन दल अनेकौ प्रश्नको जवाफ लिएर गाउँ छिर्नु पर्नेछ  त्यस्तै पटकपटक सत्ताआनन्द बटुलेका मधेसी नेतृत्वहरूले पनि आफूले के गर्यौं र के दिलाउन सक्यौं भन्ने उत्तरका साथ गाउँ पुग्दा सहज हुने स्थिति छ  मूल प्रश्न हो के मधेस र मधेसीको समस्या केवल मधेसी दलहरूको थाप्लोमा छ  
	मुलुक यतिखेर तीव्र राजनीतिक धु्रवीकरणको बाटोमा बढिरहेको छ  एमाओवादी नेतृत्वको सरकारमा संयुक्त लोकतान्त्रिक मधेसी मोर्चाका घटक दलहरू र अन्य मधेसी दल पनि सहभागी छन्  सरकार बाहिर विगतको संसदमा रहेका दलहरू छन्  संसदमा नरहेका दलहरू पनि क्रियाशील छन्  त्यसमा सशस्त्र समूहका वार्तारत समूहहरू पनि छन्  यथार्थ के हो भने यसपटक कुनै पनि दलका लागि मधेस कठिन भएर देखा पर्नेछ  पछिल्ला समयमा सञ्चारमाध्यमहरूको बढ्दो प्रभाव र पहुँचले आममानिसमा जिज्ञासाहरू पलाएका छन्  विषय केन्दि्रत बहस र वैचारिक मन्थनको आवश्यकता बढ्दै गएको छ  परिणामस्वरूप नेपाली राजनीतिमा विद्यमान परम्परागत सोचाइलाई भत्काएको मात्र होइन नयाँ चिन्तन र विचारलाई प्रक्षेपितसमेत गरेको छ  साथै मधेस विद्रोहसहितले उपलब्ध गराएको लोकतन्त्रको उज्यालोबाट वृद्धि भएको जनचेतनाबीच उमि्रएका विचार र चिन्तनका तरङ्गहरू तीव्रतासाथ बढेका छन् र मधेसमा फैलिएका छन्   
	एमाओवादीको नेतृत्वमा सरकारमा सहभागी मधेसी दलहरूले उसकै संरक्षकत्व र सक्रियतामा नयाँ राजनीतिक गठबन्धनलाई आकार दिन थालेका छन्  व्यावहारिक रूपमा यस गठबन्धनलाई मूलतः नेपाली कांग्रेसको विरोधमा उभिन तत्कालका लागि साझा आधार उपलब्ध भए पनि सैद्धान्तिक र अरू पनि कारणले गर्दा यस गठबन्धनको दीर्घकालीन सहयात्रा सहज देखिएको छैन  तसर्थ नेपाली कांग्रेसले तय गर्ने बाटोले नै मधेसको भविष्यको सामथ्र्य र यात्रालाई निर्धारण गर्ने निश्चित छ  तर एउटा राजनीतिक दलको पहिचान  प्रदर्शनका लागि निश्चित अडान महत्त्वपूर्ण भए पनि संकट समाधानका निम्ति अडानभन्दा उपायहरूको खोजी झन् बढी महत्त्वपूर्ण हुने गर्छ  नेपाली कांग्रेसले मधेसलाई साम्य पार्न आफ्नातर्फबाट उपायहरूको खोजी गर्नुपर्छ  अनिमात्र उसले मधेसबाट आशलाग्दो पुनःवापसीको ढोका खोल्न सक्छ   
	सरकारमा रहेका मधेसी दलहरूमा आफ्नो विगतप्रति आत्ममन्थन छैन  सरकारमा बसेर आफ्नै हातमा डाडुपन्यु हुँदाहुँदै कहाँनिर छेकबार लाग्यो  सिंहदरबारमा संख्यात्मक उपस्थिति भएर पनि स्थायी सत्तामा किन हस्तक्षेप हुनसकेन  उनीहरूले आफूहरूले के गर्नसके के गर्न सकेनन् के खोजेका हुन् कहाँ जाने हो त्यसबारे चिन्तन गरेका  
	छैनन्  कुनै पनि दलको राजनीतिक दस्तावेजमा समग्रतामा यी प्रश्नहरूको खोजी प्रक्रिया भेटिँदैन  अहिले सरकारमा उपस्थित हुनबाट संयोगले छुटेका र कुनै पनि बेला कुनै पनि प्रकारको सरकारमा जान खुट्टा उचालेका उपेन्द्र यादव वा शरत्सिंह भण्डारी पनि यी प्रश्नहरूसँग जम्काभेट नहोस् भन्ने चाहन्छन्  अहिले सरकारमा रहेका दलहरूप्रति व्यङ्ग गर्न उहाँहरूलाई शब्दको कमी छैन तर आफ्नो सफाइ दिन खाँचो छ  जयप्रकाश गुप्ता कारागार चिन्तन गर्दै आम मधेसीसँग पत्र सम्वादको माध्यम प्रयोग गर्दैछन्  उनले त्यहीबाट लेखेका पत्रलाई उनका समर्थकहरूले एउटा पुस्तिकाको रूप दिई मन्थन शृङखला प्रारम्भ गरेका छन्  वार्तामा रहेका सशस्त्र समूहहरू अहिले आफूलाई गोलचक्करमा पारिएको अनुभव गर्दैछन् भने अन्य दल आफ्नो भूमिका तलास्दैछन्  यस परिप्रेक्ष्यमा आजको मधेसको राजनीतिमा दल र नेताहरूको मूल्यांकन एउटा स्पष्ट र वस्तुनिष्ठ आधारमा तय गर्नु आवश्यक छ  
	स्थानीय घुर सम्वादमा मधेसी दलहरूको निरन्तरको सत्तालोलुपता पलायन सैद्धान्तिकवैचारिक विचलन तुरूपवृत्ति खास जातिविशेषको नेता बन्ने महत्त्वाकांक्षा सम्झौतापरस्त चरित्र सत्ताकेन्दि्रत दृष्टिप्रति खुब कुरा उठ्न थालेको छ  त्यसैले संविधानसभा निर्वाचनताका आन्दोलनबाट सोझै निर्वाचनमा छिरेका जस्तो तात्तातो अवस्था यतिखेर छैन  केवल एउटा समुदाय विशेषको सत्ताको भय देखाएर जनमतलाई गुमराह पार्ने स्थिति छैन  उता सशस्त्र समूहहरूलाई थोकमै वार्ता प्रक्रियामा ल्याइएको छ  कुन राजनीतिक र कुन गैरराजनीतिक त्यसको कित्ताकाट नगरिँदा ती समूहहरूभित्रै अन्योल छ  सरकारले सजगता देखाएन भने विभिन्न स्वार्थी मनसुवाहरू यी असन्तुष्ट कुनै पनि समूहलाई टप्प टिप्न सक्छन्  विगतमा भूमिगत भूमिकामा रहेका यिनीहरूलाई खुला राजनीतिमा आउन त्यति सहज छैन  जो समूह वा नेतृत्व आम मानिसबीच मिलेर काम गरिराखेका थिए उनको प्रभाव देखिन्छ  तर यस्ता समूह वा व्यक्तिसँग अहिले देखापरेको चुनौती भनेको आफै दल बनाई अगाडि बढ्ने कि क्रियाशील दलहरूमै समाहित हुने  उसो केही दलहरूले यस्ता व्यक्तिहरूलाई आफूसंँग जोड्न खोजी पनि राखेका छन्   
	तराईको जनसांख्यिक बनोट फेरिएको छ  पछिल्ला वर्षहरूमा नयाँनयाँ प्रश्नहरू जन्मिएका छन्  तराईको विविधतालाई जोड्न नसक्नेले लामो दौडको सवारी हाँक्न सक्दैनन्  तर यसबाट आफूलाई जानाजान बेखबरजस्तो बनाई मधेसका केही दल विशुद्ध जाति आधारित समीकरणमा आफूलाई ढाल्दै गएका छन्  बिर्सन नमिल्ने केही वस्तुगत यथार्थहरू छन् जसले सम्पूर्ण समाजको चिन्तनधारालाई नयाँ मोड दिइरहेको छ  यसले मधेसमा नयाँ खाले द्वन्द्व र तनाव सिर्जना गर्दैछ   
	एमालेभित्र रामचन्द्र झाको वनवास यात्राको स्थगन प्रयत्नपछि मधेसी राजनीतिमा एमाले आफूलाई कसरी सरोकारवालाको रूपमा प्रस्तुत गर्छ त्यो हेर्नुपर्ने भएको छ  भाषिक सम्मोहलाई प्रश्रय दिन आतुर एमालेले आफ्नो छविलाई कसरी उजिल्याउँछ  एमाले मधेसमा खास नेताहरूको वृत्तबाट अलग हुन सकिरहेको छैन  उता नेपाली कांग्रेसको पनि त्यही नियति छ  बरु एमाओवादी निर्वाचन क्षेत्रमुखी जाति समीकरणमाथि गहिरो नजर राख्दै आफ्नो खुट्टा तन्काउने सोचमा छ  कुनै पनि संगठनलाई नयाँ ऊर्जा र शक्ति दिन मधेसमा साह्रो छ  त्यसैले उनीहरू मुद्दाको खोजीमा छन्  तर प्रारम्भदेखि नै केवल काठमाडौंको विरोध कार्यक्रमको रूपमा निर्देशित प्रयास वास्तवमा अब लोकपि्रय रूपमा विकसित हुनसक्ने स्थिति छैन  राजनीतिक मुद्दा स्पष्ट नभएको र आर्थिक सामाजिक मुद्दाहरूलाई अग्रस्थानमा नराखिकन धरै छैन   
	मुलुकको राजनीतिक बाटोको रूपमा निर्वाचनलाई मानिँदैछ  अब हुने संविधानसभाको निर्वाचनमा मधेसको प्रतिनिधित्व महत्त्वपूर्ण भएर आउँछ  कुनै पनि आधारमा त्यहांँको जनसांख्यिक प्रतिनिधित्वलाई कटौती गर्ने प्रयत्न गरियो भने त्यसले मधेसमा असन्तुष्टि चर्काउँछ  विगतमा पनि मधेसले जनसंख्याको आधारमा प्रतिनिधित्व खोजेको थियो र त्यो मुद्दा आज पनि ज्युँदो छ  त्यस्तै मधेसी विद्रोहको पर्यायकै रूपमा आउने गरेको पहिचान प्रतिनिधित्व पहुँच प्राकृतिक स्रोतमाथिको स्वामित्व र प्रदेशको चाहनालाई अहिलेको स्थितिमा पुनःव्याख्याको खाँचो छ  यी कुराहरू के भएर अपुग हुन् र के भइदिँदा तुष्ट हुने हुन् त्यसलाई अथ्र्याउन जरुरी छ  आम मधेसीले जवाफ र हिसाब माग्दा आफ्ना चाहनालाई प्रस्ट्याउन सक्नुपर्छ   
	मधेसको मनोविज्ञानमा असन्तुष्टि देखिन्छ  घुरको आगो सेलाएपछि माथिमाथि खरानी हुन्छ तर भित्रभित्र आगोको झिल्को रहिरहन्छ  यस्तो अवस्थालाई मैथिली भोजपुरीमा भुभुर भनिन्छ  मधेसको अवस्था यतिखेर भुभुरको जस्तै छ  माथिबाट हेर्दा मधेसी दलहरू अलोकपि्रय भएको उनीहरूप्रति जनअसन्तोष थपिएको मधेसी दलहरू विखण्डित भएको देखिन्छ  यहींनिर मधेस मधेसी दल र मधेसी मुद्दालाई फराकिलो तरिकाले हेर्नुपर्ने अवस्था छ  अहिले परिदृश्यमा रहेका मधेसी दलहरू आफ्नो अस्तित्वका लागि संघर्षरत रहे पनि आम मधेसीमा मधेसी मुद्दाप्रति चनाखोपन छ  मधेसी मुद्दा गहिरिँदै गइराखेको छ  संविधान निर्माणप्रतिको अलमल संघीयता प्राप्त हुने स्थिति नबन्नु प्रतिनिधित्वको कटौती दैनिकीसँग जोडिएका सवालहरूको उपेक्षाका सन्दर्भहरूले गर्दा त्यहाँको अवस्था भुभुरजस्तै छ जो कुनै पनि बेला दन्दनी बल्न सक्छ   
	मधेसमा आगो बाल्नेहरूले आधारभूत राजनीतिक परिर्वतन र संक्रमणको संघारमा उभिएको नेपाललाई स्पष्ट दृष्टि र दिशा दिन सकुन्  त्यसका लागि लोकतान्त्रिक शक्तिहरू चनाखो हुनैपर्छ  मधेसबाट राष्ट्रिय पात्रको रूपमा अगाडि देखिएका सबै नेतृत्व अन्यौल र अलमलमा परिराखेका बखत दक्षिणपंक्ति शक्ति हौसिने दाउमा छन्  त्यसैले परिवर्तनलाई आफूले निर्देशित गरेको बाटोमा हिँडाउने दृष्टिचेत भएकाहरूले नै भुभुर हटाउने प्रयत्न गरे देश र मधेसको भलो होला   
"
