 आत्मरक्षाको बाटोपछिल्लो समयमा हिंसा सहन नसकेर महिलाहरूद्वारा पतिको हत्या"
	पछिल्लो समयमा हिंसा सहन नसकेर महिलाहरूद्वारा पतिको हत्या गरिएका खबर आउन थालेका छन्  युगौंदेखि सहनशीला सुशीला नामले पुकारिंदै आएकी नारी पुरुषबाट हुने अत्याचार सहन नसकेर मर्ने मार्ने खेलमा उत्रिनुलाई कुनै एउटा दृष्टिकोणबाट मात्र विश्लेषण गरिनु जायज हुने छैन  त यसले एउटा सन्देश दिएको छ जब अत्याचारले सीमा नाघ्छ तब दुष्टहरूको विनाश अवश्यम्भावी हुन्छ  पुरुषहरूबाट हुने अनेक प्रकारका हिंसाविरुद्ध प्रतिकारमा उत्रने जमर्को गर्नुलाई सकारात्मक पाटोकै रूपमा लिनुपर्ने हुन्छ यद्यपि हत्या नै गर्नुपर्छ भन्नेमा चाहिं पंक्तिकार पूर्णतः असहमत छ  आत्मरक्षाको लागि हतियार उठाउन महिलाहरू बाध्य हुनु पनि हिंसाकै अर्को रूप हो   
	यही असोज  गतेको कान्तिपुर दैनिकको अग्रपृष्ठमा एकै ठाउँमा यौन दुव्र्यवहारका दुईवटा घटनाबारे लेखिएको पाइयो  एउटा बडेमाको अक्षरमा यौन दुव्र्यवहार गरेको भन्दै हत्या र अर्को त्यहीं भित्र सानो अक्षरमा शिक्षकद्वारा बालिकालाई यौनहिंसा मुद्दा दर्ता भएन  पहिलो घटनाअनुसार कथित उपल्लो जात अधिकारी थर का व्यक्तिको मध्यरातमा घरभित्र पसेर यौन दुव्र्यवहार गरेको भन्दै विक थरकी एक महिलाले खुकुरी प्रहार गरी हत्या गरेकी र उनलाई सघाउने उनकै देउरानीसहित राति नै प्रहरी कार्यालयमा आत्मसमर्पण गर्न पुगेको खबर थियो  स्मरण रहोस् दुबै महिलाका श्रीमान वैदेशिक रोजगारमा गएका छन्  यतिबेला समाजमा धेरै चर्चा हुने गरेको छ वैदेशिक रोजगारमा जानेका श्रीमतीहरू परपुरुषसँग लाग्ने र लोग्नेको कमाइ दुरुपयोग गर्ने क्रम बढ्दो छ  हुन पनि वैदेशिक रोजगारको क्रममा अधिकांश पुरुषहरू विदेशिने क्रमसँगै समाजमा यस्ता क्रियाकलाप बढी नै रहेका छन्  तर दुबै पक्ष पुरुष र महिला को संलग्नताबिना सम्भव नहुने यस्ता घटनामा समाज एकतर्फी रूपमा केवल महिलाको मात्र दोष देख्छ  वास्तवमा गहिरिएर अध्ययन गर्ने हो भने वैदेशिक रोजगारमा जानेका श्रीमतीहरू कतिपय पुरुषहरूका लागि कमाउने ठाउँ बनेको हुन्छन्  फकाएर फुस्ल्याएर वा नाता गाँसेर नै किन नहोस् आफ्नो जालमा पार्न सफल भएका घटनाहरू त छन् नै बढ्दो उपभोक्तावादी संस्कृति र हराउँदै गएको सामाजिक मूल्यमान्यताले गर्दा स्वयम् महिलाहरू नै पनि आफ्नो अस्मिता दाउमा राखेर परपुरुषसँग सम्बन्ध बढाउन र लोग्नेले विदेशमा पसिना बगाएर कमाएको सम्पत्ति दुरुपयोग गर्न उद्यत देखिन्छन्  पक्कै पनि यस्ता क्रियाकलापले सभ्य र सुसंस्कृत समाज अनि सुखी परिवारमा नकारात्मक असर पारिरहेछ  यतिमात्र होइन यस्ता क्रियाकलापले समाजमा हत्या र हिंसाका घटनाहरूलाई पनि बढावा दिइरहेछन्  
	यस्तो परिवेशमा भर्खरै झापाका दुई महिलाले आफ्नो अस्मिता जोगाउन यौनपिपासु पुरुषको हत्या गर्नुलाई आम महिला र समाजले गतिलो पाठको रूपमा लिनुपर्ने देखिन्छ  केही समयअघि एउटा खबर छापिएको थियो एकजना महिलाले आफूमाथि यौन दुव्र्यवहार गर्न खोज्ने पुरुषको लिङ्ग काटिदिएर रक्ताम्मे हात र हँसिया लिएर प्रहरीसमक्ष पुगेकी थिइन् भने लिङ्ग काटिने पुरुष भागेको थियो  जब समाज र कानुन निस्त्रिय बन्छ जब यौन हिंसाप्रति कानुन उदासीन बन्छ आफ्नो अस्मिता जोगाउन र आफै सजग हुन र अपराधीलाई सजाय दिनलाई महिलाको दोष मान्न सकिँदैन  यस्तो अवस्थामा मुलुकी ऐनको जबर्जस्ती करणी महलमा पनि केही सम्बोधन गरिएको छ   
	जहाँसम्म रह्यो कानुनको कुरा शिक्षकद्वारा बालिकालाई यौनहिंसा मुद्दा दर्ता भएन शीर्षकले नै छर्लङ्ग पार्छ  आफ्नी नौ वर्षीया छोरीमाथि आफ्नै घरमा डेरा गरेर बस्ने शिक्षक र उसकै छोराद्वारा पटकपटक यौनहिंसा गरेको खुल्न आएपछि रामेछापकी एक महिलाले दोषीउपर कारबाहीको लागि बालिकासहित रुँदै पुलिस प्रशासन धाउन थालेको कैयौं दिन बितिसक्दा पनि दोषीउपर मुद्दा दर्ता हुन नसक्नुले ऐनकानुनको कति उपहास हुने गरेको छ त भन्ने कुरा छर्लङ्ग हुन्छ  बलात्कार भएको पीडा सुनाउँदै हिँड्नु कुनै पनि नारीको लागि पक्कै पनि सहज हुँदैन त्यसमाथि पनि सम्बन्धित निकायबाट मुद्दा दर्ता नहुनु र दोषीलाई कारबाही नहुनुले पीडितमाथि झन् पीडा थप्ने काम गरेको हुन्छ  बलात्कारको घटनामा  दिने हदम्याद राखिनुले पीडितप्रति राज्य अझै पनि अत्यन्त असंवेदनशील छ भन्ने देखाउँछ  अतः यस्ता घटनामा पीडितलाई उचित न्याय दिनका लागि विद्यमान कानुनमा परिमार्जनको आवश्यकता देखिन्छ   
	यौन हिंसाबाट समाजमा महिलाहरू पीडित हुने क्रम जति मात्रामा बढी छ त्यति नै मात्रामा घरेलु हिंसाबाट पीडित हुने क्रम पनि जारी छ  घरेलु हिंसाकै कारण हालै बैतडीमा एकजना सैनिक जवानले आफ्नी  वर्षीया जेठी श्रीमती र चार वर्षीया छोरीको जंगलमा लगेर हत्या गरी जलाएर फालिदिए  घरमा श्रीमती र छोरी हुँदाहुँदै अर्की बिहे गर्नु र सन्तानसहित जेठी श्रीमतीको हत्या गर्नुले महिलामाथि हुने हिंसाको चरम रूप देखाएको छ  सुरक्षाकर्मीहरूबाटै हुने यस्ता घटनाहरू पटकपटक सञ्चारमाध्यममा आइरहन्छन्  प्रायः घरमा श्रीमती छोडेर बाहिर टाढा रहने सुरक्षाकर्मीहरूले कार्यस्थलमै अर्की श्रीमती राख्ने र दुबै श्रीमतीबीच सामञ्जस्यता ल्याउन नसकेर तनावमा आएर अथवा कतिपय अवस्थामा नियतवश पहिलो श्रीमतीको हत्या गर्ने गर्छन्   
	हिंसा मुक्तिका लागि कानुनी उपचारको बाटो नभएको पनि होइन  तर महिलाहरूमा विद्यमान आर्थिक परनिर्भरता र पुरुषमुखी सामाजिक संरचनाले गर्दा कानुनी बाटो महिलाहरूमाथि हुने हरेक प्रकारका हिंसा मुक्तिका लागि अझै पनि त्यति प्रभावकारी हुनसकेको पाइँदैन  हिंसा विरुद्ध कानुनी बाटोमा लाग्नासाथ महिलाहरूमा सर्वप्रथमतः गाँसवासकै समस्या पर्न जान्छ  त्यतिमात्र होइन कानुनी उपचारका लागि आर्थिक स्रोतको पनि समस्या पर्छ जुन उनीहरूले जुटाउन सकिरहेका हुँदैनन्  यस्ता विविध कारणहरूले गर्दा हिंसाका घटनामा मिलापत्र नै विकल्प बन्न जान्छ जसले गर्दा महिलाहरू कमजोरको कमजोर नै रहन पुग्छन् र पुरुषहरूबाट हिंसाहरू दोहोरिइनै रहन्छन्  जबसम्म सम्पत्तिमा महिलाहरूको पहुँच पुग्दैन जबसम्म महिलाहरू आर्थिक रूपले बलिया हुँदैनन् तबसम्म समाजमा यस्ता घटनाहरू दोहोरिइनै रहन्छन्  त्यसैले हिंसामुक्त समाजको निर्माणका लागि सामाजिक सचेतना महिला शिक्षा चेतना सजगता र रोजगारका साथै सक्षम र निष्पक्ष कानुनको आवश्यकता अपरिहार्य हुन जान्छ   
	 
	 
"
