सत्ता हस्तान्तरणको माखेसाङ्लोराष्ट्रपति र प्रधानमन्त्री बीचको आपसी द्वन्द्व र वैरभावले सत्ता हस्तान्तरणलाई झनै जटिल मोडमा पुर्‍याएको छ "
	एमाओवादीमधेसी मोर्चाको गठबन्धन सत्ता छाड्न चाहिरहेको छैन   जेठ  मा संविधानसभाको विघटन गरी मंसिरमा संविधानसभा निर्वाचन घोषणा गरेको सरकारले तोकिएको समयमा निर्वाचन गर्न सकेन  यद्यपि डा बाबुराम भट्टराई नेतृत्वको सरकार अध्यादेशकै भरमा मुलुक हाँक्दैछ  र यो वा त्यो बहाना र सर्तमा सरकारमा टाँस्सिइरहने खेलमा लिप्त छ   बैसाखमा तत्कालीन सेनापति रुक्माङ्गत कटवाललाई हटाउने खेलबाट सुरु भएको प्रधानमन्त्रीराष्ट्रपति बीचको द्वन्द्व कम हुनुको सट्टा बढेको छ  मंसिर  मा राष्ट्रपतिले दलहरूलाई राष्ट्रिय सहमतिको सरकार निर्माण गर्ने एक हप्ताको समयसीमा सहितको आदेश जारी गरेपछि प्रधानमन्त्री भट्टराई राष्ट्रपतिमाथि नराम्ररी खनिए  भावावेशमा उनले राष्ट्रपतिलाई ज्ञानेन्द्रको हालतमा पुर्याइदिन्छु मात्र भनेनन् मंसिर  को मन्त्रिपरिषद बैठकबाट राष्ट्रपतिको आह्वानलाई असंवैधानिक घोषणासमेत गरे  दलहरूबीच अविश्वास चुलिएर संक्रमणकाल लम्बिरहेका बेला नमिली नहुने यी दुई संस्था बीचको आपसी द्वन्द्व र वैरभावले सत्ता हस्तान्तरण लाई झनै जटिल बनाएको छ  संविधानसभा निर्वाचन परिणामलगत्तै सत्ता हस्तान्तरणमा समस्या उत्पन्न हुनपुग्यो  परिणामस्वरुप सहमतिका आधारमा बढेको राजनीति त्यसबाट मोडिएर बहुमतीय बाटोमा लर्खराउन थाल्यो  सत्ताका लागि मूल्य मान्यता र सिद्धान्तलाई तिलाञ्जली दिने यात्रा प्रारम्भ भयो  अस्वस्थ गणितीय गठबन्धनहरूको गठन र विघटन नै राजनीतिक संस्कार बने  जसले संविधान लेखन र शान्ति प्रक्रियाको उचित व्यवस्थापन गर्न सकेन  अनि संक्रमणकालीन पावर ट्रान्सफर्मेसनको अभिशप्त इतिहासको पुनरावृत्तिमा राजनीति सीमित हुनपुग्यो  सत्तारुढ दलहरूको विपक्षीलाई हेप्ने प्रवृत्ति र विपक्षीहरूको एमाओवादीले सत्ताकब्जा गर्छ भन्ने मनोविज्ञानका कारण सहमतिको टेबल नेताहरूको बसिबियाँलोमा परिणत भयो  भित्र खिस्स हाँस्ने मिडियामा सबै कुरा सकारात्मक हुँदैछ भनी प्रतिक्रिया दिने तर बाहिर शीतयुद्धमा उत्रने नेताहरूको शैली नै सहमतिको बाधक बन्यो  नेतृत्व बीचको अविश्वास आशंका र अव्यावहारिक गतिविधिले सतहमा पोखिएका राजनीतिक आर्थिक र सामाजिक मुद्दाहरू बिस्तारै कमजोर हुँदै गए  एमाओवादी र एमालेले दुईदुईपटक सरकारको नेतृत्व गरिसके  अब कांग्रेसको पालो हो भनी बिहान तिनै नेता भन्छन्  फेरि बेलुकीपख कांग्रेसलाई सत्ता किन सुम्पने भनी उनै कुर्लन्छन्  जनताले कसलाई पत्याउने  पर्म लाए जस्तो पालो बाँधेर सत्तारोहण गर्ने यो कस्तो राजनीतिक शैली हो  यो राजनीतिमा हुर्कदो सिन्डिकेट हो  जहाँ जसले बाहुबल प्रदर्शन गर्न सक्छ उसैको पल्ला भारी हुन्छ  बाह्र बुँदेदेखि संविधानसभा गठनसम्म संक्रमणकालीन राजनीति सहमति र सहकार्यमै चलेको थियो  सभा चुनावले हिंसात्मक विद्रोहबाट आएको माओवादीलाई सबैभन्दा ठूलो दलको हैसियत प्रदान गर्नुका साथै तराईमा नयाँ क्षेत्रीय दलहरूको जन्म गराइदियो  संविधानसभाको गठन र त्यसमा आएको दलीय फेरबदल तथा नयाँ दलहरूको निर्माणसँगै सत्ता हस्तान्तरण जटिल बन्यो  सत्ता प्राप्तिसँगै हस्तान्तरणको माखेसाङ्लोमा राजनीति फस्दै गयो  अनि संविधान लेखनको मूल मुद्दा ओझेलमा पर्यो  अन्ततः संविधानै नलेखी संविधानसभा र व्यवस्थापिका समाप्त हुनपुग्यो   
	सभा विघटनयता पावर ट्रान्सफर्मेसन जटिल बनेको छ  सरकार गठन र विघटनको वैधानिक थलो संसद छैन  सत्ताधारी गठबन्धन सत्ता छाड्न चाहिरहेको छैन भने प्रतिपक्षीहरू भट्टराईको नेतृत्वको सरकारले आह्वान गरेको बतासे चुनावमा सहभागी नहुने बताइरहेका छन्  र सत्ता छाड्नुपर्ने अडानमा छन्  यसले सत्ता हस्तान्तरणलाई झनै दुरुह बनउँदैछ   
	संविधानसभा यताका पाँच वर्षमा चारजना कम्युनिष्ट नेताहरूले सत्ता सम्हाले तर चारैजना सफल हुनसकेनन्  कारण दम्भ र आशंकामा बिथोलिएको राजनीति नै थियो  त्यस यताका सबै सरकार प्रमुखले राष्ट्रिय सहमति निर्माण गर्ने कुरा गरे पनि कोही सफल हुनसकेनन्  एमाओवादीले चुनाव जितेको अभिमानले अरु दललाई निषेध गर्ने कुटिल खेलमा आफूलाई प्रस्तुत गर्यो भने कांग्रेस एमालेचाहिं एमाओवादीले सत्ताकब्जा गर्छ भनी आशंकामात्र पालेर बसे  एकले अर्कोलाई विश्वासै गर्न सकेनन्  संविधानसभाको चुनावसँगै लिक बाहिर पुगेको सहकार्य र विश्वासको राजनीतिक चक्रव्यूहमा परी संविधानसभा उपलब्धिविहीन रूपमा मृत्युवरण गर्न पुग्यो  जेठ  मा  
	अनि विस्तृत शान्ति सम्झौताले व्यवस्था गरेको सत्यनिरुपण तथा मेलमिलाप आयोग बेपत्ता छानबिन आयोगजस्ता शान्ति प्रक्रियालाई व्यवस्थित गर्नुपर्ने मान्यताहरू अपूरै रहे  द्वन्द्वका घाउ बल्भिन थाले  यसको दूरगामी असरतर्फ नेताहरू गम्भीर छैनन्  सशस्त्र द्वन्द्वकालमा मारिएका बेपत्ता पारिएका र यातनाका कारण अपाङ्ग भएका मानसिक सन्तुलन गुमाएका धेरैको पीडा ज्युँकात्युँ छन्  द्वन्द्वका घाउ पुर्नतिर राज्य सफल नहुँदा सामाजिक तनावका नयाँ र हिंस्रक स्वरुपहरू देखिन सुरु भइसकेका छन्  अन्ततः यसले हानि गर्ने जनआन्दोलन कै उपलब्धिलाई हो   
	बाबुराम भट्टराईको पालामा सेना समायोजन त भयो तर त्यो विवादरहित हुनसकेन  एकातिर माओवादीभित्रै जनमुक्ति सेनालाई नेपाली सेनामा विसर्जन गरिएको आरोप भट्टराईलाई लाग्दैछ भने अर्कोतिर केही पाइन्छ भनेर हिजो हिंसामा समाहित हुनेहरू आज आफ्नै पार्टीको सरकारबाट अपमानित भएको महसुस गरी पेरिसडाँडा घेर्न पुगेका छन्  शान्ति प्रक्रियाको कस्मेटिक सर्जरीमात्र भएकाले भविष्यको गर्तमा रहेको चुनावमा त्यसले कस्तो असर पार्ने हो  द्वन्द्वकालमा ज्यान मार्नेदेखि विभिन्न आपराधिक गतिविधिमा संलग्नहरूलाई आममाफी दिनु विडम्बना हो  यसले दण्डहीनता अझ कति मौलाउने हो  हिजोका यी गल्तीहरूलाई सच्याउन पनि एकफेर दलहरूबीच सहमति र सहकार्य अपरिहार्य छ  अर्जुनदृष्टि सरकारको गठन र विघटनमा मात्र सीमित गर्दा यस्ता समस्याहरू समाधान हुनसक्दैनन्   
	दलहरूसित अब एउटै विकल्प छ कि संविधानसभा निर्वाचन अघिकै जस्तो सहमति र सहकार्य कि फाइट टु फिनिस  समाजमा उठेका विविध स्वरलाई शान्तिपूर्ण ढंगले लिपिबद्ध गरी लोकतान्त्रिक संविधान लेख्ने हो भने दलहरूबीच सहमतिको विकल्प छैन  राष्ट्रिय सहमतिकै सरकार निर्माण गरी संविधानसभाको निर्वाचन गर्नुपर्छ  अनि सहज रूपमा सत्ता हस्तान्तरणको थालनी हुनसक्छ  होइन भने डेमोक्रेट भर्सेज लेफ्टको कित्ताकाट भई समाजमा तीव्र ध्रुवीकरण बढ्नेछ  अनि एउटाले अर्कोलाई पछारेपछि मात्र राजनीतिक दिशा बदलिनेछ  त्यस्तो खाले अशान्तिबाट प्राप्त हुने पावर ट्रान्सफर्मेसनले कसलाई सत्तामा पुर्याउँछ र कसलाई इतिहासमा मिल्काउँछ भन्न सकिँदैन   
"
