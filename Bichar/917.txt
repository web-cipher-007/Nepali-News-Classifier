सुरक्षित अवतरणको बाटोसत्तारुढ गठबन्धन र एमाओवादी नेतृत्वको सर्वसत्तावादी रवैयाले देश थप"
	सत्तारुढ गठबन्धन र एमाओवादी नेतृत्वको सर्वसत्तावादी रवैयाले देश थप राजनीतिक संकटको भुमरीतर्फ धकेलिँदैछ  एक त सरकारले दलहरूसँग कुनै सहमति नगरी एकतर्फी निर्वाचनको घोषणा गर्नु आफैमा सर्वसत्तावादको नमुना थियो  दलहरूको भूमिकालाई कमजोर बनाउने नियतसाथ गरिएको निर्वाचन घोषणा कसरी वैधानिक र आधिकारिक हुनसक्छ   
	सरकारी दलबाहेक सबै निर्वाचन चाहन्छन्  लोकतन्त्रलाई स्वीकार गर्ने राजनीतिक दलहरू निर्वाचनबाट भाग्न मिल्दैन  एमाले कांगे्रस लगायतका दलहरूले ताजा जनादेशमा जाने आधिकारिक निर्णय गरिसकेका छन्  जननिर्वाचित निकायमार्फत जनताले शासन गर्ने कुरा लोकतन्त्रको आधारभूत विशेषता हो  यतिबेला आफैले आफ्नो संविधान बनाउने जनताको चाहना अधुरै छ  त्यसैले जनक्रान्तिका उपलब्धिहरूलाई संस्थागत गर्न नयाँ संविधान बनाउने चरणमा छौं हामी  जननिर्वाचित निकायबाट जनअधिकार सहितको संविधान बनाउनु लोकतन्त्रको उन्नत अभ्यास हो  त्यसैले जनताको अधिकार सुनिश्चित गर्ने संविधान निर्माण र अर्कोतिर जननिर्वाचित सरकारद्वारा सत्ता सञ्चालनका लागि निर्वाचन अपरिहार्य आवश्यकता बनेको छ   
	हो संविधानका बाँकी मुद्दाहरू खासगरी संघीयताका सवालमा दलहरूबीच सहमति भएको अवस्थामा छोटो समयका लागि संविधानसभा पुनःस्थापना गरेर संविधान जारी गर्न सकिने विकल्प थियो  तर पुनःस्थापना संविधान जारी गर्ने प्रयोजनका लागि भन्दा एमाओवादीले षडयन्त्र र अनेकौं तिकडमबाजी गर्ने थलो सावित हुने बुझेपछि दलहरू त्यो विकल्पमा जान तयार भएनन्  त्यसकारण अबको सही विकल्प ताजा जनादेश नै हो  हामीले संविधानसभा वा व्यवस्थापिका कुनै एक जनप्रतिनिधिमूलक निकायको निर्वाचन गर्न सक्छौं जसले संविधान निर्माण गर्छ र व्यवस्थापिकासंसदको काम पनि गर्छ  यो अहिलेको सुरक्षित अवतरणको बाटो हो   
	सहमतिको सरकार गठनका लागि कदम चाल्ने चर्चा चलिरहँदा राष्ट्रपतिलाई राजा बन्नथालेको आरोप लगाउँदै आएको एमाओवादी राष्ट्रपतिले बजेट पारित गरिदिएपछि राष्ट्रपतिको मुक्तकण्ठले प्रशंसा गर्न पछि परेनन्  एमाओवादी र सरकार त्यतिबेला फेरि नराम्रोसँग झस्कियो जतिबेला राष्ट्रपतिले सहमतीय सरकार गठनका लागि आह्वान गरे त्यसपछि एमाओवादी र सरकार युटर्न गरेर फेरि राष्ट्रपतिको विरुद्ध चार हात उपि|एर यो असंवैधानिक र निरंकुश कदम भन्दै विरोधमा उत्रियो  आफ्नो पायक पर्नेगरी निर्णय हुँदा प्रशंसाका फूलझडी दिने अनि आफ्नो प्रतिकूलको निर्णय नहुँदा तथानाम गालीगलौजमा उत्रिने  नेपाली राजनीतिको यो एउटा विडम्बना नै हो   
	निर्वाचनमा जाने कि अधिनायकवादी शासन चलाइरहने  लोकतन्त्र रोज्ने कि सर्वसत्तावाद  एमाओवादीको रोजाइ निर्वाचन र लोकतन्त्र होइन  एमाओवादी यही सरकारलाई घिसारिरहन चाहन्छ र अधिनायकवादमा नै रमाउन चाहन्छ   
	एमाओवादीले मधेशवादी दलहरू र विदेशी शक्तिको आडमा वैधानिक रूपमा सत्ताकब्जा गर्ने षड्यन्त्र गरिरहेको कुरामा सायद अब भ्रम छैन  माओवादीको राजनीतिक यात्रालाई विश्लेषण गर्ने हो भने उसले सर्वप्रथम बन्दुकको नालबाट सत्ता जन्मन्छ भन्ने माओको दर्शनबाट निर्देशित भई युद्धका माध्यमबाट अर्थात बन्दुकबाट सत्ताकब्जा गर्ने कार्यदिशा अँगालेर दस वर्षसम्म हिंसात्मक आन्दोलनको अभ्यास गर्यो  आन्तरिक र बाह्य दुबै कारणले यो कार्यदिशा असफल भएपछि माओवादी शान्ति प्रक्रियामा आउन बाध्य भयो र निर्वाचन अर्थात ब्यालेटबाट सत्ताकब्जा गर्ने रणनीति अपनायो र संविधानसभाको निर्वाचनलाई युद्धकै रूपमा प्रयोग गर्यो  निर्वाचन कब्जा गर्दै सत्ताकब्जा गर्ने प्रयोग गरियो त्यो पनि सफल हुनसकेन  न आफ्नो छाप लागेको संविधान बन्ने न एकलौटी सरकार चलाउन पाउने भएपछि संविधानसभा एमाओवादीका लागि भालुको कन्पट बन्नपुग्यो  त्यसकारण एमाओवादी गठबन्धनले न संविधान बन्न दियो नत संविधानसभा नै बाँच्न दियो   
	असली रणनीति बुझेपछि मात्र त्यस विरुद्धको योजना बनाउन सकिन्छ  अँध्यारोमा तीर चलाएर सिकार मार्न सकिँदैन  राष्ट्रपतिको आह्वानले मात्र सहमतिको सरकार बन्ने सम्भावना ज्यादै न्यून छ  त्यसैले दलहरूले एमाओवादीको असली षडयन्त्रलाई परास्त गर्न छिपछिपे प्रयत्न र दोधारे नीतिले हुनेवाला छैन  माओवादीले सहमति गरिदेला वा भट्टराई सजिलै सत्ता छोडिदेलान् वा राष्ट्रपतिले यो सरकारलाई धपाई अर्को प्रधानमन्त्री नियुक्त गरिदेलान् भनेर धूप हालेर नयांँ परिस्थिति निर्माण हुनसक्दैन  सरकारलाई देशीविदेशी ठूलै टेकोपुरो छ भन्ने कुरामा दलहरूमा हेक्का रहन जरुरी छ  त्यसै अनुसारको पहलकदमी र जनआन्दोलनको तयारी नगरी सफलता हासिल गर्न सकिँदैन  यो सत्तालाई नझुकाएसम्म न राजनीतिक निकास निस्कनेछ नत राजनीति सही डिस्कोर्समा जानेछ   
	जनता अब कसैलाई प्रधानमन्त्रीको कुर्सीबाट झार्न र कसैलाई त्यो हट चियरमा विराजमान गराउन आफ्ना समय जीउज्यान र रगत खर्चिनेवाला छैनन्  अबको आन्दोलनले जनताका एजेन्डा सम्बोधन गर्न सक्छसक्दैन  आन्दोलनले भोलि संविधान निर्माणको विश्वास दिलाउन सक्छसक्दैन  आन्दोलन सफल बनाएपछि महंँगी नियन्त्रण बेरोजगारी अन्त्य प्रशासनिक ढिलासुस्ती अन्त्य किसानका लागि मलवीउ आदिको सहज आपूर्ति श्रमिकका समस्या समाधान जनताका दैनिक उपभोग्य वस्तुहरूको सुलभ सस्तो र सहज उपलब्धता जनताको जीउज्यान व्यवसाय र सम्पत्तिको सुरक्षाजस्ता जनताका अहिलेका समस्या समाधानको अनुभूति दिलाउन सकिन्छसकिँदैन  अबको आन्दोलनले भ्रष्टाचार नियन्त्रण र भ्रष्टाचारीलाई कडा कारवाहीको आवाज घन्काउन सक्छसक्दैन  यो आन्दोलनले अधिकार र पहिचाससहितको संघीयता र संघीयतासहितको संविधान निर्माणका लागि जनतालाई विश्वस्त बनाउन सक्छसक्दैन  आन्दोलनको भविष्य यसैले निर्धारण गर्नेछ  आन्दोलनले यतिबेला भड्काउन खोजिएको जातीयसाम्प्रदायिक सद्भाव र राष्ट्रिय एकता बलियो बनाउन ओखतीको काम गर्न सक्नुपर्छ   
	मंसिर  मा निर्वाचन नभएपछि सरकारको वैधानिकता समाप्त भइसकेको अवस्थामा राष्ट्रलाई संवैधानिक र राजनीतिक शून्यताबाट जोगाउनका लागि राष्ट्रपतिले पछिल्लो बाध्यकारी कदम चालेका छन्  संवाद वा आन्दोलनको मूल मकसद सहमतिको सरकार निर्माण गरेर संविधानका लागि राष्ट्रलाई ताजा जनादेशमा लैजानु नै हुनेछ  राष्ट्रिय निर्वाचनपूर्व छिटै लोकतन्त्रका मेरुदण्ड स्थानीय निकायको निर्वाचन पनि अनिवार्य रूपमा गरिनुपर्छ  जबकि सरकार स्थानीय निकायलाई अपाङ्ग बनाइराख्न चाहन्छ  निर्वाचनमा जानका लागि त्यसको पूर्वाधार तयार हुनु जरुरी छ  त्यसका लागि राष्ट्रपतिले पटकपटक सहमतीय सरकार गठन गर्न आह्वान गरेको सन्दर्भमा भट्टराई सरकारले सहमतिको बाटो खोलिदिनुपर्छ  अनि दलहरूको सहमतिमा राष्ट्रिय संयुक्त सरकार गठन हुनुपर्छ  राजनीतिक दलहरूको सहमतिमा सरकारले निर्वाचनसम्बन्धी संवैधानिक र कानुनी बाधा फुकाउन राष्ट्रपतिसमक्ष सिफरिस गर्नुपर्छ  यी सबै प्रबन्ध भइसकेपछि सरकारले निर्वाचनको मिति घोषणा गर्नेछ तब नै सिंगो देश ताजा जनादेशका लागि निर्वाचनमा होमिने वातावरण बन्नेछ  लेखक एमाले नेता हुन्  
	 
	 
	 
"
