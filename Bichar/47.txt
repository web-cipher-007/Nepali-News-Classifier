प्रधानमन्त्रीको गफजनतालाई राहतको सट्टा आहत गर्न पल्केको सरकार अनि मुलुकको हितनिम्ति सिन्को पनि भाँच्न नसक्ने त्यसको प्रमुख प्रधानमन्त्री बाबुराम भट्टराईले आफ्नो बखान गर्न भने छाडेका छैनन्  "
	जनतालाई राहतको सट्टा आहत गर्न पल्केको सरकार अनि मुलुकको हितनिम्ति सिन्को पनि भाँच्न नसक्ने त्यसको प्रमुख प्रधानमन्त्री बाबुराम भट्टराईले आफ्नो बखान गर्न भने छाडेका छैनन्  चिनियाँ प्रधानमन्त्री बेनको नेपाल भ्रमणलगत्तै भोलिपल्ट केही पत्रकारहरूलाई सरकारी निवास बालुवाटारमा बोलाई किन हो कुन्नी अब भारतीय पक्षसित झुकेर दबेर कुरा गर्नपर्ने आवश्यकता छैन भनी प्रधानमन्त्रीले स्पष्ट गरे  प्रसंगवश चिनियाँ नेताको भ्रमणपछि अचानक यस्तो वक्तव्यले गर्दा यो भनाइको तात्पर्य र सान्दर्भिकताबारे केही अन्योल त अवश्य नै देखाएको छ तर यस भनाइको पुष्टि गर्न बाबुराम भट्टराईले अघि सारेका तर्क भने अझै अनौठो छ  म आफू जवाहरलाल नेहरु विश्वविद्यालयको विद्यार्थी भएकाले पनि हुनसक्छ भारतीय राजनीति र समाजका विशिष्ट व्यक्तिसँग कायम भएको पहुँच र सम्बन्धले गर्दा मसँग सिधै कुरा गर्नसक्ने मनोविज्ञान हुर्केको छ  उनको आत्मविश्वासलाई अवश्य नै सराहना गर्नुपर्छ तर यदि उनी पढेका त्यस विश्वविद्यालयकै कारण उनी त्यति सक्षम हुनसक्नु एउटा सत्य हो भने उनीभन्दा अघि अनि पछि पनि धेरै नेपालीले त्यहाँ अध्ययन गरेका र अझै अध्ययन गरिरहेको अर्काे पनि सत्य हो  तीमध्ये अधिकांश नेपालीहरूको बाबुरामको जस्तै भारतीय राजनीति र समाजका विशिष्ट व्यक्तिहरूसित सम्बन्ध भने कायम रहेको छैन तर भारतीय समाजका विशिष्ट नभए पनि कतिपय उच्च प्रतिष्ठित व्यक्ति र राजनीतिक नेताहरूसँग भने नेपाली समाजका धेरै व्यक्तिको अन्तरंग सम्बन्ध भने रहेको छ  
	प्रधानमन्त्री भट्टराईले आफ्नो हुर्किएको मनोविज्ञानको व्याख्या गर्दै वीपी र गिरिजापछि भारतसँग सिधा कुरा गर्ने मै हुँ भनी गफ हाँके  यस्तो अहम् अथवा दम्भलाई डिङ मार्ने भनिन्छ क्यारे  विचरा स्रोता पत्रकारहरू के बोलुन् तर वास्तविकता भने अर्कै छ  सिधा कुरा गर्ने सन्दर्भमा हामीले स्व मनमोहन अधिकारीलाई बिर्सनहुन्न  नेपालको प्रधानमन्त्रीको हैसियतमा भारत भ्रमण गर्दा उनी त्यहाँ नेपालका केही लघुप्रतिष्ठित नेताका रूपमा सम्मानित भएका थिए  उनले भारतीय स्वतन्त्रता संग्राममा पुर्याएको योगदानको स्मरण गरिएको थियो  आफू प्रधानमन्त्री भएकै दिन सन्  को सन्धि खारेज गर्ने प्रक्रिया अपनाउँछु भनी उनले कबोलेका थिए  भारतमा आफ्ना समकक्षीसित उक्त सन्धिबारे सिधा कुरा गरेको संकेत नयाँदिल्लीबाट र्फकेपछि त्रिभुवन विमानस्थलमा पत्रकारहरूसितको कुराकानीबाटै स्पष्ट हुन्छ  शान्ति तथा मैत्री शब्द लेखिएको सन्धि खारेजीले द्विपक्षीय सम्बन्धमा अविस्मरणीय तवरबाट प्रतिकूल असर पर्नसक्ने कुरा स्व अधिकारीले त्यसबेला पत्रकारहरूलाई अवगत गराएका थिए  मैले सन्धि खारेज गर्ने साहस त गरेँ भनी उनले पत्रकारहरूसामु दाबी गरेनन्  अहिलेका प्रधानमन्त्रीले झैं बिप्पा सम्झौता गरेर जूवा खेलेँ जोखिम मोलेँ भनेर फुर्ती पनि गरेनन्  यसैले सिधा कुराबारे सारांशमा भन्ने हो भने इतिहासलाई डकटर्ड गर्नु हुँदैन  
	त्यसैगरी पत्रकारहरूसामु डा भट्टराईले अर्काे अतिरञ्जित र अतिशयोक्ति लाग्ने तर्क अघि सारे  नेपालको भौगोलिक अवस्थितिकै कारण मुलुकको अन्तर्राष्ट्रिय सम्बन्धलाई उनले महत्त्वपूर्ण विन्दुमा रहेको बताए  यस तथ्यमा दुईमत हुनसक्दैन तर उनको पछिल्लो भनाइ यसैले यदि चीन र भारतको तीव्र आर्थिक विकासमाझ मिलेर गएन भने हामी कतै मिसिनेगाभिने डर छ  यो सम्भावनाबाट बच्नु सामन्ती युगको निर्जीव ढंगले सन्तुलित भएर बस्ने नीतिभन्दा दुई विशाल छिमेकीमाझ गतिशील पुल बन्नुपर्ने तर्क गरेका छन् प्रधानमन्त्री भट्टराईले  यो अवश्य पनि मननयोग्य तर्क हो  पुल बन्ने आकांक्षा निःसन्देह नै सराहनीय छ तर यसबारे नीतिगत निर्णय र विचारविमर्श कतै भएको छैन न सुनिएकै छ  न पुलको परिकल्पनालाई राजनीतिक आर्थिक अनि सामरिकसाथै सामाजिक पृष्ठभूमिकै आधारमा पनि साकार गर्ने कुनै रूपरेखा नै कोरिएको छ  यो चाहनासित सम्बन्धित अर्थराजनीतिक परिवेश र उत्पादकत्वको आधारभूत क्षमताको विश्लेषणसमेत भएको छैन  हामीसित पुँजी निवेश उत्पादन र नियमित क्षमता खै  राष्ट्रिय क्षमता अभिवृद्धिका लागि नितान्त आवश्यक आधारभूत राय पूर्वाधार खै  राष्ट्रको क्षमतामापन प्रक्रियामा दक्ष श्रमशक्ति र आर्थिक संरचनाको उच्च योगदान हुन्छ  हामीकहाँ भने आर्थिक समुन्नतिको साटो अधोगति छ शैक्षिक स्थिति सक्षमताको सट्टा संख्यात्मक बढोत्तरीमा छ भ्रष्टाचार अनियन्त्रित छ उत्तरदायित्वको संस्कृति लोपप्राय छ अनि राजनीतिक स्थिति डाबाडोल छ  विधि विधान र व्यवस्था निसंकोच उपेक्षित भएको छ  
	प्रधानमन्त्रीको पुल बन्ने र आर्थिक समृद्धिको आकांक्षासित जोडिएको अर्काे प्रश्न नेपालको आर्थिक इतिहासमा राष्ट्रिय पुँजीपति वर्गको स्थान र भूमिका कसरी स्थापित गर्ने भन्ने रहेको छ  कि उद्यमी र व्यापारीको नाममा स्थापित कमिसन एजेन्ट र एसेम्बल व्यापारबाट पुल बन्ने  पुलको पनि त स्ट्रक्चरल ब्यालेन्स सन्तुलन हुन्छ नि हैन र  अन्यथा पुल पनि त भत्किन सक्छ  
	वास्तवमा प्रधानमन्त्री भट्टराईको पुल बन्ने चाहना त युगौं पुरानो काठमाडौं उपत्यकाको इन्टि्रपटको भूमिकालाई आधुनिक परिवेशमा नवीकरण गर्नु नै हो तर दुःखद स्थिति के हो भने यस उद्देश्यमा पनि हामी चुकिसकेका छौं  कारण नेपालको अर्थतन्त्र भन्नु नै उत्पादनमूलक नियतिको सट्टा आयातमा निर्भर व्यापार र राजस्व संकलनमा आधारित हाइकष्ट इकोनमीमा आधारित हुनपुगेको छ  त्यसैले दुई छिमेकीबीच पुल हुन र उपयोगका लागि खोलिएको कोदारील्हासा मार्गभन्दा अहिले सन्  को चीनभारत युद्धपछि बन्द गरिएको र सन्  पछि भारत र चीनबीच व्यापार र आवतजावतका निम्ति खोलिएको नाथुलाल्हासा मार्ग छिटो छरितो तथा कम दूरीको भएको छ  पूर्वी नेपालबाट तिब्बत व्यापारमा नाथुला मार्गको उपयोगिता जति सुगम हुन्छ त्यो कोदारी मार्गबाट त्यति नै दुर्गम हुन्छ  लागत र फाइदाको लेखाजोखा गर्दा कुन पुल बढी उपयोगी सस्तो र सुगम हुन्छ त्यतैप्रति व्यापारी उत्प्रेरित हुन्छन्  वस्तु व्यापारमा राष्ट्रियताको टाँचा लाग्दैन  
	अब रह्यो गाभिनेमिसिने डरको कुरा  किन कसरी र के कारण यस्तो हुनसक्ने सम्भावना रहेको भन्ने एउटै तर्क पुल बन्न नसक्नुबाट उब्जिने खतरा देख्छन् बाबुराम भट्टराई जुन कुनै यथार्थपरक सूचकहरूको विश्लेषणमा आधारित छैन तर यस्तो नितान्त व्यक्तिपरक धारणालाई एउटा स्वतन्त्र र सार्वभौम मुलुकको उच्चपदस्थ कार्यकारी अधिकारसम्पन्न व्यक्तिले मुलुककै भविष्यप्रति शंकास्पद वक्तव्य सार्वजनिक गर्नु अति नै अशोभनीय ठहर्छ  आफ्नो विचारको पुष्ट्याइँकै लागि अनर्थक प्रपञ्च गर्नु बुद्धिमानी ठहर्दैन  हो स्पन्दनहीन आन्तरिक राजनीतिक भाँडभैलो र अराजकतालाई प्रश्रय दिने सन्दर्भमा दलगत समाजलाई अघि सारी जस्तोसुकै अपराधलाई संरक्षण र उन्मुक्ति दिन तत्पर रहने राजनीतिकर्मीहरू र उनीहरूको संवेदनहीनताले मुलुकको अधोगति त अवश्यै भएको छ  यस्तो परिस्थितिमा मतिभ्रम हुनु साधारण कुरा हो  बाबुराम अहिले यही स्थिति झेलिरहेका छन्  उनले आफूले चाहेरै पनि आफ्नो दलभित्र र मुलुकको प्रधानमन्त्री पदमा आफ्नो सान्दर्भिकता स्थापित गर्न सकिरहेका छैनन्  दलभित्र उनले आफ्नो अस्तित्वको जगेर्ना गर्न सकिरहेका छैनन्  पार्टीले भने सरकारबाट फर्किन्छु भन्ने मनसाय उनले व्यक्त गरिसकेका छन्  आफ्नो मन्त्रिपरिषदभित्र पनि उनले आफ्नो नेतृत्वको कमजोरी निर्णयात्मक तवरमा प्रदर्शित गरिसकेका छन्  उनको कहीं कतै नियन्त्रण देखिँदैन  मन्त्रिपरिषदले गरेको प्रायशः सबैजसो निर्णयहरू विवादित रहेका छन् र सर्वाेच्च अदालतको अन्तरिम आदेशबाट कार्यान्वयन नभई रोकिएका  
	छन्  यसको पछिल्लो उदाहरण जनसत्ता बेलाको घरजग्गा किनबेच सम्बन्धी निर्णयलाई वैधानिकता दिन गरिएको सरकारी निर्णय सर्वाेच्च अदालतद्वारा रोकिनु हो र यो निर्णयको विरोध प्रतिपक्षबाट मात्र नभई सरकारकै महत्त्वपूर्ण अंग मधेसी मोर्चाबाट पनि भएको छ  
	प्रधानमन्त्री भट्टराई आफैंले गरेका कतिपय निर्णयहरू कार्यान्वयन गर्नसमेत स्पष्टतया असफल रहेका छन्  यसको एउटैमात्र कारकतत्त्व उनी विवेकले होइन इम्पल्सले काम गर्छन् र हचुवा निर्णय लिन्छन् र आफ्नो अकर्मण्यताको सिकार सहरी योजनाकारका रूपमा निरीह जनताको निजी सम्पत्तिमा बुलडोजर चलाएर गरेका छन्  
	आन्तरिक राजनीतिमा देखापरेका यिनै कमीकमजोरीले गर्दा आफ्नो राजनीतिक प्रतिष्ठा तथा पकड फुस्किरहेकाले परराष्ट्र सम्बन्धमा आफ्नो दखल पुष्टि गर्नकै लागि पनि पत्रकारहरूमाझ आफ्नो नयाँ विचार राख्दा चिनियाँ प्रधानमन्त्रीले त्यसको सराहना गरेको जानकारी दिन भने उनी चुकेनन्  माघ  गते हाम्रो राष्ट्रिय पर्व पनि परेको हुनाले परराष्ट्र नीतिलाई यतिबेला मैले प्राथमिकतामा राखेको छु भनी प्रधानमन्त्रीले उद्घोष गरे र थपे हामी वफर स्टेट मेन्टालिटीबाट माथि उठ्न सकेनौं भने डर छ हामी कतै गाभिन सक्छौं  त्यसैले सामन्ती युगमा झैं निर्जीव ढंगले सन्तुलित भएर बस्नुको औचित्य छैन  ठीक छ संज्ञात्मक रूपमा सांकेतिक शब्द नै प्रयोग गर्ने हो भने पुल पुलेसा त नदी खोलाको धार फेरिनु अथवा प्रवाह बदलिनुबाट पनि प्रभावित हुनसक्छन् तर भूराजनीतिक सन्तुलनबाट कायम हुने सामरिक स्थिरता र सम्बन्ध भने कदापि निर्जीव रहँदैन  नेपालजस्तो कमजोर आर्थिक र सैन्यशक्ति भएको राष्ट्रको प्रखर प्रतिरोधात्मक क्षमता शिष्ट र संयमित कूटनीति र नेतृत्वको प्रयत्नहरूबाट प्रभावित र निर्धारित हुन्छ  विगत  वर्षको हाम्रो परराष्ट्र नीति र दुई छिमेकी मित्रराष्ट्रसितको सम्बन्धलाई केलाउने हो भने हाम्रा आफ्नै केही कूटनीतिक प्रयत्नहरूको साथै चीन र भारतले हाम्रो कमीकमजोरीहरू तथा कूटनीतिक सीमिततालाई वस्तुपरक रूपमै बुझिदिँदा ती दुई मुलुकबीचको गम्भीर मनोमालिन्यको अवस्थामा पनि हामीले भूराजनीतिक स्थिरता र सन्तुलन कायम गर्न सकेको तथ्य हामी नेपालीले निर्वाध रूपमा बुझेका छौं  
	अहिले हाम्रो आन्तरिक अस्थिरता र अन्योलले गर्दा हाम्रा दुवै मित्रराष्ट्रहरू चिन्तित हुनु परेको कारण कहीँ यही सन्तुलन पनि खस्किने त होइन भन्ने शंकाबाट उब्जेको हो  यो आशंकाको निदान गर्नु नै प्रधानमन्त्री बाबुराम भट्टराईको प्राथमिकता हुनुपर्छ  यदि मुलुकको परराष्ट्र नीति सञ्चालन कार्यलाई उनले प्राथमिकतामा राखेका हुन् भने परराष्ट्र नीतिलाई प्रचार नीति बनाउनतिर लाग्नु हुँदैन  यसको पहिलो पाठ त उनले चिनियाँ प्रधानमन्त्रीको भ्रमण एकाएक रोकिनुबाटै सिकिसकेका छन्  त्यसैले बिप्पा सम्झौतापछि भारतीय लगानी भित्रिने सम्भावना बढेको प्रचार गरिए तापनि भारतीय लगानीकर्ताहरू अझै आश्वस्त भइनसकेको तथ्य विजय गच्छदारको भारत भ्रमणको सन्दर्भमा खुलासा भएको छ  फेरि मुलुकको उपप्रधानमन्त्रीको ओहदाका साथै रक्षा र गृह मन्त्रालयजस्तो संवेदनशील अंगको नेतृत्वमा रहेका व्यक्तिले चीन भ्रमणलगत्तै भोलिपल्ट भारतीय दूतावासको मेजमानी स्वीकार्नु जस्तो कार्यले प्रधानमन्त्री भट्टराईको पुल बन्ने सपनालाई तुषारापातमात्र गर्ने नभई एउटा टेष्ट केसकै रूपमा लिनुपर्ने भएको छ  गृहमन्त्री गच्छदारको नयाँदिल्ली प्रवासपछि अहिले भारतसितको सम्बन्धमा विश्वसनीयता कायम गरी त्यहाँको नेतृत्व वर्गलाई नेपालप्रति आश्वस्त गर्नुकै लागि पनि सुपुर्दगी सन्धि नेपालभारत सीमासम्बन्धी स्ट्रीप म्याप तथा कानुनी सहायतासम्बन्धी समझदारीमा हस्ताक्षर गर्नुपर्ने अवस्था आएको छ तर यो प्रधानमन्त्रीको इच्छामा निर्भर हुने कार्य  
	होइन  यो कार्यसम्पादन गर्न र सफल गर्न प्रधानमन्त्रीले आन्तरिक राजनीतिक समझदारी बढाउनुपर्ने तथ्यबाट सबै अवगत छन्  मुलुकको भविष्यमा दूरगामी असर पर्ने यी सन्धि सम्झौता सम्पन्न गर्न व्यवस्थापिकासंसदकै समर्थन जुटाउन अपरिहार्य हुन्छ  यसको निम्ति प्रधानमन्त्री भट्टराईले मूलभूत रूपमा आफ्नै विश्वसनीयता कायम गर्नुपर्ने अनिवार्यता छ  आन्तरिक राजनीतिक परिवेशमा कार्यगत रूपमै सुधार नभएसम्म कुनै सकारात्मक अवस्थाको कल्पना पनि गर्न सकिन्न तर प्रधानमन्त्रीको हैसियतमा उनीबाट भएका सम्पूर्ण क्रियाकलाप भने विपरीत दिशातिर मोडिएको छ  माओवादी इतरका राजनीतिक दलहरूबीच उनी अति नै शंकास्पद स्थितिमा पुगेका छन्  सर्वसाधारणबाट भने उनी तिरस्कृत भएका छन्  
	यो समयचक्रलाई बाबुरामले बुझ्नुपर्छ  मुलुकभित्र राजनीतिक पैंठ जमाउन सक्यो भनेमात्र मुलुक बाहिर पनि कुनै दलको नेताको अस्तित्व स्वीकारिन्छ  अहिले बाबुरामले आफ्नो पहुँच विशिष्ट सम्बन्ध र सम्पर्कको जतिसुकै धक्कु लगाएर प्रचार गरे तापनि एउटा सार्वभौम र स्वतन्त्र मुलुकको निर्वाचित प्रधानमन्त्रीको हैसियतले भारत सरकारकै निमन्त्रणा स्वीकारेर नयाँदिल्ली पुग्दा उनलाई जसरी स्वागत गरियो त्यसलाई उनले बिर्से पनि नेपाली राष्ट्रिय स्वाभिमानले कहिल्यै बिर्सने छैन  यो नेपालभारत बीचको कूटनीतिको सानो परिच्छेदमात्र हो  त्यसैले पुल नभएर मिसिनेगाभिने त्रासबारे यथेष्ट विवेचना र विश्लेषण गर्नुपर्ने अत्यावश्यक भएको छ  यहाँ मननयोग्य कुरा के हो भने राष्ट्रिय सक्षमता नै राष्ट्रको चिनारीको समष्टि रूप हुन्छ जसको प्रभाव निस्तेज रहँदैन  त्यसैले भोलिको नेपाल स्वतन्त्र चिन्तनबाट मात्र सम्भव हुन्छ  उडन्ते गफबाट होइन  
	 
	
"
