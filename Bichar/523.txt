सहमति यसरी गर्ने कि नेपाली राजनीति सहमति र असहमतिको चेपुवामा परेर अनिर्णयको बन्दी बनेको छ "
	नेपाली राजनीति सहमति र असहमतिको चेपुवामा परेर अनिर्णयको बन्दी बनेको छ  न सहमति भइरहेको छ न सहमतिको मन्त्र जप्न कसैले छोडेको छ  सहमति कसरी गर्ने केमा गर्ने र सहमतिको पहल कसले गर्ने  यो अहिलेको केन्द्रीय विषय होे  सबैले थाहा पाएको कुरा के हो भने मुख्यतया राज्य पुनसर्ंरचनाको विषयमा कुरा मिलेन र त्यसरी लामो छलफलको सिलसिला दुर्घटनामा परेर संविधानसभाको मृत्यु भयो  विवाद समाधान उपसमिति तहमा अन्य सबै विवादित विषय करिबकरिब सहमतिमा आइसकेको थियो सिर्फ राज्य पुनर्संरचनाको विषय टुङ्गयाउनेगरी यसलाई होल्डमा राखिएको थियो  
	संविधानसभाको लागि जनताले  दशकसम्म निरन्तर र निर्मम संघर्ष गरेका छन् सयौं नेपाली सपुतहरू सहिद भएका छन्   सालपछि लामो समय सामन्ती शासकद्वारा थाती राखिएको मुद्दा थियो यो  लोकतान्त्रिक विधि र जनतामा निहित सार्वभौमसत्ताको हिसाबले दुनियाँभरि सर्वमान्य लोकपि्रय र सर्वस्वीकार्य संविधान बनाउने उच्चतम प्रक्रिया र माध्यम हो संविधानसभा  जनताले लडेर र बलिदान गरेर त्यो अधिकार त पाए तर संविधान बनाउन सफल भएनन्  पहिलो प्रयास विफल भएकै हो  तर के यसको अर्थ अब संविधानसभा औचित्यहीन भयो  यो कदापि होइन  संविधानसभाको विकल्प संविधानसभा नै हो  एउटा वयस्क छोराले विषयको विशिष्ठ दक्षता र डिग्री हासिल गरेर घर फर्की बुबाको व्यापारव्यवसायको उत्तराधिकार लिन खोज्दा सुरुसुरुमा असफलता हात लाग्न सक्छ  यसको अर्थ कदापि होइन कि वयस्क र दक्ष छोरो बुबाको जिम्मेवारी नबोकोस्  यो नियमित आकस्मिकता हो  घोडाबाट उही लड्छ जो घोडा चढ्छ  यो स्वाभाविक सामाजिकराजनीतिक प्रक्रिया हो  यसबाट हरेस खानु हुँदैन  संविधानसभाको विकल्प संसद वा आयोग हुनसक्छ भनेर सोच्नु पनि दिमागमा सामन्तीअलोकतान्त्रिक कीरो पाल्नुसरह हुन्छ  सयौं सहिदहरूको अपमान र जनतासंग धोखाधडी हुन्छ  
	संविधानसभाको अवशानपश्चात झन्डैझन्डै एक महिनासम्म नेपाली राजनीति आरोप र प्रत्यारोप तथा एकअर्काप्रतिको विषवमन तथा अविश्वासको दौरबाट गुजि्रयो  तर राजनीतिक आकासमा लाग्न गएको कालो बादल र आँखा विझ्याउने धुलकणहरू विस्तारै हट्दै गएका छन् र पार्टीहरू बीचको भेटघाट र छलफलको सिलसिला सुरु भएको छ   
	नेपाली राजनीति पुनः एउटा नयाँ गोलचक्करमा फसेको छ  पहिला चल्ला कि पहिला अन्डा  सत्तापक्षले भन्दैछ पहिला संविधानका विवादित मुद्दाहरूमा सहमति गरौं अनि प्रधानमन्त्रीले राजीनामा गर्नुहुन्छ  प्रतिपक्षले भन्दैछ पहिला प्रधानमन्त्रीले राजीनामा देओस् अनिमात्रै अरु कुरा सोच्न सकिन्छ  यस्तो किसिमको पेचिलो गोलचक्कर देखिरहँदा यक्षप्रश्न उठेको छ यसको समाधन के त  यो जटिल परिस्थितिमा सहमति कसरी गर्ने  
	संविधानसभा अवशानको करिब तीन हप्ता अगाडि वैशाख  गते मुख्य चार राजनीतिक शक्तिबीच एउटा पाँचबुँदे सहमति भएको थियो  त्यो सहमति अहिले पनि उतिक्कै सान्दर्भिक र निकासमुखी छ  त्यसको कार्यान्वयन नै वर्तमान अवरुद्ध राजनीतिको वैज्ञानिक निकास हो  त्यो ऐतिहासिक दस्तावेजले सत्तापक्ष र प्रतिपक्ष दुवैको चिन्ता चासोलाई सटिक र ठोस ढंगले सम्बोधन गर्नसकेको छ  त्यो सहमतिले दुवैको एकअर्काप्रति रहेको आशंकालाई मेटाएको छ  प्रतिपक्षको आशंका सत्तापक्ष खास गरेर माओवादी सत्ताकब्जाको रणनीतिमा छ भन्ने आशंकामा थियो  तसर्थ संविधान जारी हुने काम र निर्वाचन सम्पन्न हुने काम कांग्रेसको नेतृत्वमा हुनुपर्छ भन्ने उसको भनाइ हो  सत्तापक्षचाहिं कांग्रेसएमाले जनताको भावनाअनुसार संविधान बनाउन चाहँदैन त्यसकारण पहिला संविधानको ग्यारेन्टी होस् भन्ने चाहन्थे  त्यो सहमतिले दुवैको आशंकालाई सम्बोधन गरेको छ   
	अन्तरवस्तु र प्रक्रिया दुवै हिसाबले त्यो सहमतिबाट जनचाहना बमोजिम नयाँ संविधानको ग्यारेन्टी र सरकार हस्तान्तरण दुवै विषय टुङ्गिएको छ  त्यो पाँचबुँदे दुवै पक्षको जितको दस्तावेज हो  त्यसलाई फालेर सहमतिको कुरा मृगमरिचिकामात्र हुनेछ  आवेग उत्तेजना र भावना तथा दाउपेचबाट अग्रगमण सम्बोधन हुँदैन   
	अब प्रश्न उठ्छ अग्रगमनकारी निकास के हो  जहाँ विवाद बल्भिएको र अड्किएको छ समाधान र सहमति त्यही खोज्नु वैज्ञानिक हुन्छ  विवाद राज्य पुनर्संरचनाको सिमाङ्कन नामाङ्कन र संख्यामा गएर अड्किएको छ  राज्य पुनर्संरचनाको लागि पुरानो संविधानसभाको विषयगत समितिले पहिचान र सामथ्र्यलाई मूल आधार बनाएको छ  पहिचानलाई मूलतः जाति भाषा संस्कृति इतिहास र भूगोलको निरन्तरताको रुपमा परिभाषित गरेको छ भने सामथ्र्यलाई राजस्वको स्थिति भौतिक पूर्वाधार प्राकृतिक साधनस्रोतको अवस्था प्रशासनिक सुगमता आदिलाई परिभाषित गरेको छ  त्यसै आधारमा विषयगत समितिले  प्रदेश र उच्चस्तरीय राज्य पुनर्संरचना आयोगले  प्रदेशको खाका प्रस्ताव गरेको थियो  तर त्यसमा न सहमति गरियो न त्यो विवादित विषयलाई संविधानसभामा मतदानमा लगियो  
	अब यसै विन्दुबाट सहमतिको आधार खोज्नुपर्छ  भावी प्रदेशहरूको सिमाङ्कनकै विषयबाट छलफललाई अघि बढाऊँ  हाम्रो सन्दर्भमा दुईवटा वैधानिक निकायबाट लोकतान्त्रिक विधि र प्रक्रिया बमोजिम  र  प्रदेशको सिमाङ्कन गरिएको आधार हामीसंग रहेको छ  यसलाई रद्दीको टोकरीमा फाल्ने काम गर्नु हुँदैन  यसमा यदि प्रतिपक्षले परिमार्जन र सुधार चाहन्छ भने नयाँ संविधानमा एउटा सीमा आयोगको प्रावधान राख्न सकिन्छ  त्यो सीमा आयोग समावेशी र विज्ञ समूहको हुनुपर्छ र त्यो आयोगले निर्धारण गरेको सीमा अन्तिम हुनेछ भनेर सहमति गर्न सकिन्छ  सीमा निर्धारण प्रकारान्तरले प्राविधिक कुरा हो नकि राजनीतिक  संसारका अन्य संघीय देशहरूमा पनि विज्ञहरूको समूहले नै प्रदेशहरूको सीमा निर्धारण गरेको छ  भारत र अन्य देशहरूको अनुभव पनि यस्तै छ  सिमाङ्कनको विवादित मुद्दालाई यसरी टुङ्गयाउन सकियो भने तीनमध्ये एउटा विवादको हल निस्किन्छ  
	दोस्रो नामाङ्कन  नेपालको विशिष्ट तथा ठोस सन्दर्भमा प्रदेशहरूको नामाङ्कनको विषय विभेद उत्पीडन र सिमान्तीकरणमा परेका जातिसमुदायहरूको पहिचान र अधिकारसंग जोडिएको छ  तसर्थ ती जातिसमुदायहरूको पहिचानलाई सम्बोधन हुनैपर्छ  जसले विगतका  वर्षमा पहिचान पाएन राज्यले तिनीहरूको पहिचानलाई संविधानमा संस्थागत गर्नैपर्छ  तर यसको अर्थ के पनि होइन भने जसले पहिचानलाई यत्रो महत्व दिन्छ र पहिचानको महत्वलाई बुझ्छ के त्यसले अरुको पहिचानलाई नकार्नु हुन्छ  हुँदैन  हामी जसले आफ्नो पहिचानको मान्यता खोज्छौं त्यसले अरुको पहिचानलाई पनि मान्यता दिनुपर्छ  पहिचान साझा र सापेक्ष विषय हो नकि एकल र निरपेक्ष  तसर्थ सबैको पहिचानलाई स्वीकार्नुपर्छ र पहिचान भनेको जातिमात्रै होइन भन्ने कुरा त पुरानो संविधानसभाको विषयगत समितिले पनि परिभाषित गरिसकेको छ  तर जाति एथनिसिटी पहिचानको मूलतत्व हो भन्ने कुराचाहिं सत्य हो  पहिचानको विवादित विषयलाई यसरी उदारता र यथार्थतामा हल गर्न सकियो भने विवादको दोस्रो बुँदा पनि हल हुन्छ   
	तेस्रो अर्थात् प्रदेशको संख्याको कुरा  यसलाई पनि वैज्ञानिक ढंगले जनभावनाअनुसार समाधान निकाल्न सकिन्छ  यस सन्दर्भमा दुइटा तत्वलाई बिर्सनु हुँदैन  पहिलो पहिचान र सामथ्र्यको कुरा र दोस्रो मुख्य सरोकारवालाको भनाइ  पहिचान र सामथ्र्यको बारेमा त विस्तृत चर्चा माथि भइसकेको छ  यहाँ सरोकारवालाको सन्दर्भ र विषयलाई अलिकति चर्चा गरौ  मधेसतराईको सन्दर्भमा मुख्य सरोकारवाला को हो  सहायक र गौण सरोकारवाला अन्य पनि छन् त्यो पनि यथार्थ नै हो  तर मुख्य सरोकारवाला मधेसी र थारु लगायतका अन्य आदिवासी जनजाति नै हुन्  यी सरोकारवालाहरूले संख्याको हकमा मधेसतराईमा दुई प्रदेश भन्छ भने सबैले यसलाई स्वीकार गर्नैपर्छ  मधेसतराईमा ताजा विगतमा प्रवेश गरेकाले धरतीपुत्रहरूको भनाइलाई स्वागत र स्वीकार गर्नैपर्छ  धरतीपुत्रहरूको सहअस्तित्वमा बस्नुपर्छ र मधेसतराईलाई नै आफ्नो भाग्य भविष्यको कर्मभूमि बनाउनुपर्छ   
	इतिहासप्रतिको माया भावनामा मात्रै राख्नुपर्छ  यसरी मधेसमा दुई प्रदेशमा प्रतिपक्षले सहमति गर्नुपर्छ र गर्यो भने विवाद त्यही हल हुन्छ  त्यस्तै पहाडहिमालमा पहिचान र अधिकार गुमाएका सरोकारवाला मूलतः पहाडिया आदिवासी जनजातिहरू नै हुन्  तसर्थ पहाडका बाहुनक्षत्री लगायतकाहरूले आदिवासीजनजातिहरूसितै सहअस्तित्व र समिश्रण खोज्ने हो  यी दुवैको बीचमा सहमति आवश्यक छ  पार्टीहरूले त्यसरी नै संख्याको हकमा सहमति निकाल्नुपर्छ  यसरी राजनीतिक इच्छाशक्ति र इमानदारी भयो भने प्रदेशहरूको संख्याको विषयलाई पनि सहमति र समझदारीमा टुङ्गयाउन सकिन्छ  यसरी तीनवटै विषयको समाधान निकाल्न चुनौतीपूर्ण भए पनि असम्भव छैन  यसका लागि पुरानो एकजातीय माइन्डसेटमा परिवर्तन भने निश्चय नै आवश्यक छ  
	विवादित मुद्दाहरूमा सहमति गरी संविधानसभाबाट संविधानको घोषणा गर्ने पुनस्र्थापना वा चुनाव गरी सरकार परिवर्तनको कुरालाई एउटै डालोमा नयाँ सिराबाट सम्बोधन गरियो भने दुर्घटनाग्रस्त राजनीतिको सुरक्षित अवतरण हुनसक्छ अन्यथा देश लामो समय संक्रमणकाल र अनिर्णयको बन्दी बनिरह्यो भने यात कुनै नयाँ तानाशाहको जन्म हुने वा मुलुक असफल राष्ट्र बन्ने पक्का छ  
	
"
