अन्तरिम संविधान छ कि मरिसक्यो कानुनी तथा संवैधानिक संकट परेका बेला फर्केर हेर्ने"
	कानुनी तथा संवैधानिक संकट परेका बेला फर्केर हेर्ने नेपाल बार एसोसियसनमा पनि खिया लागेछ क्यार गत साउन  र  गते राजधानीमा सम्पन्न बारको  औं केन्द्रीय कार्यकारिणी परिषद् तथा साधारण सभाबाट पारित ललितपुर घोषणापत्रका आधारमा यसो भन्नुपरेको हो  मुलुकमा विद्यमान गतिरोधको अन्त्य र संवैधानिक निकास भन्ने मूल नाराका साथ सम्पन्न हजारभन्दा बढी वकिलहरूको भेला गाँठी कुरा भन्नबाट पन्छियो  मानौं संविधानसभा र संविधान निर्माणबारे निकै चर्का कुरा गर्ने बार यसपाली आफैं सुस्तायो सेलायो वा डरायो   
	अहिले मुलुकमा विद्यमान गतिरोधबारे त अनभिज्ञ कोही छैन  चुरो कुरो भनेको यसलाई फुकाउने कसरी भन्ने हो  संवैधानिक रूपमा फुकाउने कि राजनीतिक रूपमा  संवैधानिक रूपमा फुकाउने भए अन्तरिम संविधानकै सहारा लिनुपर्यो राजनीतिक रूपमा फुकाउने भए अन्तरिम संविधानलाई सधैका लागि विदा गर्नुपर्यो  यसका लागि हिम्मतका साथ भन्न सक्नुपर्छ अन्तरिम संविधान मरिसक्यो वा अझै जीवित छ  कोही भन्छन् मरिसक्यो कोही भन्छन् जीवित छ   
	यसबारे सर्वोच्च अदालत अहिलेसम्म मौन छ किनभने संविधानसभाको असामयिक विघटन असंवैधानिक भयो भन्दै दायर भएको रिट निवेदन अझै विचाराधीन छ  गत जेठ  गते मध्यरातबाट संविधानसभाको म्याद सकिन्छ भनेर  महिनाअघि नै मृत्युकालीन प्रमाणपत्र जारी गर्ने अदालतले अब बचेको समय बराबरको संविधानसभा ब्युँताउँछ वा मरेकै सदर गर्छ त्यसको प्रतीक्षा सर्वत्र छ  मुख्य कुरा अदालतले जे निर्णय गर्ने हो त्यो तुरुन्त गर्न जरुरी छ   
	नेपालका सरकार पार्टी नेता र विशेषज्ञ भनिनेहरूले समेत बृहत् शान्ति सम्झौतादेखि अन्तरिम संविधानसम्म अनि बुँदैबुँदाका विभिन्न सम्झौतादेखि सर्वोच्च अदालतका फैसलासम्म फरकफरक व्याख्या र अपव्याख्या गरेकै कारण गतिरोध झन्झन् झाँगिदो छ  यस्तो बेलामा संविधानमा भएका व्यवस्थाहरूको सही व्याख्या गर्ने आधिकारिक निकाय सर्वोच्च अदालत हो भने बार एसोसियसन यसको सहयोगी  तर नेपाल बार यसपाली पन्छियो   
	दुई दिनसम्म चलेको बैठक तथा साधारण सभामा करिब  वकिलहरूले दिएका आधारभूत सुझावहरूलाई बेवास्ता गरियो  एउटा सानो समिति बनाएर विनाछलफल पारित गरिएको ललितपुर घोषणापत्रमा वर्तमान गतिरोधको संवैधानिक निकासका लागि भनियो राष्ट्रिय सहमतिका आधारमापुनः ताजा जनादेशमा जानुको विकल्प छैन  त्यसपछि अझै अमूर्त रूपमा भनियो कि यसका लागि आधारभूत संवैधानिक मूल्य र मान्यताको अधीनमा रही राजनीतिक सहमति खोज्नुपर्छ  यो भनेको के हो  न बार स्वयंलाई थाहा छ न अरुलाई   
	बारले भन्नुपथ्र्यो संवैधानिक निकास छ कि छैन  छ भने कसरी र छैन भने यसरी  छैन भने भन्दिनुपथ्र्यो कि राजनीतिक निकासमात्र अबको विकल्प हो  तर यसो भन्ने आँट उसमा देखिएन  मुख्य कुरा संवैधानिक निकास खोज्ने भए संवैधानिक निरन्तरता जरुरी छ  त्यसका निम्ति संविधानसभा अनिवार्य छ जसको अस्तित्व पुनःस्थापनाबाट मात्र सम्भव छ  त्यसपछि निकास जे रोज्ने हो संविधान संशोधन अनिवार्य छ  संशोधनको कार्य व्यवस्थापिकासंसद्बाट मात्र सम्भव छ  संविधान संशोधनका लागि अध्यादेशको प्रयोग अनुचित छ  बाधाअड्काउ प्रावधानको प्रयोग त न सैद्धान्तिक हुन्छ न संवैधानिक न व्यावहारिक हुन्छ न स्वीकार्य  बारले बोल्नुपर्ने यस्तैमा हो   
	आगामी निर्वाचन संविधानसभाको होस् वा संसद्को संविधान संशोधन अनिवार्य छ  संशोधन केका लागि  यो पनि प्रस्ट छ व्यवस्थापिकासंसद् ब्युँताउँदै त्यसमार्फत राजकाज चलाउन  
	धारा  सांसद्को संख्या एकदुई सयमा झारेर नयाँ संसद्को निर्वाचन गराउन धारा  स्वतन्त्र व्यक्तिहरू रहेको चुनावी सरकार बनाउन धारा  राष्ट्रपतिको कार्यकाल संविधानसभा नरहे पनि लम्याउन धारा  ग तथा संविधानमा रहेका संविधानसभा सम्बन्धी सबै प्रावधान हटाउन प्रस्तावना धारा  र धारा    
	यथार्थमा असफल भएको संविधानसभा नभई कथित राजनीतिक सहमतिको नाटक हो  प्रतिस्पर्धात्मक राजनीति विभिन्न दर्शन र वर्ग बीचको टकराव एवं अनुचित बाह्य हस्तक्षेपका कारण यस्तो सहमति असम्भव छ  सहमतिबाटै निकास निस्कने भए अहिलेसम्ममा आइसक्थ्यो  अब त सहमतिलाई नै पनि सामान्य र दुई तिहाइ गरी विभक्त गर्न जरुरी छ  सर्वसम्मतिको सपना बेकार छ  तर यस्ता कुरामा बार कतै बोलेन  उसले भन्नुपथ्र्यो संविधानसभाको विघटन तथा संविधानसभा निर्वाचनको घोषणा असंवैधानिक छ  परेको रिट निवेदनमाथि सर्वोच्च अदालतको अविलम्ब निर्णय जरुरी छ अथवा भन्नुपथ्र्याे राष्ट्रपतिले आफूलाई धारा  क अन्तर्गत प्राप्त संविधानको पालना र संरक्षण गर्ने कर्तव्यभित्र रहेर धारा  प्रयोग गर्नुपर्छ  एउटासम्म बैठकका लागि संविधानसभाको पुनःस्थापना गर्नुपर्छ  त्यसपछि धारा  अन्तर्गतको राजनीतिक सहमतिको सरकार गठन गर्नुपर्छ  कि त सबैथोक छोडेर नयाँ राजनीतिक सहमतिमा जानुपर्छ  तर यी सबै कुरामा बारको मौनता अचम्म छ   
	पञ्चायतकालमा एउटा बेला थियो बारका सम्मेलन र बैठकहरूले मानवअधिकार र कानुनी शासनका लागि बहुदलीय व्यवस्था अपरिहार्य छ भन्दा सारा मुलुक हल्लिन्थ्यो  सर्वसाधारण नागरिक भए जेलका छिडी चहार्थे तर वकिल भएकै कारण उनीहरू सधै सुरक्षित रहन्थे  बारको यही भूमिका  सालको सफल जनआन्दोलनका लागि एउटा नयाँ ऊर्जा थियो  तर मुलुकमा अहिले यति ठूलो संवैधानिक संकट र अस्पष्टता भएका बेला पनि बार बोल्न डरायो  लाग्यो बारलाई पनि सहमतिको रोगले छोएछ   
	संवैधानिक निकास त फेरि पनि त्यही नै हो संविधानसभाको क्षणिक पुनःस्थापना गर्दै संविधान संशोधनमार्फत संवैधानिक निकास  त्यसपछि स्थानीय निकायसहित नयाँ संसद्का लागि आमनिर्वाचन  नत्र वर्तमान संविधानको दाहसंस्कारसहित गोलमेच सम्मेलन र राजनीतिक सहमतिका आधारमा चुनावी सरकार तथा निर्वाचित संसद्मार्फत संविधान लेखनको  
	पुनराम्भ  यी सबै काम गर्न अहिले एकमात्र संवैधानिक निकाय भनेका मात्र राष्ट्रपति हुन्  संविधानसभाको असामयिक विघटन र संविधानसभा निर्वाचनको असंवैधानिक घोषणालाई आजसम्म पनि सदर नगरेकै कारण उनी अझै यस भूमिकामा छन्  नयाँ राजनीतिक सहमतिको संयोजन गर्ने पनि उनैले हो   
	मुलुकमा विद्यमान बहुआयामिक संकटको समग्र समाधानकै कुरा गर्ने हो भने त अब हामीले भन्ने बेला आएको छ कि अहिलेका लागि विचार दर्शन र सिद्धान्तका नाममा हुने भ्रष्ट राजनीतिले अघाइयो  जाति र क्षेत्रका नाममा हुने राजनीतिले पनि अघाइयो  विदेशीका सरसल्लाह र सुझावले पनि अघाइयो  अब हामीलाई चाहिएको भनेको सक्षम र इमानदार नयाँ पुस्ताको एउटा त्यस्तो नेतृत्व हो जसले अनावश्यक विदेशी हस्तक्षेप इन्कार गरोस्  दुई ठूला छिमेकीबीच तटस्थ रहेर असल परराष्ट्र नीति अवलम्बन गरोस्  सबै मुलुकको सहयोग र सद्भावको सही उपयोग गरोस्  अनि त्यस्तो नयाँ नेतृत्व जसले हामी नेपालीको आफ्नै स्रोत सीप र साधनको भरपुर उपयोग गर्दै मुलुकमा शान्ति र समृद्धि सुनिश्चित गरोस्  यही नै वर्तमान संकटमोचनको उत्तम उपाय हो   
	अधिवक्ता चिन्तन नेपाल ल क्याम्पसमा अध्यापनरत छन्  
	
"
