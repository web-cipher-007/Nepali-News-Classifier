भट्टराईलाई नै दिऊँ निरन्तरताराष्ट्रपतिको आह्वानले दलहरू र देशको राजनीतिलाई संसदीय व्यवस्थाको परिधिभन्दा बाहिर लैजाँदैछ  "
	राष्ट्रपतिले राष्ट्रिय सहमतीय सरकारको लागि आह्वान गर्नुभयो  यस आह्वानले देशमा असामान्य राजनीतिक परिस्थिति सिर्जना गरिदिएको छ  यस आह्वानलाई सत्तापक्षले असंवैधानिक बताएको छ भने विपक्षीले स्वागत गरेको छ  यस अवस्थामा सरकारको कि विपक्षीको समर्थन गर्ने सवालभन्दा पनि दलहरूलाई लोकतन्त्रको मान्यता र संवैधानिक बाटोबाट कसरी हिँडाउने र लोकतन्त्रमा दलहरूको गलत राजनीतिलाई शुद्धीकरण गर्दै अगाडि कसरी बढ्ने सवाल महत्त्वको भएको छ  
	एमाओवादीको नेतृत्वमा रहेको सत्तापक्ष र कांग्रेसएमालेको नेतृत्वमा रहेको विपक्षी संविधानसभा विघटन भएयता बजेट र राष्ट्रिय सरकारको निर्माणको सवालमा रुमलियो  बजेटको समस्या जेनतेन टर्यो  त्यसपछि डाबाबुराम भट्टराई नेतृत्वको सरकारले वैशाखमा आमनिर्वाचन सम्पन्न गराउन गरेको घोषणा राष्ट्रपतिको आह्वानको कारणले गर्दा ओझेलमा पर्यो  अहिले दलहरू नेताहरू र राष्ट्रपति सबैले भन्छन् हरेक प्रकारको राजनीतिक समस्या समाधान गर्ने संजीवनी बुटी हो सहमति  सहमतिको विकल्प छैन  वास्तवमा यो देशमा सहमतिको राजनीतिको मेलमिलाप सुरुवात वीपी कोइरालाले गर्नुभएको थियो  त्यस राजनीतिको उद्देश्य प्रजातन्त्रको पुनःस्थापनाका लागि राजतन्त्रवादी र प्रजातन्त्रवादीलाई सहमतिमा ल्याउनु थियो  तर उहाँको नेतृत्वमा प्रजातन्त्रवादी र राजतन्त्रवादीबीच कुनै मेलमिलाप हुनसकेन  पछि गणेशमानज्यूको नेतृत्वमा प्रजातन्त्रवादी र कम्युनिष्टहरू एउटै मञ्चमा उभिएपछि राजतन्त्रवादीसँग सम्झौता भई देशमा प्रजातन्त्रको पुनःस्थापना भयो  त्यसपछि गिरिजाप्रसाद कोइरालाले विकास भएको सहमतिको राजनीतिलाई पछयाएर प्रजातन्त्रवादी र कम्युनिष्ट दुबैको संयुक्त शक्तिबाट गणतन्त्रको स्थापना गर्नुभयो  यी सबै घटनाहरू राजनीतिक सहमतिको सिद्धान्तका परिणाम थियो  यता उदेकलाग्दो कुरो केे छ भने यी दलहरू र नेताहरू नै हुन् जो हिजो विभिन्न राजनीतिक मुद्दाहरूमा सहमतमा पुगेका थिए  देशमा क्रान्तिकारी परिवर्तन आएको पनि थियो  तर आज कुनै विषयमा सहमतिमा पुग्नै सक्तैनन् अर्थात् नेताहरूको गैरलोकतान्त्रिक असंवैधानिक र असैद्धान्तिक व्यवहारले गर्दा नै सहमतिको सिद्धान्त प्रयोजनहीन भएको हो  यसकारण सहमति शब्दमा झुन्डिएर लोकतन्त्र र संविधानको बाटोलाई लत्याउँदै राजनीतिक स्वार्थ पूरा गर्ने कि लोकतन्त्र र संविधानको बाटोमा हिँडेर सहमतिको बिन्दुमा पुग्ने र अगाडि बढ्ने हो स्पष्ट हुनैपर्छ  यथार्थमा यहाँको राजनीति सहमतीय बाटोबाट होइन बहुमतीय बटोबाटै अगाडि बढ्दै आएको छ  बहुमतीय प्रक्रियाबाटै सहमति खोज्नु उपयुक्त हुन्छ  यस्तै छ अन्य देशहरूमा पनि  अन्य देशहरूमा हेर्दा पनि सहमतिका सिद्धान्तलाई समाजको तल्लो तहबाटै जनताको सहभागितामा व्यवहारमा उतार्दै ल्याएको पाइन्छ  विभिन्न देशहरूमा समाजका विभिन्न समुदायहरूलाई उनीहरूबीच रहँदै आएको मतमतान्तर र विभेदक तत्त्वहरूको अन्त्य वा न्यून गर्दै एकतामा ल्याउनका लागि प्रयोग गरेको देखिन्छ  यसलाई व्यावहारिक सहमति पनि भनिन्छ  दक्षिण अफ्रिका अष्टे्रलियामा यसको राम्रो प्रयोग गरिएको छ  तर यहाँ राजनीतिमा जनताको सहभागिता न्यून छ  स्थानीय निकायहरूमा निर्वाचन नभएको दशकौं हुनलाग्यो  सामाजिक आर्थिक क्षेत्रमा सहमति होइन द्वन्द्व चर्कंदो छ  नेताहरूमा सामान्य राष्ट्रिय मुद्दाहरूलाई सहमतिमा सुल्झाउने दक्षता छैन  तर यहाँ नेताहरूले चाहिं सहमति भनेको सत्तासीन दललाई छिर्केदाउ लगाएर च्युत गर्ने तरिका हो भन्नेमात्रै बुझेको देखिन्छ  उदाहरणमा सत्तापक्ष र विपक्षीबीच बजेट निर्माणको सवालमा चलेको अनाहक विवादलाई लिन सकिन्छ  विशेषगरी विपक्षी नेताहरूले बजेटलाई लिएर गरेको तर्क र व्यवहारलाई छलफलमा ल्याउन आवश्यक छ  डाभट्टराई नेतृत्वको सरकारले विपक्षी दलहरूलाई बजेटको विषयमा सहमतिमा आउन प्रशस्त स्पेस दिएकै हो बजेट पुरानै कार्यक्रममा ल्याउने कांग्रेस र एमालेका सुझावहरूलाई समावेश गर्ने इत्यादि  सत्तारुढ दलले बजेट निर्माणमा विपक्षी दलहरूको सल्लाह सुझाव लिन्छ र लिनुपर्छ  उचित सुझावहरूलाई बजेटमा समावेश पनि गर्नुपर्छ  विपक्षीहरूले बजेटमा सहमत हुन नसकेका बुँदाहरूमा विरोध जनाउनु उनीहरूको अधिकारको कुरा हो  एमाओवादी अध्यक्षले बजेटमा सहमति जुटाउन छलफलको आयोजना पनि गरे तर विपक्षीहरूले बहिष्कार गरे र भने बजेटमा मात्रै छलफल नगर्ने राष्ट्रिय सहमतिको सरकारले मात्र दलीय सहमति जुटाएर बजेट ल्याउन सक्छ  स्पष्ट हुन्छ विपक्षीको सहमतिको बजेटको नारा बहानामात्र थियो  विपक्षीहरू बजेटमा सत्तापक्षसँग सहमति गर्ने पक्षमै थिएनन्  बजेटको विषयमा विपक्षी नेता बुद्धिजीवीहरूले नकारात्मक र अस्वाभाविक तर्कहरू प्रस्तुत गर्दै भने बजेट नआए पनि देश डुब्दैन  यो निकै गलत तर्क थियो  सामान्य व्यक्तिले पनि बुझ्छ बजेटको अभावमा राज्यको आम्दानी र खर्च दुवै ठप्प हुन्छ  राज्य गतिहीन हुन्छ  बजेट विशुद्ध अर्थतन्त्र होइन  यसको आर्थिक राजनीतिक र प्राविधिक पक्ष हुन्छ  जुन राज्यले कार्यान्वयन गर्नैपर्ने हुन्छ   
	विपक्षीहरूले आफ्ना गलत भनाइलाई पुष्टि गर्न सविधानको धारा  को सहारा लिए  यो धारा बजेट निर्माणमा आकषिर्त हँुदैन  यसमा उल्लेखित राजनीतिक सहमति भनेको सम्पूर्ण दलहरूसंँगको सहमति भनेको होइन  दलहरू शब्द उल्लेख गरिएको पनि छैन  यो धारा बाध्यात्मक पनि होइन ऐच्छिक हो  संविधान भन्छ यो धाराको आधारमा अदालतमा प्रश्न उठाउन सकिने छैन  बजेट स्वीकृति गर्न संसद नभएको आजको अवस्थामा उपयुक्त संवैेधानिक बाटो अन्तरिम संविधानको भाग  को व्यवस्थापन कार्यविधि हो  बजेट अध्यादेशलाई सरकारी विधेयकसरह हेर्नुपर्ने हुन्छ र हेरिन्छ पनि  धारा  को उपधारा  मा सामान्य बहुमतको स्वीकृतिमा विधेयक पारित हुन्छ लेखिएको छ  यो धाराको आधारमा सत्तारुढ दलले बजेट ल्याउन सक्छ र धारा  ले राष्ट्रपतिलाई अध्यादेश जारी गर्ने अधिकार दिन्छ  बजेट कुनै संवैधानिक कारणबाट आउन सक्तैन भने पनि आवश्यकताको सिद्धान्तअनुसार ल्याइनुपर्छ  अन्ततः राष्ट्रपतिले यही धाराकै आधारमा अध्यादेशबाट बजेट ल्याउन स्वीकृति दिनुभयो  यो सराहनीय छ   
	अहिले राष्ट्रपतिले राष्ट्रिय सहमतीय सरकार निर्माण गर्न दललाई गर्नुभएको आह्वान विवादास्पद बनेको छ  भनिन्छ यो आह्वान पनि दलहरूलाई सहमतिमा ल्याउन गरिएको हो  तर यो कदम अस्वाभाविक लाग्दैछ  संविधानको मर्म धारामा खोज्नुपर्छ कोरा मर्मको कुनै महत्त्व हुन्न  पहिलो प्रश्न के अन्तरिम संविधानको कुनै धाराले निर्वाचनका लागि सहमतीय सरकार बनाउन निर्देशन गरेको छ  यस प्रकारको सरकार पञ्चायतकालमा बन्थ्यो  लोकतन्त्रमा निर्वाचन गराउन सहमतीय वा चुनावी सरकार चाहिन्छ भन्ने मान्यता छैन  डाभट्टराई नेतृत्वको सरकार एउटा निश्चित प्रक्रियाबाट बनेको बहुमतीय सरकार हो  यसलाई राष्ट्रपतिले अन्तरिम सरकार हो भनेर बताइसक्नु भएको छ र बजेटसमेत यस सरकारलाई अध्यादेशबाट ल्याउन स्वीकृति दिनुभयो  अन्तरिम सरकारको जिम्मेवारी चुनाव गराउनु हो  मंसिर  गतै चुनाव गर्न नसकेको भन्ने तर्क फितलो छ  त्यस मितिमा निर्वाचन हुनसक्तैन भनेर कराउने विपक्षी दलहरू हुन्  अर्थात् डाभट्टराई नेतृत्वको सरकार देशमा निर्वाचन गराउने गहन जिम्मेवारीमा बाँधिसकिएको छ  यसलाई विथोल्दा संक्रमणकाल मात्र लम्बिन्छ  विपक्षी दलहरूको अहिलेको दायित्व भनेको डाभट्टराईको सरकारमाथि यथाशीघ्र निर्वाचन गराउन जनदबाब दिनु हो  निर्वाचन सबै समस्याको निकास हो  यदि सरकारले निष्पक्ष निर्वाचन नगराएमा विपक्षीहरूसँग आन्दोलन गर्ने अधिकार सुरक्षित छ  बुझ्नुपर्छ   को धारामा लेखिएको राजनीतिक सहमतिको आधारमा मन्त्रिपरिषद्को गठन को अर्थ संसद अस्तित्वमा नरहेको अवस्थामा सबै दलहरूको सरकार बनाउन सकिन्छ भनेको होइन  निवर्तमान परापूर्व कालदेखिका सबै सांसदको सहमतीय सरकार बनाए हुन्छ भनेको पनि होइन  यस धाराको प्रयोजन संसद नरहेको अवस्थामा छैन  धारा  मा व्यवस्थापिका संसदको सदस्य नरहेमा प्रधानमन्त्री पदमुक्त हुने प्रावधानलाई प्रयोग गरी डाबाबुराम भट्टराईलाई हट्न भनिँदैछ भने फेरि संसदको सदस्य नभएको व्यक्तिलाई सहमतीय सरकारको प्रधानमन्त्री बनाउन कसरी सकिन्छ   
	सबैभन्दा डरलाग्दो कुरो लोकतन्त्रमा कस्तो प्रकारको संसदीय पद्धति विकास हुँदै गइरहेको छ  सत्तारुढ माओवादी नेताहरू विरुद्ध विपक्षी नेताहरूका अनर्गल आरोपहरू लगाइरहेका छन्  जस्तो एक दलीय अधिनायकवादी सर्वसत्तावादी सत्ताकब्जा गर्ने अराष्ट्रवादी दल आदि  यदि साँच्चै विपक्षीहरूको राजनीतिक निष्कर्षमा उनीहरूले भनेजस्तै एमाओवादी अलोकतान्त्रिक दल हो भने कुनै विषयमा सहमतिमा आउने सम्भावना हुँदैन  लामो समयसम्म युद्धमा होमिएर आएको र अहिले शान्ति र संविधानका लागि समर्पित एउटा सहयात्री दलसँग यस प्रकारको गलत व्यवहार गर्नु लोकतन्त्रलाई कमजोर बनाउन खोज्नु हो  यस्तै राष्ट्रपतिको आह्वानले दलहरू र देशको राजनीतिलाई संसदीय व्यवस्थाको परिधिभन्दा बाहिर लैजाँदैछ  लोकतन्त्रमा संविधानले राज्यसञ्चालनको जिम्मेवारी संसदभन्दा बाहिर रहेका दलहरूलाई दिँदैन  अन्तरिम संविधानले यस्तो परिकल्पना गरेको छैन  यसकारण यो आह्वानलाई निष्क्रिय पारेर डाभट्टराईको सरकारलाई तोकिएको समयमा निर्वाचन सम्पन्न गराउन निर्देशन दिनु राम्रो हुन्छ   
	
"
