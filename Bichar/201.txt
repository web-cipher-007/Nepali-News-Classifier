 तिब्बत भर्सेज माओवादउत्तरको छिमेक चीनले तिब्बती गतिविधिलाई आफ्नो आन्तरिक"
	उत्तरको छिमेक चीनले तिब्बती गतिविधिलाई आफ्नो आन्तरिक सुरक्षाको केन्द्रमा राखेको छ भने दक्षिणको छिमेक भारतले माओवादी गतिविधिलाई सबैभन्दा ठूलो आन्तरिक सुरक्षा चुनौतीका रूपमा स्वीकारेको छ  यी दुवै सुरक्षा मामिलाहरूका बीचमा भूबनोटका कारण दुवै छिमेकीहरूबाट रणनीतिक आशंका र स्पष्टीकरण बेहोरेर बसेको छ नेपाल   
	यही भूमिमा बसेर रणनीतिक आशंका बेहोरिरहेको एउटा नागरिकले मात्रै होइन बाहिरी मुलुकबाट आएका आगन्तुकले पनि नेपालको अप्ठ्यारो अवस्थालाई आँकलन गर्ने गरेका छन्  दुईदिने नेपाल भ्रमणमा आएकी अमेरिकी उपविदेशमन्त्री वेन्डी आर शर्मनले बिहीबार आयोजित पत्रकार सम्मेलनमा भनिन् चीन र भारतबीचमा नेपालले आफ्नै सार्वभौम र स्वतन्त्र अस्तित्व राख्दै आएको छ  दुईतिर विशाल छिमेकीहरू चीन र भारतका बीचमा तिब्बती शरणार्थीसहितको गतिविधिमाझ आफूलाई सन्तुलित रूपमा राख्न सक्नु नेपालको विशिष्ट परिचय हो  यो आफैंमा एकदमै कठिन कुरा हो दुई मुलुकबीचको सम्बन्धमा पुल बन्नु र सन्तुलनको सम्बन्ध राख्नु   
	पछिल्लो समयमा दुई विशाल छिमेकीका माझमा नेपाल गतिशील पुल बन्नसक्ने धारणा विज्ञहरूमाझ चर्चाको विषय बनिरहेका बेला उत्तरको छिमेकीबाट चासोमा जोडिएर आएको तिब्बती गतिविधि र दक्षिणको छिमेकमा बढ्दो माओवादी अभियानको चेपुवामा नेपाल परेको छ  विशेषतः काठमाडौंमा बढेको तिब्बती गतिविधिका कारण चीनबाट कूटनीतिक नोटसम्म पाउँदै आएको नेपालले यही मामिलामा कडाइ देखाएपछि युरोपेली तथा अमेरिकी सञ्जालबाट ठाडो प्रतिवादको मार खेप्दै आएको छ   
	हालैमात्र अमेरिकी कंग्रेसम्यान जेम्स पी म्याकगोभर्न फ्रेंक आर उल्फ र जोसेफ आर पिट्सले शरणार्थीसम्बन्धी विस्तृत कानुन निर्माण गर्न नसकिरहेको नेपालको अवस्थाको आलोचना गरेका थिए  यही कानुनी स्थिति सहज नहुनाका कारण तिब्बती शरणार्थीहरूलाई तेस्रो देश जानका लागि नेपालको ट्रान्जिट उपयोग गर्न कठिन भइरहेको बारे उनीहरूले गत मंसिर  गते नेपालका प्रधानमन्त्री र राष्ट्रपतिलाई पत्र लेखेर ध्यानाकर्षण गराएका थिए   
	चीन सरकारको सहयोगमा सञ्चालित चाइना टिबेटोलोजी रिसर्च सेन्टरसम्बद्ध समसामयिक तिब्बत अध्ययन संस्थानका निर्देशक वेइ गेङले फागुन  गते काठमाडौंमा आयोजित एक कार्यक्रममा तिब्बतीहरूको गैरकानुनी आप्रवासन नेपाल र चीनको मात्रै होइन सिंगो अन्तर्राष्ट्रिय समुदायकै समस्या रहेको उल्लेख गरेका थिए  त्यसलाई आधिकारिक चिनियाँ धारणा मान्ने हो भने नेपालले बेहोर्नुपरेको कूटनीतिक चेपुवाको यो अर्को उदाहरण हो   
	अमेरिकी उपविदेशमन्त्री वेन्डी आरशर्मन र अमेरिकी सांसदद्वय उल्फ तथा पिट्सेले सीमावर्ती भेगबाट नेपाल आएका तिब्बतीहरूका लागि सहज बहिर्गमन अनुमति एक्जिटभिसा दिनमात्रै आग्रह गरेका छैनन् उनीहरूलाई सहज हिँडडुलको सुविधा दिन पनि दबाब दिएका छन्  यससँगै नेपालमा राष्ट्रसंघीय शरणार्थी आयोगको कार्यालय स्थापनासँगै गरिएको भद्र समझदारी सन्  को जेन्टलमेन एगि्रमेन्ट बारे पनि अमेरिकी कंग्रेसम्यानहरूले ध्यानाकर्षण गराएका छन्   
	उनीहरूको सुझाव छ तिब्बती शरणार्थी समस्या सुल्झाउन भुटानी शरणार्थीहरूलाई तेस्रो देशमा बसोबास गराइएको सफल कार्यक्रमबाट पनि शिक्षा लिनुपर्छ  सन्  मा तत्कालीन अमेरिकी राष्ट्रपति जर्ज बुसको पालादेखि सुरु भएको तिब्बती शरणार्थीको अमेरिकामा बसोबास गराउने कार्यक्रम प्रभावकारी ढङ्गमा लागू गर्न जरुरी रहेको उनीहरूको भनाइ छ  तर तिब्बती शरणार्थीलाई भुटानीझैं कानुनी हैसियत प्रदान नगरुन्जेल पुनःबसोबासको कार्यक्रम सहज हुन असम्भव छ उनीहरूको साझा अभिमत छ   
	उत्तरको छिमेक केन्दि्रत तिब्बत मामिलाझैं दक्षिण छिमेकको चासो पनि उस्तै अर्थपूर्ण छ  भारतका  सय  जिल्लामध्ये  सय  मा अहिले माओवादी नक्सलवादी गतिविधि चर्को रुपमा देखिएको त्यहाँको गृह मन्त्रालयको भनाइ छ  पछिल्लो उदाहरण दिएर भन्ने हो भने छत्तीसगढ प्रदेशको अबुजमाद जंगलमा नक्सलवादी विरुद्धको अभियानमा तीन हजार सशस्त्र प्रहरी परिचालन गरिएको छ चैत दोस्रो साताबाट  माओवादी त्रासको यस्तै दारुण चित्र छ भारतका झारखण्ड मध्यप्रदेश महाराष्ट्र र उडिसा राज्यमा  भारतका लागि यो गतिविधि त्यहाँका प्रधानमन्त्री मनमोहन सिंहकै शव्दमा सबभन्दा ठूलो आन्तरिक सुरक्षा चुनौती बन्न पुगेको छ  
	हाम्रो देशमा माओवादी गतिविधि जम्मुकस्मिर मामिलाभन्दा सुरक्षाका दृष्टिले संवेदनशील छ नयाँदिल्लीका सुरक्षा विज्ञहरू बढ्दो नक्सलवादी गतिविधिको चर्चा गर्दा प्रत्यक्ष वा परोक्ष रुपमा नेपालतर्फ संकेत गर्न थालेका छन्  
	उत्तरदक्षिणको चासो 
	चिनियाँहरू लगन र मिहिनेतका उदाहरण हुन्  भारतीयहरूले चिनियाँबाट सिक्न जरुरी छ जो आफ्नो काम र पेसा भनेपछि मरिहत्ते गरेर लागिपर्छन् भारतको धर्मशालामा शरणागत रहेका  वषर्ीय तिब्बती धार्मिक गुरु दलाई लामाबाट हालसालै यो वाणी फुत्कनासाथ विचारकहरूको एउटा पंक्तिमा तरंग फैलिन सुरु भयो  आफू शरण लिएर बसेकै भूमिका बासिन्दालाई अरुबाट सिक्नुपर्छ भनेर पाठ पढाउन थालेपछि धर्मगुरु आलोचनाको तारो बनेका हुन्   
	बेइजिङबाट स्वतन्त्रता खोज्दै संघर्षरत रहेका तिब्बतीहरूलाई राजनीतिक अर्थमा उचाल्ने प्रेरणा पुरुषका रूपमा चित्रित गरिंदै आएका धर्मगुरु दलाई लामाकै कारण आत्मदाहसम्मको स्थिति आइपुगेको टिप्पणी बाहिर आइरहेका बेला भारतीय चासोको संवेदनशीलतालाई धर्मगुरुले ध्यान नदिएको भनेर आलोचनासमेत गरिएको छ  न्युजविक पत्रिकाको अपि्रल  अंकमा केटी बेकर लेख्छन् बेइजिङबाट स्वतन्त्रता खोज्दै संघर्षरत तिब्बतीहरूको अभियान एउटा डरलाग्दो बिन्दुमा आइपुगेको छ  आत्मरक्षाको नाममा यो वर्षमात्रै झन्डै  जना तिब्बतीहरूले आत्मदाहको उपाय अपनाइसकेका छन्   
	सन्  मा माओको नेतृत्वमा कम्युनिष्ट क्रान्ति भएको  वर्षपछि जब त्यसको लहर बेइजिङबाट ल्हासासम्म आइपुग्यो धर्मगुरु दलाई लामा भारततर्फ निर्वासित भए  त्यसपछि माओवाद जत्तिकै राजनीतिककूटनीतिक मुद्दाका रुपमा स्थापित भयो तिब्बती मामिला  चीनबाटै आएका यी दुई मामिलामा परेर दक्षिणका छिमेकहरू नेपाल र भारत निथ्रुक्कै भिजिसकेका छन्  
	गृह मन्त्रालयले दिएको विवरणअनुसार हाल नेपालमा  हजारभन्दा बढी तिब्बती शरणार्थीहरू छन्  हालै आएर भइरहेका तिब्बतीहरूको प्रदर्शनले नेपालको एक चीन नीतिको कार्यान्वयनमा व्यवधान खडा गर्ने गरेको छ  तिब्बती शरणार्थीको हकमा नेपालचीन दौत्य सम्बन्धको एक चीन नीतिलाई खलल पुग्ने कुनै कार्य गर्न नदिइने सर्तमा मानवीय संरक्षण र व्यवहार दिनुपर्छ व्यवस्थापिकासंसदको अन्तर्राष्ट्रिय सम्बन्ध र मानवअधिकार समितिले तीन महिनाअघि तयार पारेको परिवर्तित सन्दर्भमा नेपालको विदेश नीति प्रतिवेदन  मा उपरोक्त टिप्पणीसहितको सुझाव समेटिएको छ  तर यही मानवीय संरक्षण र व्यवहार अहिले बहसको विषय बनेको छ संसददेखि कूटनीतिक अड्डासम्म   
	वासिङ्टनस्थित तिब्बतका लागि अन्तर्राष्ट्रिय अभियान आईसीटी ले जारी गरेको डेन्जरस क्रसिङ प्रतिवेदनअनुसार सन्  मा सीमावर्ती उत्तरी नाका हुँदै नेपाल भित्रिने तिब्बतीको संख्या  मात्र थियो  यो औसत संख्या हालैका वर्षहरूमा कायम रहिआएको छ जो पहिलेको तुलनामा निकै कम हो  खासगरी नेपालचीन सीमामा कडाइ गरिएपछि तिब्बतबाट आउन खोज्नेको संख्या घटेको हो  
	तिब्बती शरणार्थी समुदायको गुनासो के छ भने पछिल्ला वर्षहरूमा भारतले समेत उनीहरूको मुद्दालाई उठ्न दिइरहेको छैन  हालै चिनियाँ राष्ट्रपति हु जिन्ताओ नयाँदिल्लीमा भएको बि्रक्स सम्मेलनमा भाग लिन आउँदा तिब्बतीहरूले गर्न खोजेको प्रदर्शनमाथि भारतीय सुरक्षा संयन्त्रले दबाएको थियो  त्यसक्रममा आत्मदाह गरेर घाइते भएका एक तिब्बती युवा त अस्पतालमा मारिएका पनि थिए   
	दिल्लीको जवाहरलाल नेहरू विश्वविद्यालयका कूटनीति विषयका प्राध्यापक डापुष्पेस पन्तको भनाइमा भारतको प्राथमिकताका विषय अरु नै छन्  धर्मगुरु दलाई लामा सन्  देखिका तिब्बती शरणार्थी हुन् यो आजको विषय होइन उनले कान्तिपुरसँग भने हामी तिब्बती गतिविधि वा चीनका बारेमा चिन्तित छैनौं  बरु बंगलादेशमा चीनले विद्युत ऊर्जाका लागि गर्नलागेको लगानी अथवा श्रीलंकामा उसले बनाइदिन लागेको बन्दरगाहका बारेमा भारत रणनीतिक हिसाबमा चिन्तित हुनसक्छ  प्राध्यापक पन्तले चीन वा भारतको चासोमा रहेका कुनै पनि मामिलालाई लिएर नेपालमा विवाद र विग्रह भित्र्याउनुको तुक नरहेकोसमेत स्पष्ट पारे   
	बरु माओवादी मामिलामा भने भारतीयहरूको चासो कायमै छ  हाल नेपालमा माओवादी नेतृत्वको सरकार रहेको र विगतमा सशस्त्र द्वन्द्वको अनुभव पनि रहेकाले भारतीय माओवादीका गतिविधिसँग नेपाललाई जोडेर हेर्ने गरिएको स्थितिलाई स्वाभाविक मान्छन् केही विज्ञहरू  भारतीय लोक प्रशासन संस्थानका प्राध्यापक डासुरेश मिश्रका बुझाइमा नेपालका माओवादीले भारतीय माओवादीलाई केही न केही सहयोग गरिरहेका हुनसक्छन् भन्ने अनुमानलाई अन्यथा भन्न मिल्दैन   
	दिल्लीस्थित स्वतन्त्र पत्रकार ज्योति मलहोत्राचाहिँ नेपालले माओवादी द्वन्द्वकालमा बेहोरेको हिजोको असहज स्थिति आजको भारतले बेहोर्न लागेको टिप्पणी गर्छिन्  भारतको केन्द्रमा रहेको बौद्धिक वर्ग र जनस्तरमा रहने समुदायबीच कुनै प्रकारको संवाद हुन नसक्नु समस्याको जड हो  भारतका झारखण्ड मध्यप्रदेश महाराष्ट्र उडिसा लगायतका राज्यमा स्रोतसाधनको असन्तुलित वितरण भएका कारण विशेषतः जातीय समूहबाट माओवादको प्रभाव विस्तार भएको स्थिति छ मलहोत्राले टिप्पणी गरिन्   
	उनले माओवादी लडाकुले भारतीय जनता दलका एक विधायक झिना हिकाकालाई उत्तरी उडिसाको लक्ष्मीपुरबाट गतचैत  गते अपहरण गरेको दुई साता बितिसक्दा पनि यथास्थिति पत्ता लगाउन नसकिएको स्थितिलाई गम्भीर रुपमा लिनुपर्ने बताइन्  यस्तै चैत  मा उडिसाको कान्ढामल जिल्लाबाट अपहरणमा परेका इटालियन टुरअपरेटर बोसुस्को पाओलो पनि अझै बन्धक छन्  तर पत्रकार मलहोत्राकै भनाइ अघि सार्दा भारतीय माओवादीहरूले नेपालका माओवादीबाट बुलेट छाडेर ब्यालेटको राजनीतिमा जाने पाठ सिक्नुपर्छ  यो पाठ जति छिटो सिक्यो उनीहरूलाई उति फाइदा हुनेछ   
	चीनभारत पुल 
	नेपाल मामिलाका जानकार भारतीय प्राध्यापक एसडी मुनीका बुझाइमा नेपाल सधैं ट्रान्जिट पोइन्ट पारवहन बिन्दु हो चीन र भारतका लागि  भारतदेखि तिब्बत र तिब्बतदेखि भारतसम्म सरसामान ओसारपसारको काम भइरहेकै छ  तर तपाईकै प्रधानमन्त्री बाबुराम भट्टराई स्वयंले भन्नुभएको छ हाम्रो नेपालको सम्बन्ध भारतसँग बढी निकट छ मुनीले बताए   
	उनको बुझाइमा नेपालको अर्को छिमेकी चीनको अधीनस्थ क्षेत्र तिब्बतमा देखिएको आन्दोलनले पनि खासमा भन्ने हो भने कुनै गति लिन सकिरहेको छैन  उनीहरू आफ्नै भूमिमा समेत नराम्ररी पिटिइरहेका छन्  विचराहरू यताउति दौडन र चिच्याउनु बाहेक केही गर्न सकिरहेका छैनन्  यहाँ उनीहरूको मानवअधिकारको पनि प्रश्न उठ्छ  तर नेपालीहरूले र अझ विशेषगरी सरकारी तहमा बढीजसो भुटानी शरणार्थीका मात्रै चिन्ता गर्ने गरिएको छ मुनीले भने तिब्बती मामिलाको कुरा गर्ने हो भने यो तपाईहरूको राजनीतिक निर्णयको प्रश्न हो  तर संसारभर तिब्बती आन्दोलनलाई समर्थन गर्नेहरू पनि छन्  अहिले  जति तिब्बतीले स्वतन्त्रता आन्दोलनका नाममा आत्मदाह गरिसकेका छन्  के यो सानो चासोको कुरा हो   
	दक्षिण एसिया क्षेत्रीय रणनीति र सुरक्षा मामिलाका जानकार प्राध्यापक श्रीधर खत्री भने भारतचीन पुल भने पनि अथवा अरु समन्वयका जस्तै कुरा गरे पनि नेपाललाई अरुहरूको विवाद र विग्रहमा जबर्जस्ती तानिरहनुको अर्थ देख्दैनन्  तिब्बती मामिला होस् वा माओवादी संघर्ष चीन भारत अमेरिका वा युरोपसम्मले बुझिदिनुपर्ने तथ्य के हो भने हामी भूरणनीतिक हिसाबमै संवेदनशील पोजिसनमा छौं प्रा खत्रीले भने सबै बाहिरी मुलुकहरूले हाम्रो समस्या र चासो बुझिदिनुपर्छ  नेपाललाई मुछेर शीतयुद्धको स्थिति ननिम्त्याउनु सबैका लागि श्रेयस्कर हुनेछ   
	 
	नेपालको तटस्थ भूमिका जरुरी 
	प्रा सुरेश मिश्र  
	नेपाल मामिलाका जानकार 
	भारतीय लोक प्रशासन संस्थानका प्राध्यापक सुरेश मिश्र नेपाल मामिलाका जानकार मानिन्छन्  हाम्रा उत्तर र दक्षिणका छिमेकीबारे उनीसँग गरिएको सवालजवाफः  
	चीन र भारतबीच नेपालको अवस्थितिबारे के भन्नुहुन्छ  
	रणनीतिक हिसाबले नेपाल भारतका लागि निकै महत्वपूर्ण छ  भारतका लागि नेपाल दुई देश भारतचीन बीचको एउटा बफरजोन हो र त्यसमाथि नेपालभारतको ऐतिहासिकसांस्कृतिक सम्बन्ध पनि कायमै रहिआएको छ  नेपालजस्तो मैत्रीपूर्ण देशले मात्रै दुई देशबीचका सीमाहरू समस्याविहीन राख्न सक्छ  चीनले रणनीतिक हिसाबमा भारतलाई घेर्न चाहन्छ त्यसकारण पनि दुई देशबीच रहेको नेपाल भारतका लागि ज्यादै महत्त्वपूर्ण छ  
	भारत र चीनका बीच नेपाल एउटा प्रभावशाली पुल बन्न सक्छ भन्ने रायमा के धारणा राख्नुहुन्छ  
	नेपालले दुई छिमेकीबीच तटस्थ भूमिका निर्वाह गर्न जरुरी छ  अरूभन्दा विशेषतः आफ्नो भूमि दुई छिमेकी विरुद्ध उपयोग भएको स्थिति सबैभन्दा घातक हुन सक्नेछ  रणनीतिक बिन्दुमा उभिएको नेपालले नै भारतचीन सम्बन्धसमेतलाई सन्तुलित तुल्याउन सक्छ  
	तटस्थ भूमिकाको चासो भए पनि चीन स्वशासित तिब्बतका अनेक गतिविधि काठमाडौंकेन्दि्रत भएको र भारतमा माओवादी प्रभाव विस्तारका कारण पनि नेपालसँग जोड्ने गरिएको छ  यस्तो परिस्थितिमा दुई ढुंगाबीचको तरुलको भिन्न व्याख्यालाई कसरी हेर्नुभएको छ  
	नेपालका माओवादीले भारतीय माओवादीलाई केही न केही सहयोग गरिरहेका हुनसक्छन् भन्ने अनुमान गरिनुलाई अन्यथा भन्न मिल्दैन  नेपालको माओवादी सरकारमाथि आशंका गर्नु पनि एक प्रकारले स्वाभाविक हो  तर यो पक्षको प्रभाव एकदमै न्यून रहन सक्ला भन्ने मलाई लाग्छ  किनभने हामी दुई देशका जनसाधारण बीचको सम्बन्ध शताव्दीयौंदेखि रहिआएको छ   
	आज भारतका झन्डै  सय जिल्लाहरू माओवादी गतिविधिबाट प्रभावित छन् भनिन्छ  यो चुनौतीलाई कसरी हेर्नुभएको छ  
	भारतमा देखिएको माओवादी समस्या आन्तरिक सुरक्षाको प्रमुख चुनौतीका रूपमा उदाएको स्वीकार्य तथ्य हो  यो मामिलालाई राजनीतिक र आर्थिक अवधारणाबाटै निर्मूल गर्नुपर्छ भन्ने म ठान्छु  भारतले माओवादी विरुद्ध सेना परिचालन गर्ने योजना बनाएको छैन  यो समस्यालाई संवैधानिक घेराभित्र रहेर सम्बोधन गर्ने काम भइरहेको छ  बाहिर भनिएझैं झन्डै  सय जिल्लामा माओवादीले पकड राखेको होइन कि उनीहरूको प्रभाव भने त्यहाँ देखिएको हो  तर यति भन्नैपर्ने हुन्छ माओवादीले कुनै दिन सिंगो भारतमाथि कब्जा जमाउनेछन् भनेर सोच्नुमात्रै पनि एउटा ठट्टा हुनेछ  
	नेपालभारत सम्बन्धका अगाडि नेपालचीन सम्बन्धलाई तुलनात्मक रूपमा कसरी लिनुभएको छ  
	एउटा भारतीय नागरिक भएका आधारमा नेपालभारत सम्बन्धको सुदृढीकरण भएको म हेर्न चाहन्छु  नेपालचीन सम्बन्धका कारण भारतीय चासो ओझेलमा परेको म हेर्न चाहन्न  के कसैले कल्पना गर्न सक्ला  लाखभन्दा बढी नेपालीहरू भारतमा झैं चीनमा निर्वाध आवतजावत र बसोबास गर्न सक्लान्  अथवा एकअर्को मुलुकमा जीवन गुजाराका लागि आवतजावत गरिरहन सक्लान्  यसकारण सम्बन्धको यो भिन्न आयाम तुलना हुनसक्ने कुरै आउँदैन  
	 
	 
	भारतको प्रमुख सुरक्षा चासो माओवादी 
	अशोक मेहता  
	भारतीय सेनाका पूर्वमेजर जनरल 
	 
	 
	भारतीय सेनाका पूर्वमेजर जनरल अशोक मेहता दिल्लीमा नेपाल मामिलाका विज्ञ मानिन्छन्  उनले हालै त्यहाँ आयोजित एक सम्मेलनमा संवाददाताका केही जिज्ञासाहरूको संक्षिप्तमा जवाफ दिए   
	नेपालको राजनीतिक हेरफेर र अन्य गतिविधिमा भारतको भूमिका रहिआएको भनिन्छ  तपाईलाई के लाग्छ   
	हो दक्षिण एसियामा क्षेत्रीय प्रभाव र वर्चस्वका आधारमा भारतको भूमिका धेरथोर रहेको हुनसक्छ  तर यसो भन्दैमा सबै भूमिकाको केन्द्रमा भारत छ भन्न मिल्दैन   
	उत्तर र दक्षिणका छिमेकीहरूले नेपालप्रति यति चासो किन राखेका होलान्  
	एउटा कुरा के सत्य हो भने सन्  अघिसम्म नेपाल चासोको यति केन्द्रमा थिएन  त्यसबेलाको जनआन्दोलन र अझ पछि गएर माओवादीको सशस्त्र जनयुद्धपछि नेपाल चासोमा आएको हो  यसको कारण नेपालको भौगोलिक अवस्थित र सुरक्षाको रणनीतिक केन्द्र भएकाले पनि हुनसक्छ   
	भारतको अहिलेको प्रमुख सुरक्षा चासो के हो  
	प्रधानमन्त्री मनमोहन सिंह स्वयम्ले भनिसक्नुभएको छ भारतको प्रमुख चासो र आन्तरिक सुरक्षाको मुद्दा भनेको यहाँ बढ्दै गएको माओवादी गतिविधि हो  अहिले भारतका  सय  भन्दा बढी जिल्लाहरूमा माओवादी गतिविधि देखिएको छ  सरकारले माओवादी प्रभावित क्षेत्रमा प्रतिरक्षा र विकासका काम एकैसाथ बढाएको अवस्थाले पनि यो सुरक्षा मामिलाको गम्भीरता थाहा हुनसक्छ   
	तर अझै पनि केन्द्र सरकारले राज्य र जिल्ला तहमा बढ्दै गएको माओवादी गतिविधिको गम्भीरतालाई ख्याल गर्नसकेको छैन यो दुःखलाग्दो कुरा हो  
	नेपालका माओवादीसँग भारतीय माओवादीको कुनै सम्बन्ध होला  
	वैचारिक तहमा रहेको हुनसक्छ  तर यसो भन्दैमा नेपालबाट यता आएर कुनै तालिमप्रशिक्षण दिएको भन्नेसम्मको जानकारी छैन  बरु नेपालका माओवादीको रुपान्तरणको शैलीबाट भारतमा गतिविधि गरिरहेकाहरूले पनि पाठ सिक्नु महत्त्वपूर्ण हुनेछ  नेपालका माओवादीहरू भारतको सुरक्षा चिन्ता र चासोमा सचेत छन् भन्ने लाग्छ   
	 
	हामीलाई विवाद र बहसमा नतानियोस् 
	प्रा श्रीधर खत्री 
	नेपालका उत्तर र दक्षिणका छिमेकीहरूका आफ्ना आन्तरिक मामिलाहरूसँग नेपाललाई जोडेर हेर्ने गरिएको सन्दर्भ आफैंमा नौलो होइन  चीनको तिब्बत मामिला होस् वा भारतको माओवादी गतिविधि ती मुलुकका आन्तरिक सुरक्षाका मूल मुद्दा भए पनि कहिलेकाहीं प्रत्यक्षपरोक्ष यी चासोमा नेपाललाई जोड्न खोजिएको पाइन्छ  
	भारतमा फैलिरहेको माओवादी संघर्षको पृष्ठभूमिमा कुरा गर्दा विगतमा नेपालका माओवादीको भारतीय र रिम साइनिङ पाथजस्तो नेटवर्कसँग सम्पर्क थियो भन्ने चर्चा बाहिर आइसकेको छ  उनीहरूको वैचारिक तहमा लिंक भएको पक्कै हो  तर पछि विशेषतः  बुँदे समझदारीपछि नेपालका माओवादीले संस्थापन पक्षसँग सम्झौता गर्यो भनेर भारतीय माओवादीले पनि आलोचना गरेका थिए  माओवादी अध्यक्ष प्रचण्ड प्रधानमन्त्री भएपछि उनले आफ्नो भारत भ्रमणका क्रममा नेपालको  वर्षे द्वन्द्वकालमा म आठ वर्ष त भारतमै थिएँ भनेर सार्वजनिक अभिव्यक्ति पनि दिएका थिए  तर सधैंभरि प्रश्न उठाउन मिल्ने यथार्थ के हो भने भारत अमेरिकाजस्ता मुलुकले सधैं विरोधाभासपूर्ण नीति अख्तियार गरेका छन् विशेषतः माओवादी गतिविधिका मामिलामा   
	माओवादीसँग प्रतिकारका लागि सरकारलाई हातहतियार दिइरहने यी मुलुकले तिनै माओवादीलाई भारतमा स्वतन्त्र आवतजावतको पहुँच दिनु भने अनौठो थियो  अब अहिले प्रचण्ड बाबुरामसहितका माओवादी नेताहरू शान्ति र संविधानको मार्गमा खुलेर लागिसक्दा पनि भारतलाई अझै आशंका छ नेपाल र भारतका माओवादीबीच कुनै प्रकारको विशेषतः वैचारिक लिंक छ कि छैन होला भनेर  माओवादीमा मोहन वैद्य पक्षधर हार्डलाइनरका कारण पनि यस्तो संशय उब्जिएको हुनसक्छ  
	यस्ता द्वन्द्व र संक्रमणको कुरा गर्दा रणनीतिक अध्ययनका हिसाबमा सबैतिर बिभिन्न तहहरू गुजि्रएर जाने गरेको समान स्थिति पाइन्छ  जस्तो नेपाल र भारतमै पनि माओवादी संघर्ष सुरु हुँदा सुरुमा यसलाई इन्सर्जेन्सी होइन बरु पार्टीगत समस्यामात्र हो भनियो  दोस्रो चरणमा यसलाई आन्तरिक नियमकानुनको समस्या भनियो र सामान्य प्रहरी परिचालनका भरमा सुल्झाउन खोजियो  तेस्रो चरणमा सशस्त्र अभियानमार्फत इन्सर्जेन्सी टुंग्याउनुपर्छ भनियो  र चौथो चरणमा यसलाई अझ गम्भीर समस्या भनेर नियमकानुनको सवाल हो कि विकासनिर्माणको भनेर बहस गर्ने गरेको पाइयो  भन्नैपर्छ आज भारत यही बिन्दुमा आइपुगेको छ  खासमा इन्सर्जेन्सीसँग लड्नेभिड्ने तकनिक नभएर अरुका पाठहरूबाट केही नसिकेर यो समस्या उब्जिएको हो   
	अर्कातिर उत्तरको छिमेकी सरोकारमा तिब्बती मामिलालाई चीनको कम्युनिष्ट शासन पद्धतिसँग जोडेर अमेरिकाले सन्  कै दशकबाट हेर्दै आएको छ  अहिले आएर अमेरिकाले चीनभित्रको मानवअधिकार मामिलामा बोल्न छाडेको छ तर तिब्बतबारे भने बोलिरहेको छ  खासमा सन्  पछि विश्वकै एक नम्बर आर्थिक शक्ति हुनलागेको चीनसँग क्षेत्रीय प्रतिस्पर्धाका आधारमा पनि अमेरिकाले केही सरोकारका विषयहरूमा बोल्न छाडेको हो  तर यति हो कि तिब्बती गतिविधि होस् वा अरु मुलुकको कुनै आन्तरिक मामिला त्यसमा जोडेर शीतयुद्धको वातावरण निम्त्याइनुहुन्न  सबै बाहिरी मुलुकले नेपालको समस्या र चासो बुझिदिनुपर्छ  चीन र अमेरिकाले पनि बुझ्नुपर्ने कुरा के हो भने हामीलाई चेपुवामा पारेर विवाद र बहसमा ल्याएर कसैलाई फाइदा हुँदैन  चीनले पनि आफूभित्रको तिब्बत मामिला आफैंले सुल्झाउनुपर्यो हामीलाई दोषारोपण गर्ने वा माध्यम बनाउने काम गर्नुभएन   
	तिब्बती मामिलामा नेपाल सरकारले पनि सबै पक्षको समीक्षा गर्न सक्नुपर्छ  पुरानो रेकर्डमा रहेकालाई परिचयपत्र दिनुपर्छ  नयाँ आउने शरणार्थीलाई हामीले आउटलेट दिइरहनुपर्छ भन्ने केही छैन हामी मार्गप्रशस्त गर्ने माध्यम बन्नुको कुनै तुक छैन  यहाँ शरणार्थी बारेको स्पष्ट कानुन पनि छैन कतिसम्म भने भीआईपी प्रोटेक्सन लसम्म छैन  भर्खरैमात्रै हामीकहाँ मानव सुरक्षाका चासोहरू बाहिर आउन थालेका छन्  हामी आफैं अर्डरमा छैनौं यही कारण बढी प्रभावित र दिग्भ्रमित भएका हौं  हाम्रो कठिनाइलाई बाहिरी मुलुकहरूले बुझिदिनुपर्छ   
	राजनीतिशास्त्री खत्रीसँग कुराकानीमा आधारित 
	 
	 
	 
	
"
