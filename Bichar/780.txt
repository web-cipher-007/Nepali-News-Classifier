राष्ट्रपतिको अराष्ट्रपतीय वक्तव्यअवाञ्छित र अनावश्यम्भावी संवैधानिक संकटले ग्रसित नेपाल अहिले भयावह राजनीतिक महासंकटतिर जानलागेको छ "
	अवाञ्छित र अनावश्यम्भावी संवैधानिक संकटले ग्रसित नेपाल अहिले भयावह राजनीतिक महासंकटतिर जानलागेको छ  राजनीतिक दलहरूले खासगरी माओवादीले संवैधानिक संकट बोलाएका थिए भने विजयादशमीको मुखमा राष्ट्रपतिले राजनीतिक महासंकटलाई निम्ता दिएका छन्  जनताको बलिदानले गणतान्त्रिक नेपालको सपना जुन पहिले रामराजाप्रसाद सिंहले उहाँको आत्मालाई शान्ति मिलोस् देखेका थिए साकार भएपछि जनताले आफ्ना प्रतिनिधिमार्फत संविधान लेख्ने  दशक अगाडिदेखिको चाहना पूरा गर्न संविधानसभा चुने  तर राजनीतिक दलहरू संविधान बनाउन छोडेर कुर्सीको खिचातानीमा लागे  संविधान लेख्ने काम ओझेलमा पर्यो  संविधानसभाको अवसानको छेउमा आएर हतारहतार संविधान बनाउन गरेको प्रयास माओवादीले विफल पारे संघीयताको बारेमा भएको सहमतिबाट भागेर  
	नयाँ संविधान नबन्ने भएपछि माओवादी र मधेसी दलहरूको सरकारले संविधानसभाको अर्को चुनाव गर्नेगरी अन्तरिम संविधानमा संशोधन गर्न पहल गर्नुपथ्र्यो  तर संविधान संशोधनको विरोध गरी माओवादी प्रधानमन्त्री बाबुराम भट्टराईले संविधानसभाको चुनावचाहिं घोषणा गरिदिए  नयाँ संविधान बनेको छैन  अन्तरिम संविधानले अर्को चुनावको परिकल्पना गरेको छैन  अनि अन्तरिम संविधान संशोधन गर्न संविधानसभा छैन  यसले मुलुकमा गहिरो संवैधानिक संकट ल्याएको छ  
	यस संवैधानिक संकटबाट मुलुकलाई कसरी निकास दिने भन्ने बारेमा चर्को विवाद छ  एकथरी मरिसकेको संविधानसभालाई केही समयका लागि ब्युँताएर सहमति भैसकेका विषय समेटी विवादित विषयलाई थाती राखेर नयाँ संविधान बनाई संसद्को चुनाव गर्ने र नयाँ संविधानमा सहमति नभए अन्तरिम संविधानमा संशोधन गरी संविधानसभाको अर्को चुनाव गर्ने पक्षमा छन्  अर्कोथरी राजनीतिक सहमति बनाएर अध्यादेशमार्फत अन्तरिम संविधानमा संशोधन गरी सोझै चुनावमा जाने पक्षमा छन्  दुवै पक्षका आआफ्ना तर्क छन्   
	पुनस्र्थापना विरोधीहरू सर्वोच्च अदालतले म्याद थप्न नमिल्ने भनी स्वतः अवसान भएको संविधानसभालाई ब्युँताउनु अदालतको आदेश विपरीत हुने र पुनस्र्थापित संविधानसभाले नयाँ संविधान बनाउने वा अन्तरिम संविधान संशोधन गर्ने प्रत्याभूति नभएको तर्क अगाडि सार्छन्  पुनस्र्थापनाका समर्थकहरू अध्यादेशमार्फत संविधान संशोधन गर्नु असंवैधानिक र अप्रजातान्त्रिक हुने भएकोले सर्वोच्च अदालतको सहमतिले केही दिनका लागि संविधानसभालाई जागृत गरी नयाँ संविधान घोषणा गर्नु वा अन्तरिम संविधान संशोधन गर्नु बढी उपयुक्त विकल्प ठान्छन्   
	देखाउनका लागि यी तर्क र विवाद भए पनि भित्री कुराचाहिं सत्ताको खेल हो  माओवादी चुनाव चाहंँदैनन्  चुनावमा जानैपरे आफ्नै नेतृत्वमा जान चाहन्छन्  माओवादी नेता प्रचण्ड आफू प्रधानमन्त्री बन्न चाहन्छन् भने प्रधानमन्त्री भट्टराई पद छोड्न चाहंँदैनन्  सत्तामा रहेका मधेसी नेताहरू जे गर्दा सत्तामा रहिरहन सकिन्छ त्यही गर्नेमा लागिपरेका छन्   
	नेपाली कांग्रेस आफ्नो नेतृत्वमा मात्र चुनावमा जान चाहन्छ  माओवादीले गराउने चुनावमा उसको विश्वास छैन  नेपाली कांग्रेसको मनसाय राष्ट्रपतिलाई उक्साएर भट्टराई सरकारलाई बर्खास्त गराई आफ्नो नेतालाई प्रधानमन्त्री बनाउने देखिन्छ  एमालेले अहिले नेपाली कांग्रेसको समर्थन गरेको देखिए पनि प्रधानमन्त्री भट्टराईले राजीनामा गरेमा वा उनलाई हटाइएमा माओवादी र नेपाली कांग्रेस बीचको विवादले यसअघि  पटकजस्तै तेस्रोपटक पनि प्रधानमन्त्री पाएर आफ्नो नेतृत्वमा चुनावमा जाने आशा गरेको छ   
	बाह्य शक्तिमा भारत आफ्नो भक्त एवं पि्रयपात्र बाबुराम भट्टराई र उसका समर्थक मधेसी दललाई सत्तामा कायमै राख्नेमा छ भने चीन भट्टराईको भारतभक्तिदेखि नाखुस छ  पश्चिमा राजदूतहरू नेपाल संसदको चुनावमा जानुपर्ने कुरा गर्छन् तर कसरी भन्ने पत्तो नभई  
	यस अन्यौलबीच अब नेपाल संवैधानिक संकटबाट राजनीतिक महासंकटतिर जान लागेको कुरा राष्ट्रपतिको हालैको वक्तव्यले स्पष्ट पार्छ  सगोलको सम्पत्ति अंशियारका नाममा नामसारी गर्न गृहजिल्ला धनुषा गएका राष्ट्रपतिले जनकपुरमा संविधानसभाको पुनस्र्थापनाको विरोध गर्दै चुनावमा जान राजनीतिक दलहरूलाई आह्वान गरेका छन्   
	संविधानसभाको सबैभन्दा ठूलो दल माओवादी र नेपाली कांग्रेस र एमालेका केही नेताहरूमध्ये केही संविधानसभा जगाउने प्रयासमा लागिरहेका बेला आएको राष्ट्रपतिको यो वक्तव्य गैरसंवैधानिक गैरजिम्मेवार र अराष्ट्रपतीय छ  अन्तरिम संविधानले नेपालका राष्ट्रपतिलाई कार्यकारी अधिकार दिएको छैन  उनको पद बेलायतकी महारानी र भारतका राष्ट्रपतिको जस्तो आलंकारिक छ  उनले सबै काम मन्त्रिपरिषदको सल्लाह र सम्मतिमा गर्नुपर्छ  उनीलाई प्राप्त एउटामात्र अपराश्रति विशिष्ट दायित्व संविधानको संरक्षण गर्नु हो   
	अहिले संविधानसभाको पुनस्र्थापना सर्वोच्च अदालतको आदेश विपरीत हुन्छ भने र अध्यादेशबाट अन्तरिम संविधान संशोधन गर्नु यसको शब्द र मर्म विपरीत हुन्छ  अन्तरिम संविधानले यसका प्रावधानहरू विपरीत नहुनेगरी अध्यादेश ल्याउन दिन्छ  तर त्यस्तो अध्यादेश लागु भएको एक महिनाभित्र संसदबाट अनुमोदन हुनुपर्छ  अन्यथा त्यो स्वतः निष्त्रिय हुन्छ   
	अन्तरिम संविधानमा नयाँ संविधान अन्तर्गत संसद्को चुनाव हुने भनी स्पष्ट लेखिएकोले अध्यादेशमार्फत चुनाव गर्नु अन्तरिम संविधानको प्रावधान विरुद्ध हुने र एक महिनाभित्र अनुमोदन गर्न संसद नभएकोले यो विकल्प गैरसंवैधानिक छ  त्यसैले राष्ट्रपतिले गैरसंवैधानिक काम गर्न आह्वान गर्नु हुँदैन  सर्वोच्च अदालतको आदेश उसले आवश्यक देखेमा जहिले पनि पुनरावलोकन गरी परिवर्तन गर्न सक्छ  त्यसैले यो विकल्प बढी संवैधानिक र व्यावहारिक हुन्छ  राष्ट्रपतिको वक्तव्य अर्को हिसाबले पनि गैरजिम्मेवार छ  भोलि सबै दलले मिलेर संविधानसभा पुनस्र्थापना गर्ने प्रस्ताव राष्ट्रपतिको कार्यालयमा पठाए भने आफूले सार्वजनिक रूपमा विरोध गरेको कुरालाई औपचारिक रूपमा सहमति दिने कि नदिने  दिने हो भने कुन नैतिकताले दिने  नदिने हो भने के आधारमा नदिने   
	त्यो वक्तव्य अराष्ट्रपतीय पनि छ  बेलायतकी रानी र भारतका राष्ट्रपतिले राजनीतिक विवाद भएका विषयमा सार्वजनिक रूपमा आफ्नो मुख खोल्दैनन्  आफूलाई लागेको कुरा सरकार र दलका नेताहरूलाई अनौपचारिक रूपमा व्यक्तिगत भेटघाटमा भन्छन्  त्यो कुरा बाहिर पनि आउँदैन  दलीय राजनीतिको फोहोरभन्दा माथि उठेर कुरा र काम गर्ने गरेकाले उनीहरूको कुरा सरकार र नेताले गहनतापूर्वक लिन्छन्   
	राष्ट्रपतिले बेलाकुबेला ठूलासाना राजनीतिक मुद्दामा बोल्दा उनको अवमूल्यन त हुन्छ नै चाहिने बेलामा उनले बोलेको कुराले पनि उचित महत्त्व पाउँदैन  यस वक्तव्यले कतै राष्ट्रपति नेपाली कांग्रेस र एमालेको लहैलहैमा लागेर बहकिई राजनीतिक महासंकट सिर्जना गर्न उद्यत छन् कि भन्ने शंका पैदा गर्छ  स्मरणीय छ नेपाली कांग्रेसका महामन्त्री कृष्ण सिटौलाले कात्तिकभित्रमा राष्ट्रपतिले कदम चाल्ने भनेका ठोकुवा गरेका छन्   
	राष्ट्रपतिले दलीय कोट फुकालेर राष्ट्रिय कोट लगाउनुपर्छ  दलीय स्वार्थबाट माथि उठेर राष्ट्रिय स्वार्थको जगेर्ना गर्नुपर्छ  यस अघि राष्ट्रपतिले त्यसै गर्दै आएका थिए  तर अहिले किन गैरसंवैधानिक गैरजिम्मेवार र अराष्ट्रपतीय कुरा बोले र राजनीतिक महासंकटलाई निम्ता दिए भन्ने सबैको चासो अनुमान र आश्चर्यको विषय भएको छ  
	त्यस्तो भयो भने दलहरू खासगरी माओवादी र राष्ट्रपतिबीच मुठभेडको अवस्था आउनेछ  माओवादीले यथास्थिति कायमै राख्नखोजे भने राष्ट्रपतिले सक्रियता देखाउनुपर्छ  तर त्यो अवस्था अझै आइसकेको छैन  डाक्टरले पहिलेभन्दा राम्रो अवस्था हुने भएमात्र बिरामीको शल्यक्रिया गर्छन् नत्र गर्दैनन्  डाक्टर राष्ट्रपतिलाई थाहा भएकै कुरा हो  गलत बेलामा राष्ट्रपतिले कदम उठाए भने यसले मुलुकलाई ठूलो हानि त गर्छ नै राष्ट्रपति आफै पनि इतिहासको विवादास्पद र घुर्मैलो कोठामा बन्दी हुनेछन्  
	पूर्व प्रमुख निर्वाचन आयुक्त र सचिव विष्णुप्रताप शाह उहाँको आत्मालाई शान्ति मिलोस् भन्ने गर्नुहुन्थ्यो शक्तिको उपयोगभन्दा शक्ति उपयोग गर्ने डर बढी प्रभावकारी हुन्छ शक्तिको उपयोग गरेपछि डरभन्दा बदलाको भावना बलियो हुन्छ  मेरो विचारमा राष्ट्रपतिजस्तो देशको सर्वोच्च पदमा आसीन व्यक्तिले बोल्दा र व्यवहार गर्दा यस कुराको सधैं ख्याल गर्नुपर्छ  विजयादशमीको सबैलाई शुभकामना  
	 
	
"
