मल माहात्म्य"देश हाँक्नेहरूको व्यस्तता र विवशता मलाई थाहा छ  सिंहदरबारमा बस्छन्  फाइभ स्टार होटलहरूमा पस्छन्  वेटर बोलाउँछन् अर्डर गर्छन्  ""
	ममल हुँ  म बल हुँ  म पोसिलो फल हुँ  तर अहिलेका लागि माओवादीजस्तै फुटेको दल हुँ  मेरो माग छ आपूर्ति छैन  धेरैले खोज्छन् पुग्ने क्षमता छैन  कोही भन्छन् दक्षिणबाट आउँदै छु  कोही भन्छन् उत्तरबाट ल्याइँदै छु  तर थाहा छैन कहाँ छु कति छु कसको भरमा छु कहिले आउँछु र पूरा हुन्छु  र शक्ति देखाएर बोराभरि टनक्क पर्छु  अनि मात्र आङ तानेर गजक्क पर्छु   
	मलाई देखेर म आफैं छक्क छु  आफ्नो महिमा गाउँदा आफैं मख्ख छु  सबैले भन्छन् सिनोमा गिद्ध झुम्मिएझैं कुर्सीमा मान्छे लट्ठिन्छन्  मलाई लाग्छ त्यो गलत हो  बरु प्रधानमन्त्रीको कुर्सीका अगाडि  जना झुम्मिएलान् मेरासामु त हजारौंको भीड लाग्छ  कुर्सीको रस केही दर्जनको रगतमा पुग्ला मेरो रस त व्यक्तिव्यक्तिको नसामा दौडिरहेको हुन्छ  गरिब हो भने रोटी खाओस् धनी भए पिज्जा  चाहे त्यो गुन्द्रक होस् वा ममको मज्जा आखिर केलाई चाहिँदैन मल  सबैका आत्मामा बरु भगवान् नपुग्लान् सबैका पेटमा म पुग्छु  म न घृणा गर्नेलाई लात्ती बजार्छु न माया गर्नेलाई अँगालो मार्छु  म न गर्छु पाप न त भेदभाव  म सर्वहारी म सर्वव्यापी   
	मेरै नाममा कतिले करोडौं खाएका होलान्  कतिले विभिन्न तरिकाले राज्यकोष हसुरेका होलान्  कसैका पेटमा सिंगै गाडी होलान्  कसैका भुँडीभरि पैसाका बि्रफकेस होलान्  कसैकामा कमिसन होलान्  कसैले राज्यको ढुकुटी चुसेर पेट भुक्क पारेका होलान्  तिनीहरूले ती वस्तु न माथिबाट ओकल्छन् न तलबाट निकाल्छन्  वरिष्ठहरू ले खाएको विशिष्ट खुराक कहिल्यै मल हुँदो रहेनछ  मलाई दुःख यसैमा लाग्छ  पशुपन्छीले खाएर निकाल्ने फोहोर भनेर फाल्ने कुहेको चिज चाल्ने फाल्न नसकेको वस्तु बाल्ने अनि मेरो नाम दिएर बालीनालीमा हाल्ने  छुन घिन लाग्ने खान स्वाद मान्ने  जुकाले अर्काको रगत चुसेजस्तो मलाई सबैले चुसिरहेका छन्  हरेक साँझबिहान लुछिरहेका छन्   
	तर मलकै नाममा ठूलाबडाले छल गरिरहेका छन्  पेट भरिरहेका छन्  मैलाई खोजेर मान्छेको भीड लागेको छ  लुछालुछ र कुटाकुट चलेको छ  कोही घाइते भएका छन्  कोही मुच्र्छा परेका छन्  कोही बेखर्ची बनेका छन्  म केही गर्न सक्दिनँ ट्वाँ पर्छु हेर्छु  गरिबका बाली पहेंलिएका देखेर दिक्क मान्छु  धनीका पेट फुलिएका देखेर वाक्क हुन्छु  किसान रोएको देखेर आँसु झार्छु बाली बिगि्रएको सम्झेर मुच्र्छा पर्छु  भन्नुस् त्योभन्दा बढ्ता म के गर्न सक्छु  
	देश हाँक्नेहरूको व्यस्तता र विवशता मलाई थाहा छ  सिंहदरबारमा बस्छन्  फाइभ स्टार होटलहरूमा पस्छन्  वेटर बोलाउँछन् अर्डर गर्छन्  मीठोमीठो खान्छन्  पुलिसका साइरन बजाउँदै घरतिर जान्छन्  जे खाए पनि त्यसमा मलको मात्रा छ भन्ने कहिल्यै बुझ्दैनन्  त्यही भएर त उब्जनी ध्वस्त भएर किसान रोएको देख्दै देख्दैनन्  हजारौं रुपैयाँ बाटाखर्च सकेर राजधानी आउँदा पनि मल नपाएकालाई वास्तै गर्दैनन्  ठान्छन् मल त किसानलाई चाहिने हो  अनि सोच्छन् ती किसानसँगको साइनो न आमाको न त बाउको किन दुखाउनु व्यर्थै टाउको  
	म सबैको पेटमा छु  हरेकका कुरा सुन्छु  त्यसैले एउटा कथा सुनाउन चाहन्छु  एकपटक एउटा गफाडी नेताका पेटमा बसेर अमेरिका घुम्न गएँ  संसारभरिका प्रतिनिधि भएका कार्यक्रममा ती नेता गएका थिए  म बडो अनुशासित भएर पेटभित्र बसें  गड्याङगुडुङ गरिनँ वायु बनेर निस्कन खोजिनँ  सगरमाथाको देशबाट आएको भनेपछि सबैको ध्यान हाम्रै नेतातिर गयो  उनीहरू झुकेर हात मिलाए  पेटभित्र गमक्क परेर म छातीसम्मै आएँ   
	सगरमाथाको देशबाट  एउटाले जिज्ञासा राख्यो  
	ह्वाई नट  नेताले छाती फुलाए  
	हिमाल आरोहणबाट नेपालले वर्षमा अर्बौं डलर कमाउँदो हो हगि  उसले सोध्यो   
	गलत नेताले भने अर्बौं मात्र होइन खर्बौं  
	नेपालमा नदीनाला पनि थुप्रै छन् रे  अर्काले सोध्यो  
	हो नि नेताले जवाफ दिए   
	बिजुली त धेरै बेच्नु हुँदो हो  उसले जान्न चाह्यो   
	नेपालजत्रै देशलाई दैनिक  घन्टा पुग्ने बेचिन्छ उनले गर्वसाथ भने  
	वाह  सोध्ने नै छक्क परे   
	नेपाल कृषिप्रधान देश पनि हो रे  अर्काले नयाँ कुरो झिक्यो  
	हो नेताले मुन्टो हल्लाए  
	किसान त धनी होलान्  उसले सोध्यो   
	अवश्यै उनले भने झन्डै बिल गेट्सजत्तिकै   
	सबै छक्क परे  हाम्रा नेतासँग दुईचार शब्द बोल्न पाएकामा आफूलाई भाग्यमानी ठानें   
	प्रश्न सकियो  हाम्रा नेताले सोधे  
	सकियो सबैले भने धन्यवाद  
	नेता बसे  र यसो मुन्टो निहुर्याएर भने सबै उल्टोबाट  
	त्यो कसैले सुनेन मैले मात्र सुनें   
	 
	फर्केर आउँदा मलको हाहाकार रहेछ  नेताहरू भन्दै थिए ढुक्क हुनुस् चाँडै पर्याप्त आउँछ  
	मेरो मुखबाट खुस्किइहालेछ उल्टोबाट   
"
