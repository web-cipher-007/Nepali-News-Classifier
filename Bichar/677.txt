शब्दहरू जीवनसित जोडिएपछि " ठूलो मान्छे होइन असल मान्छे बन ""
	बोलेका कुरा लेखेका शब्द जीवनसँग जोडिए भने खुसी लाग्छ  यो स्तम्भको गताङ्कमा एक उत्कृष्ट सामुदायिक स्कुलका प्रधानाध्यापक धनञ्जय शर्मा सम्बन्धित आलेखको तत्कालै पछि शिक्षा मन्त्रालयले नीतिगत निर्णय गरी यसै वर्षदेखि एसएलसीमा उत्कृष्ट नतिजा ल्याउने  सामुदायिक विद्यालयलाई पचहत्तर हजार र प्रशंसापत्रले पुरस्कृत गरेको छ   
	प्रश्न पुरस्कार रकम या प्रशंसापत्रको मात्र होइन  प्रसंग राम्रो नतिजा ल्याउने सामुदायिक स्कुललाई राज्यले प्रदर्शन गरेको कदरको पनि हो  यो नयाँ नीतिगत निर्णयले स्वस्थ प्रतिस्पर्धाका आधारमा थप मेहनत गरेर अगाडि बढ्न सामुदायिक विद्यालयहरूलाई थप ऊर्जा दिएको हुनुपर्छ  यो सकारात्मक निर्णयका निम्ति म शिक्षा मन्त्रालयलाई साधुवाद दिन चाहन्छु   
	तर यसै प्रसंगमा अनायश जोडिन पुगेका प्रधानमन्त्री बाबुराम भट्टराईको भूमिका उल्लेख नगरिनु चाहिँ अन्याय हुनेछ  दुई साताअघि यो स्तम्भ प्रकाशित भएपश्चात् संयोगवश भेटिएका प्रधानमन्त्री डा बाबुराम भट्टराईलाई मैले विषयवस्तु अवगत गराउँदा उहाँले तत्काल सम्बन्धित मन्त्रालयलाई निर्देशनसमेत दिनुभयो र शिक्षा दिवसको मौकामा यो निर्णय सार्वजनिक भयो  
	हजारौंको संख्याको हाराहारीमा एसएलसी परीक्षा दिने सरकारी विद्यालयहरूमध्ये केही दर्जनलाई अब उपरान्त नियमित रूपले पुरस्कृत गर्ने कदम आजको नेपालमा आफैंमा कुनै उत्तेजनात्मक समाचारका निम्ति योग्य नठहरिएला तर यो सानो पाइलाबाट प्रोत्साहन महसुस गर्ने जमातको संख्या सानो हुने छैन  
	गत साता गगन थापा भन्दै थिए हामी जुन पुस्तामा हुर्कियौं त्यहाँ हामीलाई ठूलाठूला कुरा गर्न मात्र सिकाइयो  अधिनायकवाद समाजवाद पुँजीवाद र साम्यवादका ठूलाठूला तर्कवितर्क गर्न दीक्षित गरियो  तदअनुरूप हामीले पनि हमेशा ठूलै कुरा गर्यौं  सानासाना कुरा जम्मा गरेर जोडेर मात्र ठूला कुरा बन्छन् भन्ने यथार्थतर्फ हाम्रो ध्यान नै गएन  त्यसै क्रममा आज क्याम्पसहरूमा विद्यार्थी नेतृत्वलाई हेर्यौं भने प्रस्टै देखिन्छ उनीहरूलाई आफ्नो क्याम्पसको शौचालयमा भएको फोहरसँग मतलब छैन पुस्तकालयमा भएको अभाव उनीहरूका निम्ति गौण विषय हो  पठनपाठनमा हुने अनियमितता उनीहरूका निम्ति मामुली विषय हो  तर राष्ट्रपति र प्रधानमन्त्रीमध्ये को ठीक  भन्ने विवाद उनीहरूका निम्ति मूल विषय हो   
	गगन थापाले यसो भनिरहँदा मैले थपें यो कुरा बुझ्न मलाई पनि वषौर्ं लाग्यो कि संसारमा ठूलो भन्ने कुरा नै हँुदैन  सानासाना कर्म जोडिएर महान् कृत्यहरूको निर्माण हुन्छ  क्याम्पसभित्र शौचालय पुस्तकालय र कक्षाकोठाको पढाइ व्यवस्थित गर्न नसक्नेले देश व्यवस्थित गर्छु भन्ने गफ दिनु कत्तिको विश्वसनीय हो  त्यस्ताको कुरा पत्याउनु सामान्य ज्ञानको उपहास होइन र  
	हो कुनै जमाना थियो जब संसारमा विभिन्न थरी राजनीतिक वादबीच ठूलो विवाद थियो  आज कुनै पनि राजनीतिक वाद आपनो मौलिक रूपमा कायम छैन  न साम्यवाद न पुँजीवाद न त समाजवाद  आजको दुनियाँमा कुनै पनि समाजको सफलता वा विफलताको मापन भनेको वादहरूको बक्कमफुसे बकबासमा होइन त्यो ठाउँको उत्पादन उपभोक्ता र वितरण प्रणालीको गुणस्तर हो  गए ती दिनहरू जब नेताले  वर्षमा एक पटक भाषण दिँदा जनता ताली पिटेर बाँकी चार वर्ष आसै आशामा बिताउँथे  आजका जनतालाई डेलिवरि चाहिएको छ त्यो पनि तत्काल   
	तर अप्ठ्यारो कुरा के छ भने यो कुरा टुँडिखेलमा मुट्ठी बजारेर भाषण गर्दैमा प्राप्त नहुने रहेछ  नेपाली जनताले चेत बल्लबल्ल अलिअलि खुलेको छ  जनताले चाल पाउन थालेका छन् क्रान्तिको भाषण सुनेर ताली ठोक्दैमा दैनिक जीवनका समस्या पार नलाग्ने रहेछन्  जनतालाई बल्लहल्का आभास हुँदैछ कर्तव्यबिनाको अधिकार योग्यताबिनाको आकांक्षा र उत्पादनबिनाको वितरणले हामीलाई कतै पुर्याउने छैन  यो सत्य अभियानको रूपमा नै जनजनमा भिजाउन जरुरी छ  नानाथरी भाषणबाजी र भ्रमको जालोबाट मुक्त जनताले नै देशको विकास र वास्तविक अग्रगमनको ढोका खोल्ने क्षमता राख्नेछन्  विगतमा पार्टी र नेताहरूले जनतालाई अधिनायकवादका विभिन्न रूपबाट मुक्ति दिलाउन ठूलो भूमिका खेलेकै हुन्  अब राजनीतिक दलहरूले जनतालाई अनावश्यक भ्रमहरूबाट मुक्ति दिलाउने अभियानको नेतृत्व लिनुपर्छ  
	तुरे तुरान कोरे भोलान र घइ साब छाप सेमिनारवादी बुद्धिजीवीहरूले पनि अब नयाँ प्रोजेक्ट प्रपोजल लेख्दा यसैलाई आधार बनाएर काम गरे नेपाली समाज हावादारी काँचो वायुको प्रभावबाट चाँडो मुक्त हुने थियो  केही समयअघि एक पछिमा राजदूत सोध्दै थिए तपाईंको विचारमा नेपाललाई मैले गर्न सक्ने के छ  हामी मद्दतका निम्ति तयार छौं  मैले हाँसेर जवाफ दिएँ तपाईंले गर्न सक्नेभन्दा पनि नगर्दा नेपाली जनतालाई राम्रो हुने काम धेरै छन्  पहिलो हो काँचो वायु मात्र उत्पादन गर्ने धन्दालाई प्रोत्साहन नदिने हो कि  सुनेर महामहिमको मुहारमा सन्नाटा छायो र उनले बिस्तारै भने मैले तपाईंले भनेको कुरा बुझें  मैले बिट मार्दै भने हेर्दै जाउँ  
	बडा गहिरो तवरले सबैले बुझ्नुपर्ने कुरा के छ भने सानासाना उपलब्धिहरू जोडेर मात्र ठूला निर्माण हुन्छन्  थोपाथोपा मिसिएर समुद्र बनेको हुन्छ  नेपालका लागि पूर्वअमेरिकी राजदुत लियो वाइलसँग न्युयोर्कमा एक भेट हँुदा उनले भनेको अविस्मरणीय वाक्य सम्झन्छु विजय नेपालबाट यहाँ आउने अधिकांश नेपाली मित्रहरू अमरिकाको भूगोल र गगनचुम्बी भवनका दृश्यहरूमा सीमित रहन्छन्  त्यसैमा भुल्छन्  कुनै पनि ठाउँको भूगोलमा मात्र होइन इतिहासमा डुब्नु पनि अनिवार्य छ  यो महान् सिर्जना एकाएक भएको होइन  सानासाना करोडांै करोड प्रयत्नहरू मिसिएर मात्र यो सम्भव भएको हो  
	हाम्रो देशमा पनि मेचीदेखी महाकालीसम्म विभिन्न सरकारी र गैरसरकारी क्षेत्रमा अनेकौं अनेक अनजान मानिसहरू आपनो आत्मा साक्षी राखेर सेवा गरिरहेका छन्  उनीहरू कुनै नाम र दामका लागि होइन अपितु सेवाका लागि सेवा गरिरहेका छन्  हालै दिशानिर्देश कार्यक्रमबाट निकै चर्चामा आएकी दिलशोभा दिदीका विषयमा एक रोचक तथ्य पाठकहरूसित बाँड्न चाहन्छु  हामी निर्धारित समयमा उनको घर पुग्दा उनी केटाकेटीहरूलाई स्कुल पठाउन र वृद्धाहरूलाई स्याहार गर्न यति व्यस्त थिइन् कि पहिलो  मिनेटमा त उनले इन्टरभ्यु त परै जाओस् हामीसित सामान्य शिष्टाचारको कुराकानी गर्न पनि भ्याइनन्  बच्चाहरूलाई स्कुल पठाइसके चाहिँ भनिन् हेर्नुस न अझै काम सिद्धिएको छैन  अहिले इन्टरभ्यु त भ्याउनै मुस्किल  मैले जवाफ दिएँ केही छैन हामी फेरि दिउँसो आउँला नि  त्यसपछि हामी फर्कियौं  
	मसँग गएका साथीहरू छक्कै परे  उनीहरूको नजरमा म त एक यस्तो प्रसिद्ध कार्यक्रम सञ्चालक थिएँ जसको कार्यक्रममा आउन आतुर मानिसहरूको संख्या सानो थिएन  तर त्यही मानिस चुपचाप फर्केर गयो  आफ्नो स्वभावका बाबजुद त्यस दिन म सहज भावले फर्केर गएँ किनभने म दिलशोभा दिदीलाई बुझ्न सक्छु  उहाँ प्रसिद्ध हुन समाजसेवी हुनु भएको होइन  संसारमा दुई किसिमका प्रसिद्ध मानिस छन्  प्रसिद्ध हुने आशामा काम गर्ने मानिस र काम गरेकाले प्रसिद्ध हुने मानिस  उहाँको नजरमा सेवाभाव पहिलो कुरा थियो टेलिभिजनको क्यामेरा दोस्रो  उहाँको सेवाभाव देखेर मैले आफूलाई धेरै सानो महसुस गरें  दिलशोभा दिदीले कुनै ठूलोठूलो विषयका कुरा गरिनन्  केटाकेटी र वृद्धाहरूको दैनिक जीवन कसरी सुधार्ने जस्ता सामान्य सुनिने कुरा गरिन्  त्यो कार्यक्रमपश्चात् जुन उदारभावले नेपाली दाजुभाइ दिदीबहिनीहरूले दिलशोभा दिदीको संस्थालाई सहयोग गरिरहेका छन् त्यो देखेर मन कृतज्ञताले भरिन्छ  बोलेका कुरा र लेखेका शब्द जीवनसँग जोडिए भने खुसी लाग्छ  ठूला मानिसका ठूलाठूला कुराभन्दा असल मानिसका साधारण सुनिने कुरा गर्न पाए अन्तरमनले आनन्द महसुस गर्छ   
	गत साता बीपी जयन्ती थियो  विश्वेश्वरप्रसाद कोइराला जसले भनेका थिए ठूलो मान्छे होइन असल मान्छे बन  जीवनको धेरै लामो कालखण्डसम्म मैले यो महावाक्यको अर्थ राम्ररी बुझ्न सकिनँ  पढ्दा सुन्दा निकै सहज प्रतीत हुने यो महावाक्य व्यवहारमा उतार्न सजिलो छैन  मलाई चाहिँ यो वाक्यको महत्त्व अर्का महान् नेपाली मनमोहन अधिकारीले बुझाए  मृत्युपूर्व आफू बेहोस भएर लड्नु एक दिनअघि मनमोहनजीको जीवनको अन्तिम अन्तरवार्तामा मैले सोधेको थिएँ तपाईंलाई मानिसले कसरी याद गरुन् जस्तो लाग्छ  मनमोहनजीले भनेका थिएँ मलाई नेपाली जनताले एक असल मानिसका रूपमा सम्झिदिए पुग्छ  मैले छक्क पर्दै प्रतिप्रश्न गरेको थिएँ किन असल मानिसका रूपमा  एक ठूलो नेता वा प्रधानमन्त्रीका रुपमा होइन  आफ्नो मुहारमा निश्चल मुस्कान ल्याउँदै मनमोहनजीको उत्तर थियो विजय  एउटा प्रधानमन्त्री हुनुभन्दा एक असल मानिस हुन बढी कठिन छ  हुन सके त असल र ठूलो दुवै हुन राम्रो  तर एउटा छान्नुपरेमा म असल मानिस हुन बढ्ता रुचाउने छु   
	असल र सफलका विषयमा एउटा आध्यात्मिक भनाइ छ हरेक असल मानिस सफल हो  तर प्रत्येक सफल मानिस असल नहुन पनि सक्छ  यो गहन विषयमा बाँकी चर्चा कुनै अर्को दिन  आजका निम्ति चाहिँ यही कामना गरौं कि समाजमा कर्तव्यनिष्ठ र असल मानिसहरूले प्रोत्साहन पाउँदै जाऊन्  समाज राजनीति र मिडियाले पनि जीवनसँग बिलकुलै नजोडिएका ठूलाठूला गफहरूको साटो जीवनसँग जोडिएका सानासानाझैं देखिने महान् कर्महरूलाई प्रोत्साहित गरोस्  अस्तु   
"
