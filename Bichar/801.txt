राजधानीको छटपटाहटः रैथाने र नवसम्भ्रान्तबीच द्वन्द्व"दसैंमा घर जाँदा धादिङ गुम्दी  मा भेटिएका  वर्षीय बलबहादुर राना मगर भन्दै थिए गाउँमा आनन्दै छ ""
	दसैंमा घर जाँदा धादिङ गुम्दी  मा भेटिएका  वर्षीय बलबहादुर राना मगर भन्दै थिए गाउँमा आनन्दै छ  यताका सामन्त र ठगहरू कोही मरे कोही सहर पसे  बरु तिनले गाउँमा आउने बजेट उतैतिर राजधानी बसेर सिध्याइदिएर पो खराब भयो  ती वृद्ध घर्ती बाजेले भनेझैं अहिले राजधानी तथा अन्य सहरहरूमा जनताबाट उठाइएको कर र तिनका नाममा प्राप्त वैदेशिक सहायता रकममा लुछाचुँडी भइरहेको छ  महंगा गाडी महल लगायतका विलासिताका साधन र खानपान तथा पहिरनमा फजुल खर्च गर्ने प्रवृत्तिमा सहरका पुराना र नयाँ सम्भ्रान्तबीच होड चलेको छ  यही होडमा गाउँको विकास र वैभव ओझेलमा पर्दैछ  
	हरेक जनआन्दोलन र संघर्षको अगुवाइ केही पढेलेखेका र जानेबुझेकाले नै गर्दै आएका हुन्  तल्लो वर्गले आन्दोलन हाँकेको होइन  बदलिँदो नेपाली समाजमा प्राचैतन्य मिश्र लेख्छन् आन्दोलन हाँक्ने भनेकै उपल्लो वर्ग र मध्यम वर्गले  
	हो  हामीकहाँ भएका आन्दोलनहरू पनि मध्यम वर्ग र माथिल्लो वर्गले नै गरेका हुन्  जुन वर्ग राजधानी र गाउँमा आन्दोलनमा सक्रिय भए त्यो वर्ग हुनेखाने नै थियो  धनदौलत शिक्षादीक्षादेखि शासनप्रशासनसम्म तिनकै पहुँच थियो  यद्यपि त्यो वर्ग ठूलो थिएन  त्यसैले आन्दोलन हाँक्यो र फाइदा पनि लियो  सामन्तवादी सोच अर्थात् सहर पसेपछिको सम्भ्रान्तहरूसितको सामिप्यतालाई त्यो वर्गले झन् बढायो  यसकारण आन्दोलनमा प्रयोग गरिने र तर काढ्ने वर्ग फरक भए  यो नेपाली समाजको यथार्थ हो   
	यहाँका हरेक आन्दोलनले काठमाडौंमा महलहरू थपिएका छन्  महँगा गाडीहरू भित्रिएका छन्  सुखभोगका आयाममा वृद्धि भएका छन्  त्रिभुवन विश्वविद्यालयमा भूगोलका प्रा भीमप्रसाद सुवेदीका अनुसार चाहे  सालको जनक्रान्ति होस् या  सालको जनमत संग्रह  र  सालको जनआन्दोलन यी सबैले काठमाडौंमा जनसंख्याको चाप बढाएको छ  गाउँका हुनेखाने त यसै आउने नै भए  त्योसँगै कामको खोजीमा पनि धेरै मानिस गाउँ छाडेर राजधानी पसे  तिनीहरू अब गाउँ र्फकर्ंदैनन्  यतै बसे  प्रा सुवेदी थप्छन् यसले सहरमा सम्भ्रान्त र श्रमिक दुवै थरीको भीड बढेको छ  अर्को त यहाँ प्राप्त शिक्षा स्वास्थ्य लगायतका अवसरले पनि मानिसहरू राजधानी ओइरिएका छन्  राजधानीको यतिबेलाको छटपटी भनेकै यहाँका रैथाने सम्भ्रान्त र नयाँ सम्भ्रान्तहरूबीच कसले बर्चस्व कायम गर्ने भन्ने नै हो   
	रैथाने र नयाँ सम्भ्रान्त बीचको द्वन्द्वले राजधानी तात्ने गर्छ  राजनीतिक नेताकार्यकर्ता एसेम्बल सामानका व्यापारी कमाउ कर्मचारी दातृ निकायका ठेकेदारपेटी ठेकेदार विज्ञ विशेषज्ञ बुद्धिजीवी प्रोफेसनल नामधारीहरू लोकतन्त्र समाजवाद र विकासका धेरै मोडल पस्किरहेछन्  आफू खाएर अरुलाई भोकभोकै मार्ने आजका यी सुकिलामुकिला सम्भ्रान्तहरूको प्रवृत्ति दोषी छ  विकासप्रतिको तिनको दृष्टि खोटो छ  र तिनीहरू भन्दैछन् देशमा केही भएन  राजनीतिले देश बिगार्यो  राजधानीको अहिलेको भाँडभैलो र घोचपेच नयाँ र पुराना सम्भ्रान्तहरू बीचको टक्कर हो  अहिले यिनीहरूबीच राज्य संयन्त्रदेखि आयका हरेक मुहानमा बर्चस्व कायम गर्ने तीव्र होड चलेको छ   
	तर तिनको राजधानी केन्दि्रत यो चित्कार न समाज परिवर्तनका लागि हो नत राजनीतिक सुसंस्कारका लागि  फगत गालीगलौज हो आफ्नै भुँडी भर्न  होइन भने बीसबाइस वर्षयता देशमा विकासै भएन भन्ने होड किन चलिरहेछ  तिनको यो भनाइ गाउँमा जन्मेर रनवन डुलेर पसिना बगाएर परदेशिएका र पुनः गाउँ फर्केका र र्फकनेहरूका लागि झुट सिवाय केही होइन किनभने गाउँघर बदलिएको छ  विकास भएको छ   वषर्ीय बलबहादुर राना मगरको शब्दमा गाउँघरमा मोटर गुडेको छ  घरै छेउमा बालबच्चा पढ्ने स्कुल छ  कर्सामै पानीको धारा छ  स्वाथ्यचौकी छ  टाढा रहेका आफन्तहरूसित फोनमोबाइलमा कुरा जति गर्ने सुविधा छ  सात दिन लगाएर काठमाडौं पुगेको कस्ट सुनाउँदै वृद्ध घर्ती बाजेले भने यही त हो नि विकास   
	दुई दसकमा गाउँघरमा मातृ मृत्युदर र शिशु मृत्युदर धेरै घटेको छ  छोरा र छोरी बीचको विभेद स्वात्तै हटेको छ  छोरी पनि स्कुल जान्छन् छोरा पनि  स्वास्थ्यचौकी बनेको छ  घरघरमा पानीको धारा छ  गोठमा लैनो भैंसी छ  गाई बाख्रा खसी बोका हाँस कुखुरा राँगा सुँगुर बंगुर बँदेल पालेका छन्  मौसम अनुसारका सागसब्जी उत्पादनमा वृद्धि भएको छ  सामुदायिक वनको प्रचुर विकास भएको छ  कतै सोलार कतै बिजुली बलेको छ  घरघरमा टिभी छन्  धुलाम्मे भए पनि सडक बनेका छन् गाडी गुडेका छन्  केटी अर्थात् महिलाले लगाउने कपडामा अधिक परिवर्तन आएको छ  गुन्यूचोली लगाउने महिला देख्न हम्मे भइसकेको छ  जिन्स पाइन्ट र कुर्तासलवार महिलाहरूको रुचिको विषय बनेको छ र त्यसमा परिवारका पुरुष सदस्यको कुनै रोकतोक छैन  रहनसहन लवाइखवाइ बोलीचाली सबै खुकुलिएको छ बदलिएको छ  रेमिट्यान्सको पैसाले गाउँले समाजलाई आत्मनिर्भरतातर्फ डोर्याएको छ  गाउँको निश्छल नीरव र शान्त वातावरणमा आधुनिक विकास पसेको छ  साँच्चै गाउँमा सहर पसेको छ  प्रा मिश्रले बदलिँदो नेपाली समाजमा भनेझैं सहर गाउँ पस्दैछ र गाउँ सहर पस्दैछ  यसो हुनुको कारण खोतल्दै समाजशास्त्री मिश्रले उक्त किताबमा उल्लेख गरेका छन् गाउँ र सहरबीच श्रम मालसामान वित्त विकास लेनदेन खरिदबिक्री आदिको जालो सापेक्षिक रूपमा दु्रतगतिले विस्तारित र सघन हुँदै जानु नै हो  
	यी देखिने विकासका सूचकहरू हुन्  यस अतिरिक्त पनि गाउँ विकासका अनगिन्ती पहेली छन्  गाउँघरमा विकासका गोरेटाहरू कोरिएका छन्  चुनौती केवल तिनको दिगोपन र अझै ग्रामीण जनताको आयआर्जन वृद्धि गरी आत्मनिर्भरताको अवसरहरू जुटाउनु हुन्  सिंहदरबारबाट जिल्ला क्षेत्र हुँदै सर्दै गइरहेका भ्रष्टाचार र गुन्डागर्दी नियन्त्रण गाउँवासीको थप चिन्ताको विषय बनेको छ  अहिले भ्रष्टाचार अन्याय अत्याचार लुट गुन्डागर्दी सिंहदरबार हुँदै गाउँ पस्न खोजेकोमा गाउँलेहरू चिन्तित छन्  यसबाट मुक्तिका लागि उनीहरूलाई एकपटक होइन आवधिक रूपमा निरन्तर स्थानीय निर्वाचनको खाँचो छ  यसपालि दसैंको सेरोफेरोमा गाउँघरमा भेटिएका अधिकांश गाउँलेको एउटै गुनासो थियोस्थानीय चुनाव किन नगराएको   
	वास्तवमा गाउँको विकास र परिवर्तनलाई अझै व्यवस्थित गर्न र लोकतन्त्रलाई मजबुत पार्न स्थानीय निर्वाचन अपरिहार्य छ  किनकि यसले नै लोकतन्त्र र विकास विरोधी हर्कतहरूलाई नियन्त्रण गर्न सक्छ  दस वर्षे हिंसा र त्यसले तहसनहस पारेको गाउँले मनोभाव विस्तारै पुनःजीवित हुँदैछ  यसको संरक्षण गर्नु नै लोकतान्त्रिक राजनीतिको संरक्षण र सम्बर्द्धन हो  अरुलाई दोष दिएर आफू महान बन्न खोज्नुभन्दा गाउँले मगर बाले जस्तै विकासलाई समाज परिवर्तनसँगै जोडेर बुझ्नु नयाँ नेपालतर्फ लम्किनु हो  समाजवादी कांग्रेस र साम्यवादी कम्युनिष्टको खोल ओढेर महलमा बस्नेहरू नै सहरका नयाँ सम्भ्रान्त हुन्  राजनीतिक दलहरूले यो यथार्थ बुझ्नु जरुरी छ   
"
