राज्य पुनर्संरचनाका जटिलताराज्य पुनर्संरचना जातीय पहिचानमा आधारित हुनुपर्छ र जातीय "
	राज्य पुनर्संरचना जातीय पहिचानमा आधारित हुनुपर्छ र जातीय आधारमा हुनुहुँदैन भन्ने मान्यता अब निर्णायक रूपमा स्थापित हुन खोज्दैछ  प्रदेशको संख्या सिमाङ्कन नामाङ्कन तह र अधिकारको बाँडफाँडका सम्बन्धमा देखिएका बहस र छलफललाई हेर्दा यिनै दुई मान्यता बीचको परस्पर अन्तरविरोध नै राज्य पुनःसंरचनाको मुख्य जटिलता बन्नसक्ने देखिन्छ  राज्य पुनःसंरचनाको उद्देश्य वर्गीय जातीय भाषिक लैङ्गकि सांस्कृतिक धार्मिक क्षेत्रीय भेदभावको अन्त्य र आर्थिक सामाजिक सांस्कृतिक रूपान्तरण गर्न केन्द्रीकृत एकात्मक ढाँचाको अन्त्य गरी संघीय लोकतान्त्रिक गणतन्त्र नेपालको स्थापना गर्नु हो  विस्तृत शान्ति सम्झौता अन्तरिम संविधान  र विभिन्न समयमा सरकार र आन्दोलनरत विभिन्न समुदायबीच भएका सहमति सम्झौतामा यिनै कुरा उल्लेख छन्  यसर्थ राज्य पुनःसंरचना गर्दा यी विषयलाई सम्बोधन गर्न सक्नुपर्छ  एउटा पक्षलाई महत्व दिई बाँकीलाई थाँती राख्नु वा गौण ठान्नु पुनःसंरचनाको उद्देश्यको मूल मर्म विपरीत हुन जान्छ  
	कम्युनिष्टहरूले स्विकार गर्दै आएको तथ्य हो वर्गीय मुक्ति आन्दोलनले नै सबै किसिमका मुक्ति आन्दोलनलाई दिशानिर्देश गरिरहेको हुन्छ  शोषण र विभेद विरुद्धका जातीय भाषिक सांस्कृतिक क्षेत्रीय लैङ्गकि सबै खाले न्यायपूर्ण मुक्ति आन्दोलनहरू वर्गीय मुक्ति आन्दोलनकै पूरक आन्दोलनहरू हुन्  वर्गीय मुक्ति नभएसम्म अन्य कुनै पनि मुक्ति आन्दोलन आफैमा पूर्ण हुँदैन  यो मान्यतामा परिवर्तनकारी शक्तिहरू अहिले पनि दृढ छन् कि छैनन्  कि यो मान्यतामा संशोधन गर्ने बेला आयो  अन्तर्राष्ट्रिय जातिका पक्षधर कम्युनिष्ट शक्तिहरू उल्लेखित द्विविधाबाट निष्कर्षमा नपुगेसम्म राज्य पुनःसंरचनाको जटिलताको गाँठो नफुक्ने निश्चित छ  
	वर्गीय मुक्ति आन्दोलनकै नेतृत्वदायी संस्था कम्युनिष्ट पार्टीका विभिन्न नेतृत्वमा रहेका कतिपयको चिन्तन र व्यवहारमा देखिएको अनेकता कम्युनिष्ट पार्टी र तिनका नेतृत्वले सामुदायिक आन्दोलनहरू र उनीहरूका मुद्दाहरूको स्वामीत्व ग्रहण नगरेका वा कमजोर हिसाबले लिएका वा वर्गीय मुक्तिपछि मात्र अरु मुक्ति हुन्छ त्यतिबेलासम्म धैर्य गर्नुपर्छ परिवर्तन विस्तारै हुने कुरा हो भन्ने जस्ता भुलभुलैयाका व्यक्तअव्यक्त सामान्य वा चलाखीपूर्ण चेतन वा अचेतन मानसिकताका पछौटे चिन्तन र व्यवहारका कारण विभिन्न उत्पीडनमा परेका जाति भाषा धर्म संस्कृति लिङ्ग र क्षेत्रका जनसमुदाय वा तिनका अगुवाहरूलाई वर्गीय मुक्ति आन्दोलन ढाँटको निम्तो हुने हो कि भन्ने चिन्ता नभएको होला भन्न सकिन्न  यो मनोविज्ञानलाई ध्यानमा राखी सबै न्यायोचित सामुदायिक आन्दोलनहरूलाई परिवर्तनकारी राजनीतिक शक्तिले नै स्वामित्वमा लिएर वैचारिक नेतृत्व प्रदान गर्न जरुरी छ  
	नेपाली समाजमा विद्यमान शोषण र विभेदका जुन रूप शैली र प्रकारहरू छन् यस खालका शोषण र विभेद अन्य पुँजीवादी समाजमाछैनन्  यसर्थ वर्गीय मुक्तिपूर्व सम्भव पूरक आन्दोलनका सबै सवाललाई हल गर्न उत्पीडित जनसमुदायलाई अनुभूति हुनेगरी नीति निर्णयमा चिन्तन व्यवहार र भूमिकामा नै इमानदारी प्रदर्शन हुन आवश्यक छ  परिवर्तनकारी शक्तिहरूले सामुदायिक आन्दोलन र तिनका अगुवाहरूलाई विश्वासमा लिन नसक्दासम्म राज्य पुनःसंरचना सहज हुने देखिँदैन  साथै सामुदायिक आन्दोलन तिनका मुद्दा र अगुवाहरू आज जुन हैसियतमा सामाजिकराजनीतिक आन्दोलनमा स्थापित भएका छन् यो स्थितिको निर्माण र विकासमा कम्युनिष्ट आन्दोलनकोे कम योगदान छैन  मुसा मार्न घरमा नै आगो लगाउने मूर्खता कसैले गर्नु हुँदैन  वर्गीय आन्दोलनको भविष्यसँंगै मानवजातिको भविष्य छ भन्ने कुरा बिर्सनु हँुदैन  
	राज्य पुनःसंरचनाका बहस र छलफलमा जसरी विषयहरू उठेका छन् के ती सबै बहस र छलफलहरू वर्गीय मुक्ति आन्दोलनका सापेक्षतामा सही छन्  के राष्ट्रिय एकता अखण्डता सामाजिक सांस्कृतिक र जातीय सदभावका पक्षमा छन्  नेपाल र नेपाली जनताका हितमा छन्  नेपाली कम्युनिष्ट आन्दोलनका समृद्धिकै पक्षमा छन्  परिवर्तन र रूपान्तरणको कष्टसाध्य प्रकृयामा नेपाली समाज भएको बेला हिजोदेखि नै सामन्ती राज्यव्यवस्थाको शोषण र विभेदमा परेका वा पारिएका आवाजहरू स्वःस्फुर्त रूपमा सतहमा आउनु स्वाभाविक हो  बहस र छलफललाई गहन बनाई न्यायोचित आवाजलाई सम्बोधन गरिनुपर्छ  तर स्वःस्फुर्त आएका स्वाभाविक आवाजको आवरणमा वा घुलमिल भएर आएका कुत्सित मनसायको छानबिन आमूल परिवर्तनकारी शक्तिले गर्नुपर्छ पर्दैन  संकीर्ण जातिवादी क्षेत्रीयवादी र विखण्डनकारी प्रवृत्ति पक्कै निस्त्रिय छैन होला  यसैगरी विश्व कम्युनिष्ट आन्दोलन रक्षात्मक स्थितिमा पुगेका बेला नेपालजस्तो सानो र कमजोर देशमा दिनप्रतिदिन कम्युनिष्टहरू बढ्दै जानु कम्युनिष्ट आन्दोलन लोकपि्रय हुँदै जानु विश्व साम्राज्यवादीपुँजीवादी शक्तिहरूका लागि खुसीको विषय होइन  जनताको बहुदलीय जनवादको सिद्धान्तको आलोकमा एमालेको लोकपि्रयता अनि संविधानसभाको निर्वाचनमार्फत माओवादी ठूलो राजनीतिक दलको हैसियत र शासनसत्तामा हुनु यी दुबै कुरा अन्तर्राष्ट्रिय कम्युनिष्ट विरोधी पुँजीवादीसाम्राज्यवादी शक्तिहरूका लागि पि्रय कुरा होइनन्  उनीहरू विश्वबाटै कम्युनिष्ट आन्दोलनलाई निर्मूल पार्न चाहन्छन्  
	लामो अध्ययन गहिरो विश्लेषण र सामरिक योजनासाथ नेपाली समाजको सामाजिक संरचना भौगोलिक परिवेश जातीय अन्तरविरोधलाई नै उपयोग गरी वर्गीय एकता र वर्गसंघर्षमा आधारित कम्युनिष्ट आन्दोलनलाई जातीय एकता र संघर्षमा रुपान्तरण गरियो भने वर्गीय आन्दोलन स्वतः कमजोर हुन्छ  नेपालका कम्युनिष्ट पार्टीहरू धराशायी हुन्छन्  नेपाली कम्युनिष्ट आन्दोलन कमजोर हँुदै समाप्तिको दिशातर्फ जान्छ भन्ने निष्कर्षमा साम्राज्यवादीपुँजीवादी शक्तिहरू लागिरहेका 
	छन्  सामन्ती एकात्मक राज्यसत्ताद्वारा शोषितउत्पीडित जातिहरूका अधिकारका आन्दोलनलाई जातीय आन्दोलनमा परिणत गर्न नयाँ ढंगले जातीय अन्तरविरोध सिर्जना गरी यहाँको मौलिक परिवेशमा हुकर्ंदै गरेको वर्गीय आन्दोलनलाई जातीय आन्दोलनमा रुपान्तरण गर्न सुरुदेखि नै राजनीतिक कूटनीतिक र आर्थिक सबै हिसाबले सक्रिय छन्  जनताका न्यायिक आवाजहरूको आवरणमा वा घुलमिल भएर विभिन्न नाम र बहानामा मन्दगतिले प्रत्यक्ष वा अप्रत्यक्ष जातीय क्षेत्रीय अन्तरविरोधलाई पुठ दिइरहेका छन्  विभिन्न समुदायका जनताको मनोविज्ञानमा जातीय क्षेत्रीय संकीर्णता पैदा गराउन बल पुर्याइरहेका छन्  परिवर्तनको नेतृत्वदायी शक्ति एमाले आफूलाई क्रान्तिकारी ठान्ने माओवादी लगायतका राजनीतिक शक्तिहरू किन यसतर्फ गम्भीर भएका छैनन्  हिजो माओवादी जातजातलाई राज्य बाँड्दै हिँड्यो  एमालेले जातीय संगठन निर्माणगर्यो  यस्ता कार्यले वर्गीय भावना र आन्दोलनको पक्षपोषण कति भयोभएन मूल्यांकन भइरहेकै होला   
	सबै जाति भाषा धर्म संस्कृति लिङ्ग र क्षेत्रका जनतामाथि हुँदै आएका शोषण र विभेदको अन्त्य गरेर सामाजिक न्याय र समानताका आधारमा उनीहरूलाई अधिकार सम्पन्न बनाउँदै वर्गीय मुक्ति आन्दोलनको नयाँ आधारशिला राज्य पुनःसंरचनालाई बनाउनेतर्फ परिवर्तनकारी शक्तिहरूको ध्यान जानुपर्छ कि पर्दैन  वर्गीय शोषण र विभेदमा नै रमाउने राजनीतिक शक्तिहरू जातीय आधारमा राज्यको पुनःसंरचना गर्ने पक्षमा छैनन्  वर्गसंघर्षको नेतृत्व गरिरहेकै शक्तिहरूले जातीय राज्यको वकालत गर्नु कम उदेकलाग्दो कुरा होइन  माओवादीले जातीय आधारमा राज्यको पुनःसंरचना गर्ने आफ्नो घोषित नीतिको समीक्षा गर्नु आवश्यक छ  त्यसैगरी एमालेले आफूभित्र रहेका कतिपय संकीर्ण जातिवादी क्षेत्रीयवादी द्विविधा र भ्रमलाई समेत एकाकार गर्दै स्पष्ट र संस्थागत मान्यता सार्वजनिक गर्न ढिलाइ गर्नु हुँदैन  जबसम्म परिवर्तनकारी शक्ति कम्युनिष्ट हरू द्विविधाग्रस्त रहन्छन् तबसम्म राज्य पुनःसंरचनामा जटिलता थपिंदै जाने निश्चितछ  संविधानसभाको थपिएको म्याद पनि सकिनै लागेको अवस्थामा राज्य पुनःसंरचनाको विषयलाई अन्योलपूर्ण बनाइराख्नु हँुदैन   
	लेखक एमाले केन्द्रीय कमिटीका वैकल्पिक सदस्य हुन्  
	 
	 
	 
	
"
