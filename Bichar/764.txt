लोकसेवाको प्रतिष्ठामा प्रश्नसमाचार पढेपछि मेरा हातबाट पढ्दापढ्दैको किताब भुइँमा खस्यो "
	पूर्वशिक्षासचिव रामस्वरूप सिन्हा र शिक्षा मन्त्रालयका बहालवाला सहसचिव सूर्यप्रसाद गौतमले आफ्ना छोरी र पत्नीलाई लोकसेवाले हालै लिएको विद्यालय निरीक्षक शाखा अधिकृत  पदको परीक्षाको उत्तरपुस्तिका आफैँले जाँचेर उत्तीर्ण गराएको समाचारले आश्चर्य लाग्यो  उच्च ओहदा र महत्त्वपूर्ण जिम्मेवारीमा बसेकाबाट यस्तो हुन थालेपछि अरू के बाँकी रहन्छ र  आफ्नाप्रति स्नेह हुनु अस्वाभाविक होइन तर नैतिकताका सारा बन्धनलाई बिर्सी आफ्नो अनुभव योग्यता क्षमता र सम्भावनालाई बन्धक बनाएर आँखा चिम्लेर यस्ता अनैतिक कार्य गर्नु आफैंप्रतिको बेइमानी हो  सिन्हा त पूर्व भइसकेका व्यक्ति भए ल सबै बिर्सिए रे तर गौतम जो गत वर्ष मात्र उत्कृष्ट कर्मचारीका रूपमा पुरस्कृत भएका बहालवाला राष्ट्रसेवक हुन् जसलाई योभन्दा अझ माथि पुग्ने बाटो खुला छ र त्यो चाहना पनि पक्कै छ उनले यस किसिमको घृणित कार्य गर्नुको जुनसुकै शब्दमा निन्दा र भत्र्सना गरे पनि कमै हुन्छ   
	छोरी र पत्नीलाई उत्तीर्ण गराउन आफन्तहरू संलग्न भएको खुलेपछि छोरी र पत्नीको परीक्षाफल त रद्द भइ नै सक्यो  अब तिनले कुन मनोबलले फेरि यस्तो परीक्षा दिने  यसपछि एकातिर तिनको सरकारी जागिर खाने इच्छा पूरा हुन नसक्ने भयो भने अर्कातर्फ यी दुई बहालवाला र भूतपूर्व राष्ट्रसेवकको इज्जत र प्रतिष्ठा पनि खोलामा बग्यो  यस्ता गलत काम गर्न आँट्ने पूर्व र बहालवालालाई सरकारी अधिकारीमाथि अब यो जिम्मेवारी नदिने वा कालोसूचीमा राख्ने भनेर पन्छाउने मात्र होइन अझ कडा कारबाही हुनु आवश्यक छ   
	 विनोदकुमार 
	 
	कडा कारबाही हुनुपर्छ  
	 दशक लामो इतिहास बोकेको निजामती कर्मचारीको नियुक्तिका लागि परीक्षा सञ्चालन एवं परीक्षामा उत्तीर्ण उम्मेदवारलाई नियुक्तिका लागि सिफारिस गर्ने नातावाद कृपावाद कसैको पनि भनसुन लाग्दैन  योग्य एवं दक्ष जुनसुकै उम्मेदवारले स्वच्छ एवं निष्पक्ष प्रतिस्पर्धामा उत्तीर्ण प्रवेश गर्न सक्छ भनी विश्वास गरिएको यस संस्थाको प्रतिष्ठामाथि दुई उच्च प्रशासक पूर्वशिक्षासचिव रामस्वरूप सिन्हा र शिक्षा मन्त्रालयका बहालवाला सहसचिव सूर्यप्रसाद गौतमले यसको भविष्यमाथि नै प्रश्नचिह्न उठाएका छन्  हामीले सुनेको एवं देखेको कुरा कुनै सरकारी निकाय एवं संस्थानहरूमा कर्मचारीको नियुक्तिका लागि राजनीतिक दलले हस्तक्षेप गरिरहेको तर कर्मचारीतन्त्रबाटै यस्तो लापरबाही भएको यो पहिलो घटना हो  यसले धेरै नेपालीको आशा एवं भरोसाको संस्थाले गर्ने कामकारबाहीमाथि नै प्रश्नचिह्न उठाउने काम गरेको छ  यस्ता भ्रष्ट अदूरदर्शी प्रशासकका कारणबाटै यस्तो सरकारी निकायमा सक्षम उम्मेदवारले प्रवेश पाउँदैन  यस्तै प्रशासकका कारणबाटै सरकारी सेवामा आम सर्वसाधारणको पहुँच पुग्दैन  सर्वसाधारणमा यस्ता सरकारी निकायप्रतिको आकर्षणमा ह्रास आउँछ र सम्पूर्ण कर्मचारीतन्त्रकै बदनामी हुन्छ  यस्ता प्रशासकलाई कडाभन्दा कडा कारबाही साथै सेवाबाट निष्कासन विगतमा पाएका पुरस्कार पनि जफत गरियोस्   
	 तुलसीराम न्यौपाने 
	अड्गुरी अर्घाखाँची 
	 
	कानुन खोइ  
	म अधिकृतका लागि तयारी गर्दै थिएँ पत्रपत्रिकामा निस्किएको छोरी र पत्नीको कापी आफैंले जाँचे भन्ने शीर्षक समाचार पढेपछि मेरा हातबाट पढ्दापढ्दैको किताब भुइँमा खस्यो  जसरी नेपाली जनताले बाबुराम भट्टराई प्रधामन्त्री भएपछि केही गर्छन् है भनेर आशा र विश्वास गरेका थिए त्यसैगरी यो लोकसेवा आयोगले पनि निष्पक्ष काम गर्छ भन्नेमा हामी ढुक्क थियौं तर यो समाचारले हामी विद्यार्थीलाई ज्यादै मर्माहत बनाएको छ  पद र पहुँच छ भन्दैमा जे पनि गर्न पाइन्छ  पूर्वशिक्षासचिव रामस्वरूप सिन्हा र शिक्षा मन्त्रालयका बहालवाहा सहसचिव सूर्य गौतमले के साँच्चै कानुनको पन्ना पल्टाउनै बिर्सिएका हुन् त   
	 भूमिका खनाल 
	पद्कन्या बहुमुखी क्याम्पस बागबजार काठमाडौँ 
"
