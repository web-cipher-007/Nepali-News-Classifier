"मन्टो सुफी र रेल"भारतपाकिस्तान विभाजनको विषयका विख्यात कथा लेखक सदात हसन मन्टोको पात्रतोबा टेक सिंहसंग पन्जाब अमृतसरको बाघा सीमाको पाठरेखामा हाम्रो भेट हुन्छ "
	भारतपाकिस्तान विभाजनको विषयका विख्यात कथा लेखक सदात हसन मन्टोको पात्रतोबा टेक सिंहसँग पन्जाब अमृतसरको बाघा सीमाको पाठरेखामा हाम्रो भेट हुन्छ  म र मेरा पहिलेका विद्यार्थी अहिलेका साथी युवा विद्वान र कविहरू बलबहादुर थापाबलु केशव सिग्देल र प्रकाश सुवेदी अठार अक्टोबर  को दिन त्यहाँ पुगेका छौं  हामी बीस र एक्काइसका दिन फाइन आर्टस् र साहित्य एकेडेमी दिल्लीले आयोजना गरेको सुफी सम्मेलनलाई गएका छौं  त्यसो त मन्टोको पात्र पहिले नै बितिसकेको छ  विभाजनपछि पनि बम्बईमा बसेका धर्मनिरपेक्ष विचार मान्ने मन्टोलाई मान्छेले मुसलमान भनेर घोचपेच गर्न थालेपछि चित्त दुख्यो  ती बम्बई छोडेर लाहोर गए तर बम्बई सम्झेर उनको मन चिरिइबस्यो  ऊ आफ्नै कथाका पात्र भए  धेरै मापसे गरे  अनि त्रिचालीस वर्षको अल्पायुमै सन् पचपन्नमा ती गए  तर ती न बितेका छन् नत तिनका पात्र विगत हुनसकेका छन्  त्यस्तै पात्र तोबा टेक सिंह पनि हुन्  
	कथामा विभाजन भएपछिको एकाध वर्षपछि भारत र पाकिस्तानका अधिकारी बसेर एउटा निर्णय गर्छन्  अरु हिन्दु सिख र मुसलमानहरूको आदानप्रदान भयो  धर्म र विभाजनको नाममा लाखौं मरे  ठूलो संख्यामा मानिसहरू विस्थापित भए  एक करोड बीस लाखजति मानिस आफ्ना भूमि छोडेर भागे  आशिस नन्दी यसलाई राष्ट्रविचलन भन्छन्  यसरी मानिस हिँड्दा न सहर सहर हुन्छ न गाउँ गाउँ हुन्छ  हिँडिरहनेहरू पुग्ने ठाउँ 
	हुंँदैन  राष्ट्रभित्र स्थापित मानिसहरू बन्जारा हुन्छन्  दुई देशका जेलमा भएका पागलहरूको आदानप्रदान हुने कुरा पागलहरू मान्दैनन्  ती रुन्छन्  तिनले कुन भारत कुन पाकिस्तान बुझेका छैनन्  
	मानिसले इतिहासका कुनै मोडमा पुगेपछि पागलहरूलाई पनि विचलन गर्छन्  यो विषय ठूलै रहेछ  फ्रान्सेली दार्शनिक मिसेल फुकोले त किताबै लेखे यस विषयमा  यसरी विस्थापित हुनेमा तोबा टेक सिंह पनि पर्छन्  बूढा गलित ठूलो दारका ती सर्दारजी केही बुझ्दैनन्  ती विरोध गर्छन् तर कसैले सुन्दैनन्  एउटा पागल भन्छ म भारत पनि जान्न पाकिस्तान पनि जान्न  म कुनै भूमिमा पनि जान्न  म यही रुखको हाँगामा बस्छु  बस्छ तर फकाएर झार्छन्  बाघा सीमाको बाटोबाट पागलहरू आदानप्रदान गरिन्छन्  तोबा टेक सिंहलाई पनि लान्छन्  ऊ त्यही सीमामा उभिन्छ  उसले दिनको उज्यालो रात साँझ वा प्रभात के देख्यो मन्टो भन्दैनन्  ऊ एउटा सीमाहीन मानव्ाीय स्पन्दनले ताडित छ  उसका विवेकमा नक्सा कोरिंदैन  जुलाई  मा अंग्रेज वकिल सर सिरिल र्याडक्लिफले विभाजनको नक्सा कोरेर सीमा पुरस्कार वा बाउन्डरी अवार्ड नेहरूको भारतीय कांग्रेस र जिन्हाको मुस्लिम लिगलाई दिए  तिनको नक्साले भेटेका सबै कुरा आधीआधी बाँडिए  इतिहासमा पढें एउटा ठूलो शब्दकोश बीचमा पर्दा आधीआधी बाँडियो  
	धर्मको आधारमा मानिसहरूको आदानप्रदान मारामार भयो  पुस्तौंदेखि संगै बसेका साथीभाइ परिवारले एकअर्कालाई मारे  शरीर र टाउका छुट्टएिका मानिस लिएर अमृतसर र लाहोरमा रेल वारपार 
	गरिरहे  तोबा टेक सिंह उभिएको अदृश्य रेखा अंग्रेजले टेबलमा कोरेको नक्सामा थियो  उसले त्यो रेखा देखेन  घृणा गर्न सिकेपछि सबै प्रेम मानवता र विश्वासका आधार ढल्छन्  विभाजन गर्न चाहनेनचाहने एउटा पागल उत्तालमा परेर मरेको मारेको सबै कुरा इतिहास भन्दैछ  पहिले कुरा गर्न राजनीति गर्न सजिलो हुने रहेछ तर विभाजन हुन लागेपछिका कुरा भयानक हुने रहेछन्  जसवन्त सिंहले लेखेको जिन्हा भारतविभाजन स्वतन्त्रता विषयको किताब पढिसिध्याएको छैन  नभएको सीमा कोरेर निकाल्नु भयानक कुरा हो  अहिले भारतपाक सीमालाई संसारको सबभन्दा डरलाग्दो तनावयुक्त सीमाको रूपमा मान्छन्  ऊ थर्थर कामेर रुँदै उभिएको भूमिमा भयानक पारमाणविक युध्दको जर्जर संत्रास मडारिनेछ भन्ने कुरा तोबा टेक सिंहलाई के थाहा  सबै वारपार भइन्जेल ऊ उभिएकै हुन्छ  छिर्ने पालो आउँदा ऊ बर्ल्ाङ्ग ढल्ोर सकिन्छ  उसका खुट्टा भारतभित्र अनि शरीर पाकिस्तानभित्र परेछन्  हामी बाघा सीमामा दुईतिर मानिस भेला भएर उठाएका राष्ट्रवादी नारा र मार्च अनि झण्डा झारेका दृश्य देख्छौं  यतापटि महात्मा गान्धीको उतापटि अली जिन्हाको विशाल फोटा छन्  गान्धीले यो सीमा मानेका थिएनन्  त्यही कारणले ऊ हिन्दुको गोलीबाट मारिएका थिए  तिनको फोटो त्यहाँ अकिञ्चन झुन्डिएको छ  जिन्हाको आफ्नो दल पाकिस्तानमा हावी छैन  हाम्रो पछाडि एउटा मान्छे चम्केर महाराज छत्रपति शिवाजी जिन्दावाद भारत माता जिन्दावाद भन्छ  गान्धीको नारा लाउँदैन  मलाई खुसी लाग्छ  कार्यक्रम सकिएपछि यता र उताका मानिस त्यो एकछिन खुलेर बन्द भएको ढोकातिर दौडिन्छन्  दिनदिनै ती तोबा टेक सिंहलाई हेर्न यसरी नै दौडिन्छन्  लाग्छ म अकिञ्चन उसलाई त्यो रेखामा पल्टेको देख्छु  
	हामी अर्को दिन महान अमृतसरको अर्को ऐतिहासिक थलो हेर्न जान्छौं  अमृतसर भारत र पाकिस्तानको इतिहास निःसृत गर्ने लाखौंका बलिदानले बनेको भौगोलिक रूपक रहेछ  सन्  को अपि्रल  मा अंग्रेज जर्नेल दायरले पन्जाबको क्रूर शासक गभर्नर माइकल डयरको आदेशमा अंग्रेजको विरोधमा भेला भएका भाग्ने ठाउँ नभएका निहत्था बीस हजार मानिसमाथि गोली चलायो  यो जालियनवाला बाग थलोमा  वयस्क  ज्ाना केटा र सात हप्ताको बालक मरे  यसको बदला लिने प्रण गरेका उध्ाम सिंह भन्ने भारतीय मानिसले सन्  मा लन्डनको क्याक्स्टन हलमा गोली प्रहार गरेर गभर्नर डयरलाई मारिदिएछन्  उधम सिंह सहिद मानिँदा रहेछन्  एउटा धुवाँ र धुलोले धुमिल सडकको मोडमा पिस्तोल हानिरहेको यिनको मूर्ति देख्ता मेरो मनमा अनेकौं तर्क उब्जिन्छन्  पछि सन्  मा नेहरू र राजेन्द्रप्रसादले यो थलोलाई म्युजियम बनाएर उद्घाटन गरेका कुरा अङ्कित छन्  स्कुलमा पढेको थिएँ यसको इतिहास  म यहाँ विदेशी पर्यटक देख्तिन  त्यो थलोको नजिकै पन्जाबको स्वर्ण मन्दिरतिर लाग्छौं  बाहिर जुत्ता राख्न दिन्छौं  भरे पालिस गरेर फर्काइदिन्छन्  टाउकोमा पहेंलो टालो बाँधेर पानीमा खुट्टा राख्तै जुट कार्पेटमा टेकेर भित्र पस्छौं  विशाल संगमरमरको थलो वरिपरि त्यस्तै सेता घर तल निकै ठूलो सरोवर अनि त्यसको बीचमा एउटा धप्पधप्प गर्ने चारपाटे अनिताजजस्तो आकारको स्वर्ण मन्दिर इतिहासको कुरा गर्दा बेलायतमा शेक्सपियरले नाटकहरू लेख्न सायद सुरु गर्नलागेको बेला सन्  मा नै यसको पहिलो रचना पूरा भैसकेको थियो  शिखहरूको निम्ति भनेर प्रणेताले बनाउन थालेको यो मन्दिरको इतिहासलाई लामो भन्नुपर्छ  गुरुहरूका कथासँगै इतिहास जोडिएको रहेछ  हामी भण्डारातिर खाना खान जान्छौं  थाल लिएर माथि चढ्छौं अनि हजारजना मानिसको हुलमा बसेर व्यवस्थित रोटी भोजन गर्छौं  तल थालहरू माझिनको निम्ति हावामा उड्दै खस्तै गरेको आवाज चर्को छ  
	एउटा केही व्यस्त हतार अनि आन्दोलितजस्तो लाग्ने यो कर्मको मूल स्पन्दन शान्ति हो  रातिसम्म बस्ता हामी यस थलोका अनेकौं तरङ्ग देख्छौं  म  को इन्दिरा गान्धीले खालिस्तान नेता भि्रन्दनवाले र उनका सैनिकमाथि अपरेसन ब्लुस्टार गर्दा भग्न अकाल तख्त र अरु ठाउँमा चोट कहीं पनि देख्तिन  माथिबाट सुफी गायनको शैलीमा गीतहरू गुञ्जिरहन्छन्  शिखहरूका भारत र पाकिस्तानका थलोमा सुफी गायन धेरै हुन्छ  एउटा यो संगमको चेतना लिएर भोलिपल्ट सुफी सम्मेलनमा जान्छौं  बलु दार्शनिक लेभिनासका विचार लिएर सुफीको गम्भीर चर्चा गर्छन्  डोस्तोएभ्स्कीका पात्रहरूको उदाहरण ल्याउंछन्  प्रकाश बुध्द धर्मको सार आफ्नो अनुभूति र पढेका किताबहरूको छलफल गरेर सुफीसंग राम्ररी जोड्छन्  तेत्तीसै वर्षको उमेरमा एमनेस्टी र अरु मानवअधिकारका संस्थामा काम गर्दा बाइसपटक जेल गएका केशव मानवअधिकारसँग जोडेर सुफी विचारलाई हेर्ने एउटा पत्र राख्छन्  त्यही सत्रको अध्यक्षको मन्तव्य र आफ्नो पत्र राख्ने सिलसिलामा म लेभिनास र लकँले उठाएको दअदर वा अन्यको चर्चा बढाउँछु  अन्यलाई रहस्य वा मिस्टिकको व्याख्यासंग जोड्छु  भन्छु मलाई सुफी एक प्रदर्शनकारी अभ्यास लाग्छ  नेपाली सन्दर्भहरू जोड्छु  सुफी विद्वानका धेरै गम्भीर पत्रहरू प्रस्तुत हुन्छन्  सुफी प्रस्तुति हेर्न साँझमा मुख्यमन्त्री नब्बे वर्षका प्रकाशसिंह बादल आउँछन्  अमृतसरलाई सुफीथलो बनाउने घोषणा गर्छन्  
	फर्किंदा रेलको बङ्करमा विद्यार्थी साथीहरूले मिलाइदिएको सहज सिटमा पल्टेर दौडिरहेको रेलसंग मेरा विचार चल्छन्  लाग्छ अमृतसर भारतीय इतिहासको क्रियाशील जीवन्त म्युजियम रहेछ  
	
"
