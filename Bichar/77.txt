सुडान काण्ड प्रहरीको नमेटिने दागबहुचर्चित र कठिन प्रकृतिको सुडान घोटाला प्रकरणलाई विशेष अदालतले सहजै किनारा लगाएको छ  गोलमटोल शैलीमा दायर मुद्दामा अदालतले यति छिटै निकास दिनसक्दैन कि भन्ने शंका थियो  "
	बहुचर्चित र कठिन प्रकृतिको सुडान घोटाला प्रकरणलाई विशेष अदालतले सहजै किनारा लगाएको छ  गोलमटोल शैलीमा दायर मुद्दामा अदालतले यति छिटै निकास दिनसक्दैन कि भन्ने शंका थियो  माथिल्ला फूलीवाला प्रहरीको ठूलो जमात मुछिएको अति जटिल मुद्दा किनारा लगाउन अदालतले सहज आधार अपनाएको छ फौजी अनुशासनका संयन्त्रमा प्रमुख जिम्मेवार ठहरिन्छन्  त्यही नजिरका आधारमा तीन प्रहरी महानिरीक्षक भ्रष्टाचारी ठहरिए भने  उच्च प्रहरी अधिकृतले चोखो हुने अवसर प्राप्त गरे  
	तल्ला अधिकारीहरूले चेन अफ कमाण्ड अर्थात् माथिको आदेशमा काम गरेको हुँदा अन्यथा भन्न सकिएन भन्ने निष्कर्ष अदालतको छ  जसमा अदालतले भनेको छ फौजी अनुशासन कायम हुने क्षेत्रमा प्रहरी महानिरीक्षक नै सबै काममा संलग्न देखिएको र निर्णय प्रमाणित गरी लिखित रूपमै सदर गरेको देखिन आएको छ  प्रहरी महानिरीक्षकको आदेशका अगाडि केही बोल्न सक्ने जवाफ लगाउन सक्ने अवस्था भएन  निर्णयमा महानिरीक्षकभन्दा तलका अधिकारीहरूको निणर्ायक हैसियत अदालतले देखेन त्यही आधारमा ठूलो जमातले सफाइ पाएका हुन्  
	विशेष अदालतसामु सुडान घोटाला निकै झमेलायुक्त मुद्दा थियो किनभने अख्तियार दुरुपयोग अनुसन्धान आयोगले कसको कति संलग्नता हो र कसले कति रकम हिनामिना गरे भन्ने अनुसन्धान नगरिकन महानिरीक्षकदेखि निरीक्षकसम्म सबैलाई समान अपराधको भागिदार बनाएको थियो  जसको जति अपराध हो त्यही प्रकृतिको अपराध बराबर सजाय पाउनुपर्छ  उसले संलग्न अधिकारीहरूको बयान खरिदभुक्तानीसम्बन्धी निर्णयमा सहभागी हुनेहरू सबैलाई एकैघान हाल्यो भ्रष्टाचारबाट आर्जित रकम  जनाले दामासाहीले बाँडे जसरी नै  
	अर्कातिर आयोगले अनुसन्धानका नाममा लामो समय लगायो त्यसले उसको अनुसन्धानका सवालमा धेरै शंका पालिसकेका थिए  उसले अनुसन्धान गर्न चौध महिना लगाएको थियो  राजनीतिक नेतृत्वबाट तीव्र दबाब परेपछि मुद्दा चलाउन अख्तियार असफल हुने हो कि भन्ने आशंका सर्वत्र व्याप्त भएको थियो  राजनीतिक नेतृत्वको संलग्नताबारे व्यापक टिकाटिप्पणी आए पनि उनीहरू विरुद्ध अख्तियारले मौनता साँध्यो  मुद्दा दायर गर्दाका बखतसम्म अख्तियारले गृह मन्त्रालयभित्र प्रवेश गर्ने हिम्मत देखाएन ऊ प्रहरी प्रधान कार्यालयमा मात्र सीमित रह्यो   
	अख्तियारले निर्णय प्रक्रियामा संलग्न भएका र आमन्त्रित सदस्यसम्म सबैलाई मुद्दा लगाएको थियो  सफाइ पाएकाको हकमा अदालतले भनेको छ उनीहरू विभिन्न काममा संलग्न भए तापनि योयो प्रतिवादीले योयो काम यसरी गरी भ्रष्टाचार गरे भन्ने प्रस्ट अभियोग देखिएन   
	प्रहरी महानिरीक्षककै जबर्जस्तीमा घोटाला प्रकरण भएको र उनीहरूकै बद्नियतमा भ्रष्टाचार भएको निष्कर्ष अदालतको छ  प्रहरी महानिरीक्षकका अघिल्तिर नायव महानिरीक्षकले त नाई भन्नसक्ने हैसियत राख्दैन भने त्यहाँभन्दा मुनिका अधिकृतहरूको हैसियत कस्तो हुन्छ  अदालतले फौजी अनुशासनको विश्लेषण र विवेक प्रयोग गरेको देखिन्छ  प्रहरी नेतृत्वले तल्ला तहका अधिकारीहरूलाई तर्साएर या धम्क्याएर हस्ताक्षर गर्न लगाएको शंकासमेत अदालतको छ किनभने निर्णयमा दस्तखत गर्न नमानेको र प्रश्न गरेका कारण त्यही दिन प्रहरी निरीक्षक अर्जुनप्रसाद तिमिल्सिना सरुवामा परे  सरुवा पत्रमा तत्कालीन प्रहरी महानिरीक्षक ओमविक्रम राणाको हस्ताक्षर थियो सरुवाको निर्णय गर्ने अधिकार महानिरीक्षकको हो तर सरुवा पत्रमा महानिरीक्षकले हस्ताक्षर गर्ने चलन थिएन  फैसला भन्छ अन्य पदाधिकारीलाई समेत तर्साउने र तह लगाउने हिसाबले तत्काल सरुवा गरेको देखिन आयो  
	फौजी संयन्त्रमा कहिल्यै अनुचित रकम माथिबाट तल र्झदैन बरु तलबाट माथितिर लाग्छ  प्रहरी महानिरीक्षकले निरीक्षकलाई घूस या भ्रष्टाचारबाट आर्जित यति रकम तिमीलाई भन्दैन  बरु प्रहरी निरीक्षकले त्यसरी आर्जित रकम माथिसम्म पुर्याउने गर्छ  महानिरीक्षकले गृह मन्त्रालयका अधिकारी वा मन्त्रीलाई बुझाए भन्दा जति जायज मानिन्छ निरीक्षकसम्म बाँडे भन्ने तथ्य कसैले पत्याउन  
	सक्दैन  बरु ठेक्कापट्टामा प्रत्यक्ष संलग्न प्रहरी अधिकारीले ठेकेदारसँगै कागजात छिटो अघि बढाउने कार्यपद्धतिका घूस लिएका हुनसक्छन्  ठेक्कापट्टा र भुक्तानीमा प्रत्यक्ष संलग्न प्रहरी अधिकारीहरूको जायजेथा बढेनबढेको अनुसन्धान गरेको भए प्रमाणहरू प्राप्त हुनसक्थ्यो  प्रमाण नखोजिकन मुद्दा दायर गर्नुको अर्थ भनेको झारा टार्नुमात्र थियो  आयोगले मुद्दा दायर गरेपछि धेरैको प्रतिक्रिया सबैलाई एकैघानमा पार्नुको उद्देश्य मुद्दालाई कमजोर बनाउनु हो भन्ने थियो  विगतमा धेरै व्यक्तिमाथि मुद्दा चलाउने र प्राविधिक आधारमा अदालतबाट सफाइ दिने चलन थियो  सुडान प्रकरणमा पनि त्यही नियति दोहोरिने त होइन  आशंका व्याप्त थियो  
	फैसलाको पूर्ण पाठ सार्वजनिक हुन बाँकी छ  अख्तियारको अनुसन्धानमा भएका कमीकमजोरीहरू त्यसले सार्वजनिक गर्ने नै छ  गृह मन्त्रालयको संलग्नताबारे अख्तियारले अनुसन्धान गरेको छैन र कसैबारे केही बोलेको पनि छैन  मन्त्रालयको भूमिकाबारे अनुसन्धान नगर्नुमा अदालतले कैफियत देखेको छ  गृह मन्त्रालयले यसरी सामान खरिद गर्नु भन्ने आदेश पठाएको थियो  अदालतमा पुगेका मिसिलमा गृह मन्त्रालयबाट प्राप्त आदेशका कागजात पनि सामेल छन्  त्यो आदेश कसले दियो किन दियो  भन्नेमा अख्तियार मौन रह्यो  आदेश दिने गृह मन्त्रालयका अधिकारीहरूबारे छानबिन गरिनुपथ्र्याे  त्यसले राजनीतिकर्मीको संलग्नता भएनभएको आधार दिन सक्थ्यो  
	अर्कातिर यही प्रकरणका अभियुक्त ठेकेदार शम्भु भारतीलाई तोकिएको धरौटीमा भारी कटौती गर्ने सर्वाेच्च अदालतका न्यायाधीशको विश्वसनीयतामा प्रश्नचिह्न खडा भएको छ  विशेष अदालतले भारतीलाई  करोड रुपैयाँ धरौटी राख्न आदेश दिएको थियो त्यसमा सर्वाेच्चका न्यायाधीशद्वय ताहिर अली अन्सारी र ज्ञानेन्द्रबहादुर कार्कीले जम्मा  लाख रुपैयाँ झारेका थिए  फेरि विशेष अदालतले भारतीलाई बिगो र जरिवानासमेत गरी  करोड  लाख पुर्याएको छ  त्यति ठूलो रकम भ्रष्टाचार गर्नेलाई थोरै धरौटी कायम गरिएपछि सर्वाेच्चका न्यायाधीशद्वयमाथि नैतिक संकट उत्पन्न भएको छ  
	यो घोटाला प्रकरणलाई कानुनी तर्कका आधारमा खारेज गराउने प्रयासहरू नभएका होइनन्  प्रत्यायोजित अधिकारका आधारमा कर्मचारीतन्त्रले भ्रष्टाचारका मुद्दा दायर गर्न नसक्ने र प्रहरी कल्याण कोषको रकमबाट सुडानमा सामान खरिद भएको हुँदा मुद्दा नलाग्ने तर्क नआएका होइनन्  गैरसरकारी संस्थाको कामकारबाहीमा भ्रष्टाचारजस्तो फौजदारी अभियोग नलाग्ने तर्क पनि व्यापक मात्रामा उठेको थियो  हातहतियार खरिद गर्ने युएन मिसनमा पठाउने काम कुनै गैरसरकारी संस्थाबाट हुनसक्दैन भन्ने अदालतको निष्कर्ष छ  
	आयोगका पदाधिकारी नभएको र पूर्वपदाधिकारी अधिकार प्रत्यायोजन गरेकै आधारमा मुद्दा चलाउन नमिल्ने जिकिर कानुनविदहरूबाट नआएको होइन  अदालतले यो विषयमा गम्भीर तर्क राखेको छ अन्तरिम संविधानले भ्रष्टाचार मुद्दामा अनुसन्धान या मुद्दा दायर गर्न नपाउनेगरी देशलाई भ्रष्टहरूको स्वर्ग करप्ट्स शांगि्रलाका रूपमा रूपान्तर गर्न खोजेको पनि पाइँदैन  जानाजानी पदको दुरुपयोग गरी राष्ट्रिय सम्पत्तिको बदनियतपूर्ण तवरले भ्रष्टाचार गरिन्छ भने यस अदालतले कानुनका रौंचिरा अनर्गल व्याख्या गरी आँखा चिम्लेर बस्न सक्दैन अपराधीलाई सुनपानीले चोख्याउन सक्दैन  
	यो फैसलाले फौजी अनुशासनका उपल्ला अधिकारीहरूले जथाभावी आदेश दिने निर्णयमा हस्ताक्षर गर्नुअघि गम्भीरता प्रदर्शन गर्नैपर्ने सन्देश दिएको छ  तल्ला तहका अधिकारीहरूको गलत र सही नियत नबुझिकन हस्ताक्षर गरेमा वा आदेश दिएमा जिम्मेवार प्रमुख हुनुपर्ने नजिर सुडान प्रकरणले स्थापित गरेको छ  निरन्तरताका नाममा अघिल्ला प्रमुखबाट भएका निर्णयलाई सहजै कार्यान्वयन गरेमा पछिल्ला  
	पनि उत्तिकै भागिदार बन्नुपर्ने स्थिति पनि सिर्जना भएको छ   
	सुडानको हतियार खरिदका बेला ओमभक्त राणा महानिरीक्षक थिए  उनकै अग्रसरता र निर्देशनमा कोटेसन माग्नेदेखि ठेक्का दिने कामसम्म भएको छ  लागत अनुमानबेगर दररेट गर्दाका बखत उनै राणा सक्रिय थिए  राणाले सुडानको सुरुआत गरे भने उनीपछिका दुई प्रहरी प्रमुख हेमबहादुर गुरुङ र रमेश चन्द ठकुरीले ठेकेदारका बद्नियत र बदमासी सार्वजनिक भइसकेको पृष्ठभूमिमा भुक्तानी दिने काम जारी राख्नुमा राजनीतिक दबाब र प्रभाव हावी भएको टिकाटिप्पणी पनि नआएका होइनन्  राजनीतिक संलग्नताको पाटो भ्रष्टाचारी प्रमाणित भएकाहरूले सर्वाेच्च अदालतमा खुलाउन सक्ने ठाउँ बाँकी छ  
	प्रहरी संयन्त्रमा पद र पैसाका निम्ति जे पनि निर्णय गर्न पछि पर्दैनन् भन्ने स्पष्ट उदाहरण हो यो किनभने सुडानमा विद्रोहीसँग मुकाबिला गर्न युद्धस्थलमा खटिएका प्रहरीलाई पुरानो कामै नलाग्ने बन्दोबस्तीका सामान उपलब्ध गराउनु भनेेको भ्रष्टाचारमात्र नभई मानवता विरुद्धको अपराध पनि हो  उत्पादक मुलुकको नामसमेत किटान नभएका त्यति महँगा पुराना बन्दोबस्तीका सामान खरिद गरिनुमा अत्यधिक अनुचित लाभ लिन खोज्नु हो  
	खरिद प्रक्रियामा प्रतिशत अनुपातका हिसाबले यति ठूलो हिनामिना भएको सायदै पहिलो घटना हुनुपर्छ   करोड  लाख रुपैयाँको खरिद प्रक्रियामा  करोड  लाख  हजार रुपैयाँ भ्रष्टाचार भएको  
	थियो  अदालतले ठेकेदार उसको एजेन्ट र प्रहरी प्रमुखहरूसमेत गरी बिगो तथा जरिवानासमेत गरी  अर्ब  करोड रुपैयाँ असुल्ने फैसला सुनाएको छ  सामान ढुवानीको अत्तोपत्तो नहुँदै र गुणस्तरीयताको ख्यालै नगरी प्रहरी नेतृत्वबाट रकम भुक्तानी भएको थियो  गुणस्तरहीन सामानका कारण प्रहरी फोर्सलाई अप्ठ्यारो परेको प्रतिवेदन त्यहाँ खटिएका प्रहरी अधिकारीले बुझाइसकेपछि भुक्तानी गरिनुमा मिलेमतो प्रमुख कारण हो  विशेष अदालतले भनेको छ दयनीय र जोखिमपूर्ण अवस्थाबारे तीनजना महानिरीक्षक बेखबर रहनु सरकार पनि बेखबर रहेको देखियो  गलत काम गर्ने ठेकेदारलाई कारबाही पनि चलाएन  खरिद भएका सामग्री विदेशमै रहने हुँदा कसैबाट प्रश्न उठ्दैनन् भन्ने रणनीतिमा जथाभावी निर्णय लिएको देखिन्छ  
	सिद्धान्ततः प्रहरी समाजको रक्षक हुन्  उनीहरू समाजमा देखिने र हुर्किने हरेक खाले विकृतिविरुद्ध लड्ने राज्यको संयन्त्र हुन् तर प्रहरी संयन्त्रमा हुर्किएको भ्रष्टाचार र विकृतिले रक्षक होइन भक्षकका रूपमा परिभाषित भएको छ  माफिया तस्कर र दलालहरूसँग घुलमिल गरेर चाँडै अकुत सम्पत्ति कमाउने शैलीका प्रहरीमा अपराधतन्त्र फस्टाएको हो  त्यसैको प्रतिरूप हो प्रजातन्त्र पुनःस्थापनायताका  पूर्वप्रहरी महानिरीक्षकमध्ये  जना भ्रष्टाचारका अभियुक्त बन्नु   साउन  मा एकैदिन तीन पूर्वमहानिरीक्षक प्रदीपशमशेर राणा मोतीलाल बोहरा र अच्युतकृष्ण खरेलविरुद्ध अकुत सम्पत्ति कमाएको अभियोग अख्तियारले लगायो  सुडान प्रकरणमा ओमभक्त राणा हेमबहादुर गुरुङ रमेश चन्द ठकुरीले भ्रष्टाचार गरेको ठहरिएपछि चोखा अनुहार सीमित भए  यतिबेलासम्म धु्रवबहादुर प्रधान र श्यामभक्त थापामात्रै बँचेका छन्  
	अब निश्चिय नै आफ्नो प्रधान कार्यालय पस्दा इमानदार प्रहरीको शिर निहुरिनेछ लाजले मनोबल खस्काउनेछ  प्रहरी प्रमुख भनेका फोर्स कमाण्डर हुन् तर प्रधान कार्यालयमा झुन्डिएका पूर्वप्रहरी प्रमुखका तस्वीरको लहरमा दुई बाहेकमा कालो दाग लाग्नु भनेको त्योे संस्थाको निम्ति अशुभ संकेत हो  
	 
	 
	 
	 
	 
	 
"
