राष्ट्रिय सुरक्षा र प्रधानसेनापतिको भूमिकाहालसम्म राष्ट्रिय सुरक्षा नीति निर्माण गर्नसकेको छैन  "
	राष्ट्रिय सुरक्षाको अवधारणामा आएको परिवर्तनले सैनिक कारवाही बाहेकका अन्य विविध पक्ष पनि सुरक्षाको परिभाषाभित्र समाविष्ट गराइएका छन्  प्रत्येक मुलुकको सुरक्षा सम्बन्धको सोच उसको आफ्नै राष्ट्रिय सन्दर्भबाट प्रभावित हुन्छ  त्यसमा राजनीतिक प्रणालीको स्थायित्व सामाजिक आर्थिक सांस्कृतिक विकासका अवसरहरू र विविधीकरणले आन्तरिक विद्रोहमा रहेको समाजमा विद्रोहको व्यवस्थापनसमेत राष्ट्रिय सुरक्षा नीति तय गर्ने आधारहरू बनेका हुन्छन्  इतिहासकै सबैभन्दा कठिन समयमा गुजि्ररहेको नेपालमा सुरक्षाको परिभाषा गर्दा सर्वाधिक महत्वपूर्ण जोड दिनुपर्ने विषय आन्तरिक विद्रोहको व्यवस्थापन नै हो  सामान्य सोच भएका व्यक्तिले सुरक्षाको परिभाषा गर्दा उसको अगाडि सैनिक व्यवस्थापन नै आउँछ  यो स्वाभाविक पनि हो  सैन्य प्रशासनको व्यवस्थापन पक्षलाई बिर्सिएर राष्ट्रिय सुरक्षाबारे विचार गर्न पनि सकिंदैन  त्यसकारण सैन्य प्रशासनको पुनरावलोकन हुन अब जरुरी छ   
	सर्वप्रथम विसं  मा भीमसेन थापा कमाण्डरइनचिफ भए  यही क्रम बढ्दै अहिले गौरवशमशेर राणा  औं कमाण्डरइनचिफ भएका छन्  सैनिक नयाँ नेतृत्व अगाडि आन्तरिक सन्तुलन कायम राख्न र आफ्नो वरिष्ठ सैनिक अधिकारीहरूलाई सन्तुष्ट राख्न ठूलो चुनौतीको सामना गर्नुपर्ने हुन्छ  त्यसैगरी उच्च रक्षा प्रबन्ध मिलाउन पनि निकै परिश्रम गर्नुपर्ने हुन्छ  रक्षा उत्पादन र खरिदमा अकुशलता र कल्याणकारी कोषबारे बेलाबखत आउने विकृत चर्चा आदिलाई कसरी पारदर्शी बनाउने सेनालाई आधुनिकीकरण कसरी गर्ने जस्ता चुनौती रहेका छन्  सेनाको नयाँ नेतृत्वले हिंड्नुपर्ने बाटोमा धेरै केराका बोक्राहरू देखिएका छन्  त्यसैले सावधानीपूर्वक हिंड्न सक्नुपर्छ  
	मुलुक करिबकरिब संवैधानिक रिक्तताको अवस्थामा रहेको छ  अध्यादेश जारी गर्ने सम्बन्धमा राष्ट्रपति र प्रधानमन्त्रीबीच मनमुटाव देखिएको छ  अर्काेतर्फ प्रशासन सञ्चालनमा कानुनी शासनको सट्टा दलीय स्वार्थले सर्वोपरी रूपमा प्रश्रय पाइरहेको छ  आपराधिक घटना दिनदिनै बढ्दो छ  जीवनयापनको आधारभूत वस्तुको अभाव बढ्दो छ  महंगीले राज्य र सरकारप्रति जनता निराश छन्  कानुन र व्यवस्था कमजोर हुनपुगेको छ  यस्तो अवस्थामा पनि दुर्भाग्यवश राजनेताहरू कुर्सीको हानथापमा व्यस्त छन्  राष्ट्रको एकीकरण अभियानदेखि अहिलेको आन्तरिक शान्ति अभियानसम्म निरन्तर आफूलाई समर्पित गरेको नेपाली सेना राष्ट्रियता राष्ट्रिय एकता र राष्ट्रिय अखण्डताको संरक्षणका लागि समर्पित छ  करिब एक दशक लामो प्रतिविद्रोहको कारवाहीमा पनि आफूलाई समर्पित र मर्यादित रूपमा प्रस्तुत गरेको नेपाली सेनाले आफैसंग लडाइँ गरेको विद्रोहीसंग अंकमाल गरेर सहकार्य गर्ने विषय कदापि चानचुने होइन  शीत युद्धपछिको एक सयभन्दा बढी युद्धहरुमध्ये  वटा युद्ध बाह्य नभई राज्यहरुभित्रै लडिएका छन्  त्यसैले आन्तरिक विद्रोहमा शान्ति स्थापना गर्नेतर्फ बढी जोड दिने नीति बनाउनुपर्छ  
	राज्य सञ्चालनका महत्वपूर्ण अङ्गहरूमा क्रमशः राजनीतिले प्रवेश गर्न खोजेको वर्तमान नेपाली सेनाको गैरराजनीतिक चरित्र जोगाउने दायित्व सेनाको हो  जस्तोसुकै कठिन परिस्थितिमा पनि जनताको गहिरो आस्था र विश्वास आर्जन गर्न सफल रहेको नेपाली सेनासामु देखापर्न थालेका नयाँ चुनौतीहरूको सामना गर्नसक्ने संगठनात्मक सक्षमता कायम राख्न नयाँ नेतृत्वले आफ्नो पहिचान प्रस्तुत गर्न अपरिहार्य भएको छ  राजनीतिक सङ्क्रमणकालीन अवस्था विभिन्न स्वार्थका कारणले गठन र विघटन हुने सरकारको अहिलेको वास्तविकता हो  प्रजातान्त्रिकीकरणको नाममा निजामती प्रशासनभन्दा पनि कमजोर बनाइएको सैनिक प्रशासन अवस्थाबाट मुक्त हुन निम्न चुनौतीहरू प्रधानसेनापतिसामु रहेको छ   
	क अधिकारसम्पन्न परमाधिपतीय सैनिक प्रशासनिक पद्धतिको स्थानमा मानार्थ परमाधिपतीय व्यवस्थामा प्रवेश गराइएको सैनिक प्रशासनलाई राजनीतिक स्वार्थबाट अभिप्रेरित सरकारी निर्णयहरूबाट जोगाउन प्रधानसेनापतिले आफ्नो सुझबुझ देखाउनुपर्छ  सुरक्षा निकायको महत्वपूर्ण अङ्ग मानिएको प्रहरी प्रशासनमा आईजीपी नियुक्तिको विषयमा मन्त्रिपरिषद्भित्र भएको खिचातानीले भोलि नेपाली सेनाको प्रशासनिक कार्यमा पनि पर्नसक्ने सम्भावना टड्कारो देखिन्छ  अहिलेको पीएसओज सक्षम देखिन्छन्  त्यसकारण प्रधानसेनापतिले आफ्नो उच्च तहको सक्षम सल्लाहकारहरूको पीएसओज बैठकबाट सर्वप्रथम सेना प्रशासन नीति तय गर्न अपरिहार्य देखिन्छ  राष्ट्रिय स्वार्थभन्दा दलीय स्वार्थलाई अग्रणी स्थानमा राखी हुने सत्ता समीकरणको फलस्वरूप राष्ट्रिय नीति निर्णय नै हुन नसकेको घडीमा सैनिक संगठनको स्वार्थरक्षा गर्न चुनौती निश्चय नै कठिन छ  संवैधानिक पद्धतिलाई नै शिरोधार्य गर्नुपर्ने ठाउँमा राजनीतिक सहमतिलाई नै संविधानको स्वरूप दिन खोजिएकोबाट मुलुकी शासन व्यवस्थाले नै वैधानिकता गुमाउन लागेकाले मुलुकलाई वैधानिक पद्धतितर्फ उन्मुख गराउने दायित्व पनि बृहत् राष्ट्रिय सुरक्षाकै परिभाषाभित्र पर्छ भन्ने सेनाको नयाँ नेतृत्वले हेक्का राख्नु जरुरी छ  
	ख संविधानसभाबाट संविधान जारी हुनु पहिले नै सैनिक ऐनमा गरिएको संशोधनमा स्वयं सेनातर्फ केकस्तो सुझाव रहेको थियो त्यो बाहिर आएको छैन   सालको संविधान निर्माण हुने बेला सेनाका तत्कालीन प्रधानसेनापतिको नेतृत्वमा वरिष्ठ जनरलहरूले संविधानमा सेनाको स्थानबारे संगठनका सुझाव तत्कालीन प्रधानमन्त्रीसमक्ष प्रजातान्त्रिक तरिकाबाट बुझाएका थिए  तर अहिले संविधान जारी नभइकनै सैनिक ऐन  को आगमन र त्यसमा पछिल्लोपटक भएको संशोधनले प्रजातान्त्रिकीकरणको नाममा सैन्य प्रशासन क्रमशः दुर्बल हुँदै जाने सम्भावना छ  उक्त ऐनअनुसार सरकारले आवश्यक सम्झेमा राष्ट्रपतिसमक्ष सपथग्रहण गर्ने प्रधानसेनापतिको पदावधि पूरा नहुँदै प्रधानसेनापतिलाई पदबाट हटाउन सकिने कानुनी प्रावधान रहेको छ  यो व्यवस्थाले प्रधानसेनापतिप्रति अविश्वास गर्न खोजिएको देखिन्छ  फलस्वरूप प्रधानसेनापतिले संगठनको सुधारको पक्षमा अपेक्षित सक्रियता देखाउन सक्ने वातावरण रहेको पाइँदैन   सालमा संविधानमा प्रधानसेनापतिलाई नियुक्ति गर्ने व्यवस्था गरियो तर बर्खास्त गर्ने प्रावधान नै राखिएन  कांग्रेस एमालेले बनाएको संविधानमा प्रधानसेनापतिलाई विश्वास गरिएको थियो  स्मरण रहोस् अमेरिकी संविधानले सैनिक शक्तिलाई विधायिका र कार्यपालिकामा विभाजित गरेको छ  संयुक्त राज्यको राष्ट्रिय सुरक्षा परिषद राष्ट्रपति कार्यालयकै एक अंग मानिन्छ  यस्तो विभाजनले शक्तिको दुरूपयोगलाई रोक लगाउँछ  यसैगरी भारतमा राष्ट्रिय सुरक्षा परिषद् संसद र प्रधानमन्त्रीप्रति जवाफदेही हुन्छ  त्यसैले अब बन्ने सविधानमा प्रधानसेनापतिलाई अन्य संवैधानिक अङ्गको प्रमुखसरह अपनाई पदमुक्त गर्नसक्ने प्रधावधान समावेश हुनसके मात्र संगठन स्वतन्त्र र सक्षम हुनसक्छ  
	ग एक जातीय वा बहुजातीय आधारमा संघीयताको सम्बन्धमा जनमानसमा सकारात्मक चित्र कोर्न राजनीतिक दलहरु असफल भएकाले अहिले सामाजिक सद्भाव खलबलिन पुगेको छ  नेतृत्वका कारणले भविष्यमा अब लोकतन्त्रका लागि संघर्ष हुने छैन बल्की जातिवाद क्षेत्रवाद धर्मवादमा मुलुक विभाजित हुनेछ  त्यस अवस्थामा सिङ्गो मुलुक असुरक्षित हुनेछ  यस अवस्थामा राष्ट्रिय सुरक्षा नीतिको अभाव अझै खड्किने विषय भएको छ  सुरक्षा नीति पनि राष्ट्रिय नीतिकै अङ्ग भएकाले राष्ट्रको मूल नीति निर्धारण नभएसम्म सुरक्षा नीति निर्धारण हुन गाह्रो छ  राष्ट्रिय सुरक्षाको व्यापक परिभाषा गर्दा राष्ट्रिय एकता अखण्डता सार्वभौम जगेर्नाका सवाल सर्वोपरी रूपमा आउँछ  यस अवस्थालाई आंँकलन गरी सेनाले सुरक्षाको गृहकार्य गरिहाल्नुपर्छ  
	यद्यपि मुलुकमा राष्ट्रिय सुरक्षा परिषद् त छ तर निष्त्रिय छ  मुलुकको आन्तरिक र बाह्य चुनौती सामना गर्न अझै राष्ट्रिय सुरक्षा नीति बन्नसकेको छैन  
	अन्तरिम संविधानको धारा  ले नेपाली सेनाको नियन्त्रण र प्रयोगका लागि सिफारिस गर्न एउटा राष्ट्रिय सुरक्षा परिषद् रहनेछ भन्ने व्यवस्था गरेको परिप्रेक्ष्यमा हालसम्म राष्ट्रिय सुरक्षा नीति निर्माण गर्नसकेको छैन  यसै प्रसंगमा प्रधानसेनापति जनभावना अनुकूल हिंड्ने मनसायले नै फेसबुकमा झुल्किनुभएको छ  आफ्नो भिजन स्टेटमेन्टको  लक्ष्यमा पनि जनराय प्रतिक्षारत भएको देखिन्छ  राष्ट्रिय सुरक्षा परिषद सैनिक ऐन  एवं राष्ट्रिय सहमतिसहितको स्वतन्त्र नेपालको सुरक्षा रणनीति तर्जुमा गर्नसके  हजार फौज एवं जनतामाझ सबै सुरक्षा निकायको वास्तविक नेतृत्व गरेको ठहरिनेछ  लेखक पूर्व गृह राज्यमन्त्री हुन्   
"
