असफल सहमतिपछिका तीन विकल्पसंविधानसभाको विघटनदेखि नै राजनीतिक सहमतिको रटान दलका नेताहरूबाट सुनिँदै आएको छ  "
	संविधानसभाको विघटनदेखि नै राजनीतिक सहमतिको रटान दलका नेताहरूबाट सुनिँदै आएको छ  तर सात महिना व्यतित भइसक्दा पनि यस अभियानले कुनै जादूको सूत्र पहिल्याउनसकेको छैन  सहमतिका कुरा नेताहरूको चिया गफ र जनतालाई मूर्ख बनाउने नौटंकीबाहेक केही भएको छैन  राष्ट्रपति सहमतिको लागि म्याद थप गर्दै जाने र नेताहरू फेरि म्याद थपको अनुनय गर्न शीतल निवास धाउने क्रम नियमितजस्तै भइरहेको छ  त्यसैले सहमति र निकास यी दुई शब्द अब जनताका लागि झर्कोलाग्दो भएको छ  जनता मूर्ख ठान्नेहरूले बुझ्नुपर्छ अहिलेका नेपाली नागरिकहरू नेताहरूले सोचेजस्ता छैनन्  नेताहरूको सहमतिको नाटक आधा रोटी र पूरा रोटी चाहनेहरू बीचको दाउपेच हो भन्ने अहिलेका सचेत नागरिकलाई राम्ररी थाहा छ  सार्वभौमसत्ता सम्पन्न नेपाली नागरिक आफ्नो रगत र पसिनाबाट प्राप्त परिवर्तनलाई संस्थागत गर्न चाहन्छन्  आफूहरूले चुनेर पठाएका जनप्रतिनिधिहरूको गैरउत्तरदायी कार्यको सजाय दिन आतुर छन्  त्यसका लागि जनताको समर्थन आफ्नो दललाई छ भन्नेहरूले जनादेशको नवीकरण गराउन निर्वाचनमा जाने हिम्मत गर्नुपर्छ  तर सरकार र नेताहरूको स्वार्थी खेलका कारण निर्वाचन नै अनिश्चित बन्दै गएको छ  यसबाट एउटा शंकालाई बढाएको छ कि जनताबाट फेरि समर्थन पाइएला भन्ने विश्वास कुनै नेतामा छैन   
	एउटा इटालियन उखान छ घर जलिरहेसम्म आगो तापौं  हाम्रा नेताहरू अहिले यही उखान चरितार्थ गर्दैछन्  देश झन्झन् राजनीतिक अस्थिरतातिर उन्मुख भइरहेको छ  अस्थिरताको फाइदा उठाउनेहरू नेपथ्यबाट खेलहरू खेल्दैछन्  यस्तो जटिल परिस्थितिमा पनि नेताहरू एकअर्कासँग पौंठाजोरी खेलमा व्यस्त छन्  बाहिर सहमतिको कुरा गर्ने र भित्रभित्रै निषेधको राजनीति गर्ने प्रवृत्तिले सहमति होइन उनीहरूबीच दूरी बढ्दै गएको देखिन्छ  देशमा कुनै जनप्रतिनिधिमूलक संस्थाहरू बाँकी छैनन्  यसले लोकतन्त्रको भविष्य कमजोर हुँदै गएको छ  यस्तो विषम परिस्थितिमा पनि नेताहरूलाई चिन्ता छैन  रविन्द्रनाथ टैगोरले लेखेका छन् अन्धकारले उज्यालोतिर यात्रा गर्छ र अन्धोपनले मृत्युतिर  नेताहरूको अदूरदर्शिता र अयोग्यताले अन्धकारतिर फस्दै गएको देशमा चाँडै उज्यालो छाउने निश्चित छ  अहिलेका नेताहरूले नसके परिस्थितिले नयाँ नेतृत्व जन्माउनेछ  तर स्वार्थवश वा अन्य कारणले कमजोर बनेका नेताहरूको भने त्यसबेला अन्त हुने निश्चित छ   
	राजनीतिमा सहमति हुनै सक्तैन र यसको नारा दिनु नै जनता झुक्याउनु हो  सहमतिमा मौलिक सिद्धान्तसँग सम्झौता गर्नुपर्ने हुन्छ  जसले यसमा सहमति गर्छ उसको अस्तित्व नै समाप्त हुन जान्छ  त्यसैले राजनीतिमा सहमति होइन समझदारीलाई गुरुमन्त्रको रूपमा लिने गरिन्छ  अहिलेको संक्रमणमा देशको निकास भनेकै निर्वाचनमा जानु नै हो  निष्पक्ष निर्वाचनका लागि अति आवश्यक कुरामा दलहरूबीच समझदारी गरेर निर्वाचनको वातावरण तयार पार्नुमा दलहरूको प्रयास केन्दि्रत हुनुपर्छ  तर त्यसो नगरेर राजनीतिक सहमतिको कुरा गर्दा झन् असमझदारी बढ्दै गएको छ  संविधानको अन्तरवस्तु लगायतका कुरामा प्याकेज सहमतिको सर्त एक पक्षबाट आएको छ  जतिजति सहमतिका लागि म्याद थपिंदै जान्छ सहमतिका लागि साना दल भुरे नेतादेखि पुरानो जनादेशका आधारमा आफूलाई ठूला दल भन्नेहरूका बोली र अडान फेरिंदै गइरहेका छन्  हालै सत्तारुढ गठबन्धनको बैठकमा साना दल मधेसी मोर्चा र नेकपा एमाओवादीका परस्पर विरोधी अडान प्रस्तुत भएको सार्वजनिक भएको छ  मधेसी मोर्चाका लागि अहिलेको सरकारमा जस्तो अर्को सरकारमा रजाइँ गर्न नपाउने डर छ  त्यसैले उक्त मोर्चा चारबुँदे सहमति पहिचानसहितको संघीयतादेखि नागरिकतासम्मका कुरामा विपक्षीहरूलाई सहमति गर्नुपर्ने अराजनीतिक र अव्यावहारिक सर्त तेस्र्याइरहेको छ  समानुपातिक निर्वाचन प्रणालीमा चिट्ठा परेका साना दलका लागि अहिले सरकारमा पाएको भागबन्डा गुम्ला भन्ने डर छ  त्यसैले नयाँ निर्वाचनको सट्टा संसद् पुनःस्थापनाको सर्त राखिरहेका छन्  चिनियाँ दार्शनिक कन्फ्युसियसले भनेका थिए मन्त्रीहरू पहिले मन्त्री हुन उत्सुक हुन्छन् जब मन्त्री बन्छन् त्यो पद गुम्ला भन्ने चिन्ता गर्न थाल्छन् र जब उनीहरूमा यो चिन्ताको सुरु हुन्छ तब उनीहरूले गर्न नहुने भन्ने केही हुँदैन  राष्ट्रिय सरकार गठनको प्रक्रिया लम्बिँदै गयो भने व्यक्तिगत स्वार्थका लागि सार्वजनिक पदको दुरुपयोग गर्ने क्रम अझ डरलाग्दो रूपमा बढ्ने निश्चित छ  यी साना दलका मन्त्रीहरूले बुझ्नुपर्छ उनीहरूको मूल्य र महत्व वास्तविक जनादेशको कसीमा हुनुपर्छ   
	राजनीतिमा नैतिकता भएन भने भद्रगोल सिर्जना हुँदै जान्छ  एजे ऐयरले भनेका थिए शक्ति वा सत्तामा नैतिकताको जग बस्न सक्दैन  भलै त्यो दैविक शक्ति नै किन नहोस्  सत्तामा रहनेहरूको व्यवहारमा नैतिकताको प्रदर्शन भइरहेको छैन  प्रधानमन्त्री आफू गान्धीवादी नभई माक्र्सवादी भएकोले टिट फर टयाटको शैलीमा प्रस्तुत हुने कुरा गरेर द्वन्द्वलाई बढाउँदैछन्  आफ्नै सरकारको निरन्तरता हुनुपर्ने उनले दिएका कारण र तर्कहरू पच्ने खालका छैनन्  पर्दा पछाडिको आशिर्वाद सेनाको सदाशयता र सत्तारुढ अन्य गठबन्धनको समर्थनजस्ता तर्क दिएर आफ्नै दलको निर्णयसमेत अवज्ञा गर्ने धम्की दिनु उनको राजनीतिक उचाइलाई सुहाउने कुरा होइन  सरकारमा रहनेहरूले के बुझ्न जरुरी छ भने नैतिकता कानुनमा लेखिंँदैन  जब कानुनमा लेखिन्छ तब त्यो नैतिक नभई कानुनी हुन्छ  यो त आफैले बोध गर्ने कुरा हो  आफैले घोषणा गरेको मितिमा निर्वाचन गराउन नसक्नु र राष्ट्रिय सहमति जुटाउन नसकेकाले अहिलेको सरकार नैतिकताको आधारमा हट्नुपर्छ  
	अहिलेको मुख्य समस्या भनेकै दलहरूबीच ईष्र्या र स्वार्थको व्यवस्थापन नै हो  सरकार आफैलाई वैधानिक भन्दैछ  विपक्षीहरू कुनै हालतमा अहिलेको सरकारमा सहभागी नहुने अडानमा छन्  मधेसी दलका आफ्नै स्वार्थहरू छन् र सत्तामा रहने साना दलहरू न भूतो न भविष्यतिको फाइदा लिने दाउमा छन्  यी सबै जटिलताले गर्दा सहमतिको सम्भावना ज्यादै क्षीण हुँदैछ  यसैमा अल्भिएर देशलाई अस्थिरताको बन्दी बनाउन मिल्दैन  यो शृङ्खलालाई पटाक्षेप गरेर नयाँ विकल्पमा जान विलम्ब भइसकेको छ  कुनै विकल्पमा नगएको अवस्थामा अहिलेकै सरकारले निरन्तरता पाउनेछ  यो स्थितिमा निर्वाचनका लागि संविधानमा आवश्यक संशोधन गर्ने निर्वाचन आयोगमा पदपूर्ति गर्ने जस्ता कुरामा विपक्षीहरूको सहमति नहुने भई निर्वाचन हुन नसक्ने स्थिति सिर्जना हुने निश्चित छ  यो अवस्थाले देश राजनीतिक अस्थिरता र अन्यौलको दलदलमा फस्दै जानेछ  यसको फाइदा उठाउँदै पर्दाभित्रका पात्रहरूको खेल सुरु हुनेछ र छिमेकीको घरमा आगो लाग्दा आफ्नै सम्पत्ति खतरामा हुन्छ भन्ने बहानामा दायाँबायाँका खेलहरू सुरु हुनेछन्  त्यसबेला हाम्रो राष्ट्रियता र स्वाभिमानमा नराम्ररी ठेस लाग्ने खतरातर्फ अहिले नै सचेत हुनुपर्छ   
	राष्ट्रिय सहमति कायम गर्न सरकार असफल भएपछि त्यसको लाभ लिने विपक्षीहरूले नै हो  तर विपक्षीहरू मध्येका नेताहरू समर्थन गर्न सत्तारुढ दलहरू तयार हुने वातावरण नै बनेको छैन  यस विषम परिस्थितिमा राष्ट्रपतिसामु कुनै संवैधानिक शक्ति पनि छैन  यस अवस्थामा राष्ट्रपति र दलहरूसामु सीमित विकल्पमात्र बाँकी देखिन्छन्  पहिलो विकल्पको रूपमा विपक्षी गठबन्धन भित्रका साना दलका नेतालाई प्रधानमन्त्रीका रूपमा सहमति गर्न सकिन्छ  यो अवस्था सिर्जना भयो भने एकअर्का विरुद्ध ईष्र्या र बदलाको लडाइँमा रहेका सरकार र ठूला दलहरूको अहम्तुष्टि हुनसक्छ  तर सत्तारुढ गठबन्धन भित्रका साना दलहरूलाई भने सरकारको नेतृत्व दिन सहज हुँदैन  निर्वाचन गराउन नसक्नुको सामूहिक उत्तरदायित्व यी दलका मन्त्रीहरूले पनि उत्तिकै बहन गर्नुपर्ने हुन्छ  दोस्रो विकल्प भनेको राष्ट्रपतिकै अध्यक्षतामा सबै प्रमुख दलको प्रतिनिधित्व रहेको सल्लाहकार मण्डल गठन गरेर निर्वाचन गराउने हो  तर साना कुरामा पनि राष्ट्रपति सक्रिय भयो भन्ने दलहरूले यसलाई स्वीकार्नेछन् भन्न सक्ने स्थिति छैन  अन्तिम विकल्प भनेको गैरराजनीतिक स्वतन्त्र व्यक्तिहरूको चुनावी सरकार गठन गर्ने नै हो  सबै दलले समर्थन गर्ने स्वतन्त्र व्यक्तिको नेतृत्वमा उसले गर्ने कामहरूको सिमांकन गरिदिएर निर्वाचनमा जान सकिन्छ  तर स्वतन्त्र व्यक्तिहरूको सरकार गठन हुनु भनेको दलहरूको असफलताको रूपमा लिने गरिन्छ  नेपालमा ठूलो परिवर्तनमा नेतृत्व दिने दलहरूले त्यति सजिलै यसमा सहमति गर्छन् भन्ने विश्वास गर्न सकिंँदैन  ठूला भनिने दलका शीर्ष नेताहरूबाट यसको विरोध सुरु भइसकेको छ  त्यसो भए के देशलाई सधै निकासविहीन अवस्थामा राख्ने  सहमतिका नाममा सधै असहमतिमात्र गर्ने नेताहरूलाई सजाय यही होइन  राष्ट्रपतिले अब सबै दलको बैठकमा यिनै तीन विकल्पमध्ये के गर्ने स्पष्ट सुझाव माग्नुपर्छ र छिटो कुनै विकल्पमा निर्णय लिनुपर्छ   
	राजनीतिक निकास दिने राजनीतिक दलहरूले नै हो  अझ पनि दलहरूबीच सहमति भए सबैभन्दा राम्रो हो  पहिलो हक विपक्षीहरूकै हो र उनीहरूले सहमति कायम गरेर राष्ट्रिय सरकार गठन गर्न सक्नुपर्छ  यो असम्भव छ भने दलहरूको अकर्मण्यता र सरकारको दम्भमा देशको भविष्यलाई बन्धकी राख्न कुनै हालतमा मिल्दैन  होइन भने माथिका कुनै विकल्पमा जानु अवश्यम्भावी छ  यसो गर्दा भोलि संवैधानिक प्रश्नहरू उठाइनेछ  तर के बुझ्न जरुरी छ भने संविधान कानुन पनि देशलाई व्यवस्थित बनाउने साधनमात्र हुन् यी नै साध्य होइनन्  असल नियतले उठाइएको कदममा नागरिकहरूको ठूलो समर्थन प्राप्त हुन्छ   
	परिस्थिति मुठभेड र द्वन्द्वतिर गइरहेको अवस्थामा प्रधानमन्त्रीको गजवको प्रस्ताव सार्वजनिक भएको छ  उनले प्याकेजमा सहमति भए दुई चरणमा विपक्षीलाई सरकारको नेतृत्व दिने भनेका छन्  आफूमात्र वैधानिक सरकार दाबी गर्दै आएको सरकार प्रमुखले दुई चरणमा नयाँ सरकार गठन गर्नुचाहिं कसरी वैधानिक हुने देखे  यसबाट के सिद्ध हुन्छ भने सरकार सत्ता छाडने मनस्थितिमा छैन  संविधानसभाको अवसानपश्चात राजीनामाको माग गरिरहेको विपक्षीहरू कसरी उनको सरकारमा सामेल हुन्छन्  यस्तो अव्यावहारिक कुरा उठाउनु निकासलाई अवरुद्ध गर्नु नै हो  विपक्षीहरूले बुझे हुन्छ प्रधानमन्त्री पद किस्तीमा राखेर बाबुराम भट्टराई र उनको सत्ता गठबन्धनले सुम्पने छैन  सबैले बुझ्नुपर्छ यही अस्थिरतामा कुनै राजनीतिक दुर्घटना भयो भने पछुताउनु बाहेक केही बाँकी रहने छैन  एउटा भनाइ छ सबै रंग अँध्यारोमा एक हुन्छन्   
	 
	 
	 
	 
	 
	 
"
