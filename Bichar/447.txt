प्रचण्ड पराजित राजनीतिसंविधानसभा विघटनपछिको राजनीतिक घटनाक्रम हेर्दा एउटा निचोडमा पुगिन्छ नेपाली राजनीतिका सर्वाधिक शक्तिशाली नेता प्रचण्डको राजनीतिक पराजय "
	संविधानसभा विघटनपछिको राजनीतिक घटनाक्रम हेर्दा एउटा निचोडमा पुगिन्छ नेपाली राजनीतिका सर्वाधिक शक्तिशाली नेता प्रचण्डको राजनीतिक पराजय  जेठ  पछिको एक महिनाको संसद र संविधानसभाविहीन राजनीतिमा नेपालमा नेताका रूपमा कोही असफल भए भने प्रचण्ड अग्रपंक्तिमा छन्  किनभने अर्का माओवादी नेता बाबुराम भट्टराई प्रधानमन्त्री छन् उनको राजनीतिक सफलताको अर्को उच्चतम बिन्दु तत्कालका लागि छैन  प्रधानमन्त्रीलाई राजनीतिक अवसर ठानेर असल नेताको छवि बनाएका भए निश्चित अवधिपछि राष्ट्रपतिका लागि स्विकार्य हुनसक्थे भारतमा प्रणव मुखर्जी भएजस्तो  तर भट्टराईको चरित्रले अविश्वसनीय युटर्न लियो  दाबी गरेजस्तो अब अत्यधित बहुमत होइन बहुमतको पनि प्रतिनिधित्व उनले गर्न सक्दैनन्  तर जसरी पनि सत्तामा पुग्ने र टिकिरहने राजनीतिक लक्ष्यमा भने भट्टराई सफल भएका छन्  मोहन वैद्य सीपी गजुरेल र रामबहादुर थापाहरू पराजित भएनन् किनभने उनीहरूले सफलताको महसुस कहिले पनि गरेनन् र गर्न दिइएन पनि   
	नेपाली कांग्रेसको कोणबाट हेर्दा उसलाई पनि राजनीतिक क्षति भएको छैन  किनभने राजनीतिक समझदारीका आधारमा मात्र संविधानसभाको एजेन्डालाई कांग्रेसले आत्मसात गरेको हो  कांग्रेसकै कतिपय नेताले माओवादी र एमालेसहितका वामपन्थीको बहुमत भएको संविधानसभाबाट संविधान बन्दा कम्युनिष्टसंविधान बन्छ यसलाई विघटन गरौं भन्ने प्रस्ताव सुरुमा राखेकै हुन्  त्यस्तो प्रस्ताव कंग्रेसका तर्फबाट आफ्नो पार्टीका केही नेतासमक्ष आएको एमाले उपाध्यक्ष अशोक राईले उसबेलै खुलासा गरेका थिए  संविधानसभासंसद नरहँदा माओवादीले सत्ताकब्जाको अभ्यास गर्छ वा यही सरकारले निर्वाचन गराउँदा पार्टीको अवस्था झन् कमजोर होला भन्ने अनुमानले मात्र कांग्रेसलाई आतंकित बनाएको हो   
	एमालेलाई हेर्दा पनि त्यस्तो ठूलो असफलता देखिंदैन  एमालेमा रहेको जनजाति नेताको ठूलो पंक्ति बाहिरिने संभावना प्रबल थियो  संविधानसभा विघटनपछि बरु त्यो विग्रहको संभावना तत्काललाई टरेको छ  त्यति नै महत्वपूर्ण एमालेमा अध्यक्ष झलनाथ खनाल वरिष्ठ नेता केपी ओली र माधव नेपालबीच एकता देखिएको  
	छ सबै पक्षका युवा एकीकृत हुँदै राष्ट्रिय राजनीतिक मुद्दामा केन्दि्रत भएका छन्  एजेन्डाका दृष्टिकोणमा हेर्दा माओवादीकै नेतृत्वमा अगाडि बढ्नुपर्ने बाध्यता थियो त्यसबाट एमाले मुक्त भएको पनि छ  
	तर यी संकटकालीन राजनीतिक उतारचढावमा नेपाली राजनीतिका किङमेकर ठानिएका प्रचण्ड भने शक्तिहीन र दुर्घटनाग्रस्त राजनीतिक तस्बीरका लाचार साक्षीमा सीमित भएका छन्  नेपाली राजनीतिमा प्रचण्ड यति साह्रो खुम्चिएको यसअघि देखिएको थिएन  प्रचण्डको स्वभाव र प्रवृत्तिसंग उनको पछिल्लो निरीहता पटक्कै मेल खाँदैन  कमजोर भएका होइनन् भने बाध्यताले बाँधिएका हुन् कि स्वयम् उनले मात्र बुझ्ने विषय भयो  
	अध्यक्षका हैसियतमा संविधानसभाबाट संविधान बनाउने प्रमुख दायित्व प्रचण्डको थियो  जेठ  गते राति  बजेसम्म प्रचण्डले संकटकाल लगाएर भए पनि संविधानसभाबाट संविधान बनाउने वा रूपान्तरित संसदबाट बांँकी मुद्दा टुंग्याई सहमतिका विषय सार्वजनिक गर्ने बताएका हुन्  पार्टी अध्यक्षका हैसियतमा उनी त्यो निर्णय लिन सक्षमसमेत थिए  तर अवस्था उल्टो भयो  प्रचण्डको राजनीतिक पराजय त्यहींबाट सुरु भयो  जनयुद्धभर जुन मुद्दामा राजनीति गरे जसले  हजार नागरिकको हत्या भयो विकास एक दशकपछि धकेलियो त्यही फोरम अर्थात् संविधानसभाको हत्या भइरहँदा पनि मूकदर्शक बन्ने अवस्था आउनुलाई प्रचण्डअसफलताबाहेक के भन्ने  यही प्रश्न भट्टराई वा वैद्यमा लागु हुँदैन किनभने उनीहरूसँग त्यस्तो शक्ति थिएन र समाधान दिने सामथ्र्य रहेको नागरिक विश्वास पनि थिएन  
	अब संविधानसभा निर्वाचन गराएर सोचेजस्तो संविधान बनाउँछु भन्ने चाहना प्रचण्डले राख्नु यथार्थभन्दा कल्पना बढी हो जसमा कुनै नागरिक आकर्षण छैन  अब प्रचण्डले राजनीति होइन राजनीतिले प्रचण्डलाई डोर्याउनेछ  त्यसका केही उदाहरण यसबीचमा देखिएका छन्   
	यो बीचमा प्रचण्ड राष्ट्रिय राजनीतिमा असफल भएकै हुन्  तर ठूलो पराजय अर्को छ  आफू अध्यक्ष भएको अवस्थामा पार्टी विभाजन भयो  एउटा पार्टी अध्यक्षका लागि उसको पार्टी विभाजन हुनुभन्दा ठूलो राजनीतिक असक्षमता के हुन्छ  पार्टीको नेतृत्व गर्न सक्षम नभएको अध्यक्ष पदमा बस्नलायक नरहेको र त्यस्ता अध्यक्षको नेतृत्वमा रहँदा राजनीतिक जीवन नै समाप्त हुने ठहरमा अन्य नेता पुग्नुभन्दा असफलता केही हुन्छ र  आकर्षण भाषणमा प्रायः उनी आफैंले ध्यान दिनुहोस् है विषय गम्भीर छ म दोहोर्याएर भन्दैछु जस्ता शब्दावली प्रयोग गर्छन् तर उनी आफैं गम्भीर मुद्दामा चुके धेरैपटक  
	कठिन भूमिगत युद्ध लडेका साथीले खुला राजनीतिमा आएपछि नयाँ पार्टी खोले  हिजोसम्म पेरिसडाँडाका बैठकमा कुम जोडेर बसेका देखिने वैद्य अब प्रचण्डकै समानान्तर पार्टीका अध्यक्षका रूपमा देखिनेछन्  राष्ट्रपतिले वैद्यसँग परामर्श गरेर अबको सहमतिको वार्ताको एक प्रमुख शक्तिका रूपमा पुनर्गठित माओवादीलाई पहिचान दिइसकेका छन्  माओवादीको विभाजनले राष्ट्रिय राजनीतिलाई गलत बाटोतर्फ मोडेको छैन भनेर सकारात्मक ठान्नु एउटा पक्ष हो  तर माओवादी पार्टी र त्यसको अध्यक्षको हैसियतमा हेर्दा असफलताबाहेक केही प्राप्त छैन  अब प्रचण्ड एउटा माओवादी समूहका मात्र अध्यक्ष हुन्  उनले नेपालको ठूलो पार्टीको प्रतिनिधित्व गर्दैनन्  त्यसैले अब ठूलो पार्टीको अध्यक्षका रूपमा उनले पाउने सम्मान स्वतः समाप्त भएको छ   
	त्यतिमात्र होइन प्रचण्डले कांग्रेस एमालेलगायत ठूलो राजनीतिक पंक्तिनेताको विश्वाससमेत गुमाएका छन्  त्यसको उदाहरण कांग्रेस सभापति सुशील कोइरालाको शंका हो  कोइराला अझै ठान्छन्माओवादीको विभाजन सबै प्रचण्डको रणनीति र नाटक हो  कोइराला भन्छन् म अझै प्रचण्डलाई सोध्न चाहन्छु विभाजन वास्तविक हो कि नाटक  विभाजन भएको सत्य हुँदाहुँदै एक पार्टीका प्रमुखले अर्को पार्टीका प्रमुखलाई आशंका गरिरहनुभन्दा विडम्बना के हुन्छ   
	विपक्षी दलका नेताले अविश्वासको पर्यायको रूपमा प्रचण्डलाई चित्रण गर्नुको राजनीतिक क्षति सम्भवतः उनले आँकलन गरेका पनि छैनन् होला  अभिव्यक्तिमा छाडौं व्यवहारमै पनि विश्वास गर्न नसकिने अवस्थामा कोइराला माधव नेपाल पुग्नु प्रचण्डका लागि पराजयबाहेक अरु केही होइन   
	अर्को रोचक प्रसंग छ प्रचण्डको पराजित राजनीतिको  यतिबेला प्रचण्ड भट्टराई र नारायणकाजी श्रेष्ठका नेता हुन्  तर प्रचण्डले जे बोल्छन् त्यो पार्टीको आधिकारिक धारणा बन्दैन बरु बाबुराम जे बोल्छन् त्यो धारणा बन्छ  जस्तो  असारमा माधव नेपालसँगको वार्तामा प्रचण्डले सरकार फेर्न सहमत भएको धारणा राखे त्यो सार्वजनिक भयो  तर त्यसै दिन प्रधानमन्त्री ब्राजिलमा सम्पन्न रियो सम्मेलन सकेर फर्के र विमानस्थलमा सत्ता नछाड्नेमात्र बताएनन् त्यस्ता माग गर्ने प्रवृत्तिलाई बालहठको संज्ञा दिए   
	फेरि प्रचण्डले  असारमा कांग्रेस नेता पौडेलको स्वास्थ्यबारे बुझ्न गएका बेला संवाददातासंग प्रधानमन्त्रीको अभिव्यक्ति सल्लाहमा नआएको बताए  प्रधानमन्त्रीप्रति प्रष्ट रूपमा असन्तुष्टि उनले राखेको देखिन्छ  सहमतिका लागि प्रधानमन्त्री छाड्ने प्रचण्ड अभिव्यक्ति आधिकारिक कि सत्ता नछाड्ने भट्टराई अभिव्यक्ति  प्रधानमन्त्री आधिकारिक कि अध्यक्ष  प्रश्न उठ्यो   असारमा पार्टीका प्रवक्ता तथा शिक्षामन्त्री दिनानाथ शर्माले प्रधानमन्त्रीकै भनाइ आधिकारिक रहेको बताए  यसको अर्थ उनी विभाजित पार्टीका अध्यक्ष होइन विभाजित पार्टीका पनि एक धारका मात्र नेता हुन् भन्ने देखिन्छ  यति छोटो समयमा राजनीतिक उचाइ घट्नु अविश्वसनीय लाग्छ  प्रचण्डले पटकपटक भनेका छन् अबको सरकारको नेतृत्व कांग्रेसले लिंदा उपयुक्त हुन्छ  उनले त्यसका लागि कोइरालालाई औपचारिक आग्रहसमेत गरेका  
	छन्  तर कहिले पनि उनले त्यसका लागि वातावरण बनाउन सकेनन्  यसका दुइटा पाटा छन्  एक उनी नक्कली प्रस्ताव राख्छन् दोस्रो प्रस्ताव सक्कली राखे पनि पार्टीमा कमजोर भएकाले पारित गराउन सक्दैनन्   
	प्रचण्डले खुला राजनीतिका जति वर्ष व्यतीत गरे करिस्मेटिक नेताकै रूपमा गरेका थिए  उनले भनेजस्तै कतिपय अवस्थामा राजनीतिक जोखिम उठाए पनि  भर्खरैसम्म प्रचण्ड नेपाली राजनीतिका आशाका केन्द्रका रूपमा रहेकै हुन्  तर अचानक उनी औसत नेतामा झरे  अब कोइराला खनाल र प्रचण्डमा फरक केही देखिएन   
	प्रश्न उठ्छ किन प्रचण्ड यति कमजोर भए  केहीको विश्लेषणमा भारतसँग सम्बन्ध सुधार्ने नाममा उनी फसे  अब उनी भट्टराईका पछिपछि हिंड्न बाध्य छन्  भारतको सहयोगबिना प्रधानमन्त्रीमात्र होइन राष्ट्रपति पनि हुन सकिंदैन भन्ने गलत सन्देशमा प्रचण्ड विश्वास राख्छन् जसका लागि भट्टराई सरकारलाई अझै केही समय समर्थन गर्न प्रचण्ड बाध्य छन्  त्यसले नेपाली राजनीति जतिसुकै खराब होस् त्यता प्रचण्डले अब सोच्दैनन्  यस्ता विश्लेषण प्रचण्डबारे हुनथालेका छन्  माओवादी जसरी फुट्यो जुन शक्तिले त्यहाँ भूमिका खेल्यो त्यसले अब प्रचण्ड र बाबुरामलाई फुटाउँछ भन्ने अर्काथरी धारणा पनि छन्  त्यतिबेला शक्तिशाली प्रचण्डको अवस्था कस्तो हुँदो हो कल्पनामात्र गर्न सकिन्छ  वा प्रचण्ड कोर्स करेक्सन तिर लाग्छन् कि  
	 
	
"
