तराईमधेसका वास्तविक विरोधीसंविधान निर्माणको प्रसव वेदना चलिरहेको बेला जनताका असल मित्र र मित्रको नाममा भित्रैबाट घात गर्नेहरूको वास्तविक पहिचान हुँदैछ  "	संविधान निर्माणको प्रसव वेदना चलिरहेको बेला जनताका असल मित्र र मित्रको नाममा भित्रैबाट घात गर्नेहरूको वास्तविक पहिचान हुँदैछ  जनतालाई स्वतन्त्र हुन नदिने र बाह्य शक्तिको आडभरोसा रहेको दम्भसहित आफ्नो जमिनदारी शासन चलाउन चाहनेहरूको मुखौटो उदाङ्गनिु समाज परिवर्तनको दीर्घकालीन यात्राका लागि एउटा उपलब्धि नै हो  
	तराईका थारु राजवंशी दनुवार लगायत विभिन्न जनजाति तराईका दलितहरू तराईका सामन्तबाट निरन्तर ठगिएका गरिब मुसलमान र विभिन्न अति सीमान्तकृत जनसमुदाय मुसहर डोम हलखोर खतवे धोबी कुम्हार इत्यादि लाई राज्यको मूलधारमा ल्याउनैपर्छ  यसका लागि राज्यका विभिन्न निकायमा तराईका जनताको यथोचित प्रतिनिधित्व सुनिश्चित हुने व्यवस्था गरिनुपर्छ  यो नेपालको आमचाहना हो  यो माग कसरी पूरा हुनसक्छ त  यो अहिलेको मूल राजनीतिक प्रश्न हो  तराईमा बस्ने हरेक जातको नेपालीले आफूलाई अखण्ड नेपालको पक्षमा उभ्याएको छ र अब आउने दिनमा अझै स्पष्टताका साथ तराईमा नेपाली राष्ट्रियता बलियो भएर आउने छ  त्यहाँ रहेका ठालु हरूको भने बेग्लै चाहना छ  यो तराईका जनताको सशक्तीकरणको विरोधमा छ र यसले महिला अधिकारको त नामै सुन्न चाहँदैन  तराईको जमिनदार तथा ठालु वर्गले तबसम्म मात्रै आफ्नो नक्कली मधेसवाद जोगाउन सक्छ जबसम्म त्यहाँका आमगरिब तथा मेहनती जनताले उनीहरूको मुखुन्डो उघारेर हेर्ने आँट गर्दैनन्  अहिले परिस्थितिले उनीहरूको मुखुन्डो केही मात्रामा च्यातिदिएको छ  त्यसलाई पुरै च्यातेर उनीहरूको वास्तविक अनुहार तराईका जनताले हेर्न बाँकी छ   
	 को क्रान्तिको वास्तविक उद्देश्य आधारभूत तहमा बढीभन्दा बढी अधिकार पुर्याएर आम जनतालाई वास्तविक स्वशासन दिनु थियो  यस क्रान्तिले गरिबी बेरोजगारी अभाव तथा विभिन्न भेदभाव समाधान गर्ने उद्देश्य बोकेको थियो  यस क्रान्तिमा संघीयताको माग कही पनि उठेको थिएन  तर बढीभन्दा बढी विकेन्द्रीकरण सबैको चाहना थियो  सानासाना आञ्चलिक र स्थानीय स्तरका आर्थिक योजना र प्रशासनिक कामका लागि सिंहदरबार नै धाउनुपर्ने कुराको अन्त्य होस् भन्ने सबैको चाहना थियो  जनताको यही चाहनालाई सम्बोधन गर्न संघीयता बढी उपयुक्त हुन्छ भनेर देश संघीय ढाँचामा जान तयार भएका हो   
	कसैले मनमा नेपालको एकता र प्रगतिका विरुद्धको दुर्भावना राखेको छैन भने उसले स्थानीय सरकारको व्यवस्था संविधानमै होस् भन्ने चाहन्छ   को आन्दोलन पहिलेको स्थानीय निकायलाई स्थानीय सरकारकै रूपमा बढाउनुपर्छ भन्ने माग उतिखेरै पनि उठेको हो  स्थानीय निकाय हुँदा आधारभूत तहमा बजेटको अत्यधिक बढी सदुपयोग भएको थियो  यही भावनाका आधारमा संविधानसभाको सम्बन्धित विषयगत समितिले केन्द्र प्रदेश र स्थानीय गरी तीन तहका सरकारको संवैधानिक व्यवस्था गर्ने कुरा सर्वसम्मतिबाट पारित गरेको थियो  प्राकृतिक स्रोत आर्थिक अधिकार र राजस्व बाँडफाँड समितिले सर्वसम्मतिबाट यही अवधारणाअनुसार तीन तहका सरकारमा अधिकारको बाँडफाँडको सूची तयार गरेको थियो  स्थानीय सरकार बन्नसक्दा सामान्यतया पहिलेका जिल्ला विकास समितिका इलाका बराबरको भूगोलमा गाउँ सरकार र नगरपालिकाको नगर सरकार हुने थियो  यसले हिमालपहाडतराई तीनै क्षेत्रका जनताको शासनसत्तामा स्थानीय स्तरबाटै सहभागिता जुटाउने थियो  यस कुराको आफूलाई मधेसवादी भन्नेहरूले किन विरोध गरिरहेका छन् त  यसको एउटै उद्देश्य हो उनीहरू जनताको स्वशासन र सहभागितामूलक सुशासनको पक्षमा छैनन्  मधेसको नाममा राजनीतिमा आएका जमिनदार र ठालुहरू जनता अधिकारसम्पन्न भएको हेर्न चाहँदैनन्  जनता अधिकारसम्पन्न भए भने भविष्यमा स्वतन्त्रतापूर्वक मतदान गर्न सक्षम हुनेछन् र उनीहरूका डरधाकधम्कीबाट डराउने छैनन्   
	अहिले स्थानीय सरकारको प्रावधान संविधानमा राखिने हो कि भनेर मधेसका जमिनदारहरू यसरी डराएका छन् कि उनीहरूले त्रिचन्द्र कलेज खोल्दा चन्द्रशमशेर रोएको सम्झना गराइरहेका छन्  यसैले उनीहरू नेपाली राजनीतिको तरलतामा सौदाबाजी गर्दै कुनै पनि हालतमा स्थानीय सरकारको प्रावधान नराखियोस् र राखिए पनि त्यसलाई स्वतन्त्र संवैधानिक हैसियतमा होइन आफ्नो प्रान्तीय जमिनदारीको मातहतमा अधिकारविहीन बनाइयोस् भनेर लागिपरेका छन्  स्थानीय सरकारलाई अधिकारविहीन बनाउनु जत्तिको जनघात अरु केही हुनसक्दैन  जनताले स्थानीय तहको सरकार पनि बनाउन नपाउने हो भने क्रान्ति या अग्रगामी व्यवस्थाको के अर्थ   
	सिंहदरबार टाढा भयो भनेर जनताले संघीयतामा जान चाहेका हुन्  यसबाहेक तराईका जनताका अरु माग पनि छन् शासनसत्तामा तराईका जनताको प्रतिनिधित्व बढाइयोस् तराईमा रहेका भाषिक र सांस्कृतिक विविधताजन्य पहिचानहरूको कदर गरियोस् प्रान्तीय र स्थानीय तहका सरकारहरूमा स्थानीय भाषामै काम गर्न र निवेदन दिन सकियोस्  यसका लागि तराईको विविधतालाई हेर्दा पूर्वदेखि पश्चिमसम्म कम्तीमा पनि  वटा प्रान्तको आवश्यकता पर्छ  यसो भयो भने प्रान्तीय विधायिकामा पनि तराईका जनताको बढीभन्दा बढी प्रतिनिधित्व हुनेछ भने राष्ट्रिय सभामा पनि प्रत्येक प्रदेशबाट समान संख्यामा प्रतिनिधि पठाउँदा तराईका जनताकै प्रतितिधित्व बढ्नेछ  दुई सदनात्मक व्यवस्था हुने संघीय मुलुकका राष्ट्रिय सभामा प्रत्येक प्रान्तबाट समान संख्यामा प्रतिनिधि पठाइन्छ  यसकारण तराईमा बढी प्रान्त हुँदा नै राष्ट्रिय विधायिकामा पनि बढी प्रतिनिधित्वको सुनिश्चितता गर्न सकिनेछ  तर यसका विपरीत किन समग्र तराईमा एक प्रदेश नभए बढीमा दुई प्रदेशको नारा लगाइँदैछ  तराईमा कम प्रदेश बनाउने कुराले न त्यहाँको विविधतालाई समेट्छ न त्यसले तराईका जनताको प्रतिनिधित्व नै बढाउँछ  एक मधेस एक प्रदेश वा तराईमा कम प्रदेश बनाउनु भनेको काठमाडौंको सिंहदरबार झिकेर तराईमा सार्ने कुरामात्रै हुनेछ जनताको सहभागिता बढाउन सकिने छैन  के एक मधेसको नारा लगाउनेहरूले यो कुरा बुझेका छैनन् त  उनीहरूले कुरा नबुझेका होइनन् जनतालाई दास बनाउन खोजेका मात्रै हुन्   
	विभिन्न समुदायको पहिचानको मुद्दा अहिले राष्ट्रिय राजनीतिको केन्द्रभागमा छ  यो मुद्दाको सारतत्व तराईमधेसको पहिचानसँग महत्वपूर्ण ढंगले जोडिएका छन्  एक स्थानीय वा आञ्चलिक भाषाको जगेर्ना दुई सम्बन्धित समुदायको संस्कृति र तीन साशनसत्तामा सहभागिता  तराईको जनकपुर र आसपासको क्षेत्रमा मैथिली मध्यमा भोजपुरी पश्चिममा अवधी र सुदूर पश्चिममा थारु भाषा बोल्नेको बहुलता छ  स्थानीय वा प्रान्तीय क्षेत्रका सरकारहरूका कामकाजका सन्दर्भमा नेपाली र सम्बन्धित प्रान्तीय भाषा दुबैमध्ये कुनै एक प्रयोग गरेर कामकाज गर्न पाउने र लोकसेवा आयोगका परीक्षामा मान्यताप्राप्त प्रान्तीय भाषामा परीक्षा दिन पाउने कुराले भाषिक पहिचानको मुद्दालाई समेट्छ  आआफ्नो संस्कृतिको संरक्षण र विकास गर्ने कुरा कुनै संविधानमा नलेखिए पनि नेपालमा यो शताब्दीयौंदेखि प्रयोगमा छ  धर्म र संस्कृतिको मामिलामा नेपाल जत्तिको उदार राज्य र समाज संसारमा विरलै होलान्  सांस्कृतिक अधिकारलाई संविधान वा कानुनमा समेट्ने कुरामा कसैको पनि फरकमत छैन  जहाँसम्म शासनसत्तामा सहभागिताको प्रश्न छ त्यसका लागि शासनका बढी ठाउँहरू बनाउनु नै उपयुक्त हुन्छ  अहिले किन मधेसमा एक प्रदेश वा नारायणी नदीको पूर्व र पश्चिम गरी बढीमा दुई प्रान्त बनाउने कुरा आइरहेका छन्  वास्तवमा यस्तो अवधारणा राख्नेहरू आफैं संघीयता वा विकेन्द्रीकरणका घोर विरोधी देखिन्छन्  समग्र तराईलाई एक प्रदेश बनाउन खोज्नेहरू वास्तवमा मधेसी जनताको स्वतन्त्रता र सहभागितामूलक लोकतन्त्रका विरोधी हुन्   
	एमालेको संघीय मामिला विभागका प्रमुख परशुराम मेघी गुरुङले ज्यादै गहिरो अध्ययन गरेर गज्जबको समाधान सारेका छन्  हिजोका जिल्ला विकास समितिका करिब  गाउँ क्षेत्रका इलाकालाई गाउँ सरकार र नगर र नगरोन्मुख करिब  नगर इलाकालाई नगर सरकार बनाउनेगरी स्थानीय सरकारको अवधारणामा जानुपर्ने उनको ठहर छ  मसिनो गरी हेर्दा हिजोका जिविसका ग्रामीण क्षेत्रका ती  इलाकाहरू यसरी बनेका रहेछन् कि त्यहाँ कुनै न कुनै जाति जनजाति र दलितहरूको बहुमत घटीमा  प्रतिशत हुन आउने रहेछ  जिविसका इलाकाहरूलाई स्थानीय सरकार बनाउँदा झन्डै  स्थानमा त दलितहरूको अत्यधिक बहुमत हुनेरहेछ  यसरी जातीय पहिचानको विषयलाई स्थानीय सरकारमा अगाडि सार्ने हो भने कुनै समस्या नपर्ने देखिन्छ  अहिले कुनै पनि ढंगले प्रदेश बनाउँदा कुनै जनजातिको कतै पनि एक चौथाइभन्दा बढी बहुलता देखिंदैन  यसैले जातीय आधारमा प्रदेशको नामकरण हुनुहुँदैन भन्ने आवाज उठेको हो  जिविसका इलाकाहरूको स्थानीय सरकारको अवधारणामा जाँदा प्रत्येक भूगोलमा कसै न कसैको  प्रतिशतभन्दा बढी बहुमत हुने भएपछि त्यहाँ जातीय नाम राख्दा कसैको पनि विरोध हुने अवस्था रहँदैन  यति सजिलो समाधानलाई मानिसहरूले किन नमानेका होलान् भनेर आश्चर्य लाग्छ   
	समग्र तराईलाई एक वा दुई प्रदेश बनाउँदा न भाषिक विविधता समेटिन्छ न सांस्कृतिक न जातीय विविधता नै  यस्तो स्थितिमा जनजातिको पहिचानको माग गर्नेहरू र एक मधेस एक प्रदेशको माग गर्नेहरू कुन सूत्रका आधारमा एकजुट हुनुपर्ने निष्कर्षमा पुगेका होलान्  यी दुईथरी मागको तालमेल हुने कतै ठाउँ देखिंदैन  यसले त बरु राष्ट्र कमजोर बनाउन चाहनेहरूलाई नै मलजल मिलिरहेको छ  के अझै पनि तराईका जनतालाई मधेसवादको खोल ओढेका मठाधीशहरूले मूर्ख बनाइरहन सक्लान्  तराईका जनता जागिसकेका छन् र अब निश्चय नै तराईमा कम प्रदेश बनाएर जमिनदारी चलाउन चाहनेका विरुद्ध उठ्नेछन्  
	 
	 
	 
	
"
