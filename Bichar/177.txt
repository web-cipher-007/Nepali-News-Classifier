अस्ताउँदै राष्ट्रिय एसएलसीयस वर्षको एसएलसी परीक्षाको अन्तसँगै  वर्ष लामो इतिहास बोकेको राष्ट्रिय एसएलसी परीक्षाको आयु अब एक वर्षमात्र बाँकी छ "
	यस वर्षको एसएलसी परीक्षाको अन्तसँगै  वर्ष लामो इतिहास बोकेको राष्ट्रिय एसएलसी परीक्षाको आयु अब एक वर्षमात्र बाँकी छ  एसएलसीलाई नेपालमा सबैभन्दा बढी महत्त्व दिइएको परीक्षाका रूपमा लिइन्छ  पहाडी ग्रामीण भेगदेखि तराई भेगसम्म एसएलसी एउटा यस्तो मापनविन्दु बनेको छ जसलाई आधार बनाएर व्यक्तिको पहिचान गरिन्छ  बजारमा जागिर खोज्न होस् वा केटीहरूको विवाहको न्यूनतम योग्यता होस् एसएलसी उत्तीर्ण भए वा नभएको कुरा बढी चासोको विषय बन्छ  सरकारी जागिरमा राजपत्र अनङ्कति द्वितीय श्रेणीको पद वा प्राथमिक तहको शिक्षकको न्यूनतम योग्यता नै एसएलसी उत्तीर्ण राखिएको छ  घरको आर्थिक अवस्थामा सहयोग गर्नुपर्ने कैयौं युवा एसएलसी उत्तीर्ण गरे लगत्तै खरदार पदमा लोकसेवा दिने तयारी गर्छन्  एसएलसी पनि गर्न नसकी पियन पदमा हल्लिनुपर्ने बाध्यतामा हजारौं युवा परेका छन्  यसरी एसएलसी एउटा यस्तो सन्दर्भविन्दु बनेको छ जसबाट जीवनका विभिन्न पाटोमा प्रभाव पर्न गएको छ  
	उच्च माध्यमिक तह कक्षा  र  को शिक्षा ग्रहण गर्न त एसएलसी अनिवार्य नै छ  अझ पुरानो कुरा गर्ने हो भने विश्वविद्यालयको प्रवीणता प्रमाणपत्र तह वा आईए आईएस्सी आईकम आईएडजस्ता विषयहमा भर्ना हुन पनि एसएलसी नै अनिवार्य थियो  केही दशक अघिसम्म खासगरी ग्रामीण भेगमा धेरै शिक्षित व्यक्तिहरूको बाहुल्यता नहुने कारणले कसैले एसएलसी पास गर्यो भने त्यो ठूलै खबरको विषय बन्थ्यो  अहिले पनि दलित जनजाति पछाडि पारिएका समूह भिन्न क्षमता भएका समूहमध्ये कसैले एसएलसी पास गर्यो भने त्यो चर्चाको विषयभित्र पर्छ  
	यति धेरै महत्व बोकेको कारणले नै सबै घरमा एसएलसीबारे चासो हुन्छ  एसएलसीमा आफ्ना केटाकेटी परीक्षा दिने हुँदा त झनै त्यसको महत्त्वमाथि प्रकाश पारिन्छ भने परीक्षा दिने कोही नहुँदा पनि प्रत्येक घर एसएलसीको नामै सुन्दा आकषिर्त हुन पुग्छ  अचेल त एसएलसी पनि नगरी के गर्नु भन्ने मान्यताले गर्दा प्रौढहरूसमेत यसप्रति आकषिर्त र समर्पित भएका छन्  चाहे बुढेसकालमा विद्यालयमै भर्ना भएर होस् वा खुला विद्यालयमा नाम दर्ता गराएर होस् एसएलसीप्रतिको भोक प्रौढहरूले देखाएकै छन्  
	यसरी एसएलसी परीक्षा नेपाल र नेपालीका लागि अत्यावश्यक परीक्षा र सबैका लागि नभई नहुने परीक्षाको रूपमा अगाडि आएको छ  हामीले के कुरामा गर्व गर्नुपर्छ भने कमसेकम दस कक्षाको शिक्षालाई हाम्रो शिक्षा पद्धतिले एउटा महत्त्वको विषय बनायो र त्यसैका आधारमा व्यक्तिका क्षमता अनुमान गर्ने प्रथा बसाल्यो  व्यक्तिको मात्र किन  विद्यालयविद्यालयबीच प्रतिस्पर्धा गराउने पनि एसएलसी परीक्षा नै हो  एसएलसीकै कारण विद्यालयका प्रध्ाानाध्यापकहरू कसरी गुणस्तरीय शिक्षा प्रदान गर्ने र कसरी शतप्रतिशत विद्यार्थी उत्तीर्ण गराउन सकिन्छ भन्ने चिन्तामा रहेको प्रस्ट देख्न सकिन्छ  कुनै पनि विद्यालयमा हेर्ने हो भने तल्ला कक्षाहरूमा भन्दा माथिल्ला कक्षाहरूमा विद्यालयको ध्यान बढी आकृष्ट भएको पाइन्छ  अझ कतिपय विद्यालयहरूले त एसएलसी परीक्षाका लागि तयार पार्न आफ्ना विद्यार्थीहरूलाई विद्यालयको छात्रावासमै आवश्यक कोचिङ गर्ने र सबै विद्यार्थीलाई तीन महिनासम्म विद्यालयभित्रै बन्दी बनाएर तयारी गराउने प्रचलन छ  
	एसएलसीकै नतिजालाई आधार बनाएर विद्यालयहरूको मूल्याङ्कन हुने र त्यसैका आधारमा राज्यले राष्ट्रिय शिल्ड पनि प्रदान गर्ने परम्पराले त झन् जसरी भए पनि एसएलसीमा अधिकतम विद्यार्थी उत्तीर्ण गराउनेतर्फ विद्यालयहरू र विद्यालय रहेको समुदाय नै तँछाडमछाड गरेर लागेको अवस्था छ  अझ नामले संस्थागत तर व्यवहारले व्यक्तिगत रूपमा खोलिएका कथित निजी विद्यालयहरूको त कुरा गरेरै साध्य छैन  उनीहरू शिक्षाको सम्पूर्ण लक्ष्य एसएलसीलाई नै बनाउँछन् र यसैका आधारमा एसएलसीभन्दा तलका कक्षा र एसएलसीभन्दा माथिका कक्षामा शिक्षाको व्यापार गर्छन्   
	एसएलसीकै कारण विद्यालयविद्यालयबीच अस्वस्थ प्रतिस्पर्धा पनि प्रशस्तै भएका छन्  विभिन्न प्रलोभनमा पारेर एउटा विद्यालयको विद्यार्थी अर्को विद्यालयले तान्ने परम्परा निजी क्षेत्रमा प्रशस्तै भेट्न सकिन्छ  त्योभन्दा पनि डरलाग्दो कुरा त राम्ररी पढाइरहेका एउटा विद्यालयका शिक्षक अर्को विद्यालयले बढी पैसा तिरेर चोर्ने काम पनि निजी विद्यालयका संस्थापकहरूले नगरेका होइनन्  एसएलसीमा सबैभन्दा राम्रो गर्ने दस जनाको नाम बोर्डमा निकाल्ने प्रथा नेपालमा धेरै दशक कायम रह्यो  निजी विद्यालयको बोलवाला हुनु अघि यो स्वच्छ प्रतिस्पर्धाको रूपले लिइन्थ्यो र त्यसको महत्व धेरै थियो   सालपछि क्रमशः बोर्डमा विद्यार्थी निकाल्ने नाममा भएका घिनलाग्दा हर्कतहरूले गर्दा बोर्डको महत्त्व प्रत्येक वर्ष विवादित रूपमा देखापर्न थाल्यो  बोर्ड र बि्रफकेसलाई सँगै राखेर हेर्न थालियो  एसएलसी परीक्षाको मर्यादामै आँच पुग्ने गरी सुरु भएको यस्तो अस्वस्थ परम्पराले पुरै शिक्षा पद्धतिभित्र धमिरा लाग्न सुरु भएपछि एसएलसीबाट बोर्ड प्रथा खारेज गरियो र उत्कृष्ट छात्र र उत्कृष्ट छात्राको नाममात्र प्रकाशित गर्ने परम्परा बसाल्न खोजियो  तर त्यसमा पनि वक्रदृष्टि पर्न थालेपछि अहिले केही पनि नभनी नतिजालाई डिस्टिङसन प्रथम श्रेणी द्वितीय श्रेणी र तृतीय श्रेणीका रूपमा मात्र लिन थालिएको छ  यसरी नतिजा निकाल्दा पनि पत्रपत्रिकामा बोर्ड फस्ट भनी विज्ञापन गर्न र त्यस्ता विद्यार्थीलाई विभिन्न प्रलोभन देखाई आफ्नो विद्यालयमा भर्ना गर्न मरिहत्ते गर्ने शैक्षिक व्यापारीहरूमा भने कमी आएको छैन  
	च्ााहिँदोभन्दा बढी नै महत्त्व पाएको एसएलसी परीक्षाको महिमाले गर्दा नै परीक्षा नियन्त्रण कार्यालयलाई बर्सेनि यसको लाज जोगाउन हम्मेहम्मे परेको छ  प्रत्येक वर्ष एसएलसी परीक्षालाई मर्यादित बनाउन शिक्षा मन्त्रालयले कानुन बनाउँछ कहिले  लाख जरिवाना त कहिले  महिना कैदको सूचना गरेर  तुलनात्मक रूपमा  सालको परीक्षा मर्यादित र व्यवस्थित भएको मूल्याङ्कन गर्दै सरकारले तत्कालीन परीक्षा नियन्त्रकलाई उत्कृष्ट प्रशासकको रूपमा पुरस्कृत पनि नगरेको होइन  तर त्यसै वर्ष एसएलसीमा सामुदायिक विद्यालयबाट उत्तीर्ण हुनेको प्रतिशत  मा नझरेको पनि होइन  परीक्षामा कडाइ गरिएकै कारण परीक्षाफल खस्केको विश्लेषण गरियो र त्यसभन्दा अघिका उत्तीर्ण प्रतिशत परीक्षाको भ्रष्ट व्यवस्थापनका कारणले नै रहेछ भन्ने विश्लेषणसमेत गरियो  
	व्यक्तिगत रूपमा पनि एसएलसी परीक्षालाई इज्जतसँग जोडेर हेर्ने परम्परा बसेकोले नै परीक्षामा असफल भएर ज्यानै त्याग्नेहरूको संख्या प्रत्येक वर्ष थपिंदो छ  अझ अगाडिको कुरा गर्नुपर्दा तराईका केही जिल्ला एसएलसीकै कारणले बदनाम भएको पाइन्छ  काठमाडौं उपत्यका लगायत अन्य पहाडी जिल्लाबाट केन्द्र परिवर्तन गर्नेहरूको ठूलो घुइँचो लाग्न थालेपछि केन्द्र परिवर्तन प्रथामा परीक्षा नियन्त्रण कार्यालयले रोक लगाउन थालेको हो  निजी विद्यालयमा पनि एसएलसीका अनेकन विकृति नदेखिएका होइनन् कति त अझै समाप्त भएको छैन  आपनो विद्यालयबाट परीक्षा दिनेमध्ये प्रथम श्रेणी आउन नसक्ने विद्यार्थीहरूलाई सेन्टअप परीक्षामै अनुत्तीर्ण गराउने वा त्यतिखेर प्रचलित जिल्ला शिक्षा कार्यालयतर्फबाट प्राइभेट एसएलसी दिन लगाउने जस्ता अनैतिक काम प्रशस्तै भएका छन्  कक्षा  उत्तीर्ण गरी दुई वर्ष व्यक्तिगत रूपमा कुनै शिक्षक वा शिक्षक समूहसँग अध्ययन गरेको कसैले प्रमाणित गरिदिएमा जिल्ला शिक्षा कार्यालयले प्राइभेट रूपमा एसएलसीमा समावेश गराउने परम्परा थियो  यसमा ठूलै विकृति देखिन थालेपछि शैक्षिक जनशक्ति विकास केन्द्रअन्तर्गत खोलिएका खुला विद्यालयहरूमार्फत मात्र एसएलसीमा प्रवेश पाउनेगरी प्राइभेट एसएलसी हटाइएको पाइन्छ  यसबाट राजधानीमा च्याउझैं उम्रेका एसएलसी ट्युसन सेन्टरहरूको बिचल्ली भएको यथार्थ हाम्रोसामु छ  सुधारका यस्ता अनेकन प्रयासका बाबजुद यसै वर्षको एसएलसीमा पनि चिट चोर्ने र चोराउने परीक्षामा कडाइ गर्नेउपर ढुङ्गामुढा वा आक्रमण गर्ने संगठित रूपमा नै परीक्षा केन्द्र कब्जा गर्न खोज्ने आपराधिक गतिविधि भने हटिनसकेको प्रस्टै देख्न पाइएको छ  त्यस्तै उच्च माध्यमिक तहमा छात्रवृत्ति पाइने प्रलोभनमा निजी विद्यालयमा पढ्नेले पनि सामुदायिक विद्यालयमा समेत नाम दर्ता गरी दोहोरो दर्ता गर्ने  हजार विद्यार्थी फेला परेका छन्  यसरी बर्सेनि नयाँनयाँ समस्या थेग्दै अब एक वर्षपछि राष्ट्रिय रूपमा एसएलसी परीक्षा हामीबाट बिदा हुँदैछ सदाका लागि  सरकारले विद्यालय क्षेत्र सुधार कार्यक्रम अन्तर्गत आधारभूत शिक्षा  र माध्यमिक शिक्षा  को विद्यालय पुनर्संरचनाको सुरुवात गरिसकेको र प्रस्तावित योजनाअनुसार कक्षा  को अन्तमा लिइने एसएलसीलाई क्षेत्रीयस्तरमा गर्ने र कक्षा  को अन्तमा लिइने परीक्षामात्र अहिलेको एसएलसीजस्तो राष्ट्रिय परीक्षाको रूपमा लिने प्रावधान गरेको छ  यो अहिलेको राज्य संरचनाअनुसार  टुक्रामा विभाजित हुनेछ  अझ राज्य पुनर्संरचनासहितको संविधान जारी भएमा यो कति टुक्रामा विभक्त हुने हो भन्ने टुङ्गो छैन  जति टुक्रामा विभाजित भए पनि एसएलसीको महत्त्व कम हुन अझै निकै वर्ष लाग्नेछ  त्यसैले यसको मर्यादा जोगाउनु हामी सबैको कर्तव्य हो   
	 
	 
	 
	 
	 
	 
"
