उपभोक्ताः अराजक बजारतन्त्रको सिकारधादिङका किसानले  दिनअघि धार्केमा ट्रक नियन्त्रणमा लिएपछि बहुराष्ट्रिय "
	धादिङका किसानले  दिनअघि धार्केमा ट्रक नियन्त्रणमा लिएपछि बहुराष्ट्रिय फास्ट फुड चेन केएफसीले भारतबाट अवैध रूपमा कुखुराको मासु ल्याउने गरेको खुलासा भयो  नेपाली कुखुराको मासु गुणस्तरीय नभएको दाबी गर्दै ब्राजिल र थाइल्यान्डबाट मासु ल्याउने बताउँदै आएको केएफसीले ल्याएको उक्त मासु पशु क्वारेन्टाइन टोलीले खान उपयुक्त नभएको बताएपछि प्रश्न उठेको छ केएफसीसमेत उपभोक्ताको स्वास्थ्यप्रति यो विघ्न उदासीन   
	वाणिज्य तथा आपूर्ति व्यवस्थापन विभागका निर्देशक प्रेमप्रसाद पौडेलले बजार अनुगमनका क्रममा केहीअघि  सय मिलिलिटरको सनलाइट ब्रान्डको सनफ्लावर तेल उपभोक्ताले  लिटरको ठानेर किनिरहेको भेटे  उक्त तेलको पाउच झन्डै  लिटरको तेलको पाउचको आकार बराबर थियो  पसलले पनि यो तेल अलि सस्तो छ भन्दै बेचिरहेको थियो  खासमा त्यतिबेला एकलिटर सनपलावर तेलको मूल्य  सय  थियो भने सनलाइट ब्रान्डको उक्त तेलको मूल्य  सय  रुपैयाँ थियो  अर्थात् पसलेले भनेजस्तो सस्तो थिएन  तर उपभोक्ताहरू सस्तो भनेर ठगिइरहेका थिए  उत्पादकले  सय मिलिलिटरको पाउच तेल उत्पादन गर्ने अनुमति पाएकाले विभागले केही गर्न सकेन   
	ग्यास सिलिन्डर तथा रेगुलेटरको खराबीका कारण  वर्षयता काठमाडौं उपत्यकामा मात्र साढे  दर्जनभन्दा बढी आगलागी भए  त्यसबाट करिब  वर्षअघि सभासद रामकुमारी यादवको ज्यान गयो भने करिब एक दर्जन घाइते भए  सरकारले मापदण्ड नबनाउँदै मुलुकमा झन्डै  दर्जन ग्यास प्लान्ट स्थापना भएकाले यस्तो अवस्था आएको हो  
	महानगरपालिका र ठेकेदारको लापरबाहीका कारण रकम निकासा भएको डेढ वर्ष पुग्न लाग्दा पनि पशु वधस्थल बन्नसकेको छैन  यसबाट गुणस्तरीय मासु उत्पादन हुन नसकी उपभोक्ता मारमा छन्  काठमाडौं उपत्यकाका विभिन्न  स्थानमा वधशाला निर्माणका लागि अर्थ मन्त्रालयले  मै  करोड  लाख रुपैयाँ दिएको थियो   
	उपभोक्ता अधिकार रक्षाका लागि उपभोक्ता सञ्जालले गत कात्तिक  गते औषधी व्यवस्था विभागमा बोतलभित्र सिसाको टुक्रा भएको सलाइन पानीसहित उक्त सलाइन पानी उत्पादक हिन्दुस्थान फर्मासिटिकल्सलाई कारबाही गर्न आवेदन दियो  त्यस विषयमा विभागले के कस्तो कारबाही गर्यो सञ्जालले कुनै जानकारी पाएको छैन   
	यी केही उदाहरण हुन् जसले हाम्रो बजार र त्यसको अनुगमन गर्ने सरकारी संयन्त्रको उदासीनता झल्किन्छ  यसबाट हाम्रा उपभोक्ताहरू अराजक बजारतन्त्रबाट  
	कति धेरै प्रताडित रहेछन् भन्ने पनि देखाउँछ  के खाद्य सामग्री के स्वास्थ्य सामग्री अनि के सेवाको उपलब्धता सबैतिर नेपाली उपभोक्ता ठगिएकै छन्   
	नियमनको नौटङ्की 
	बाबुराम सरकारले बजार प्रणाली असफल भएको ठान्यो  बजार प्रणालीलाई ठाउँमा ल्याउन सरकारले आवश्यक सेवा सञ्चालन ऐन टेकेर गत भदौ  मा  अत्यावश्यकीय उपभोग्य वस्तुको अधिकतम खुद्रा बिक्री मूल्य तोक्यो  अर्थात् बजार हस्तक्षेप गर्यो  अधिकतम खुद्रा बिक्री मूल्य कार्यान्वयनमा आउन नसकेको राष्ट्रिय उपभोक्ता मञ्चको पटकपटकको मूल्य सूची संकलनले देखाएको छ  बरु खुला बजार अर्थ नीतिमाथि धावा बोल्दै गरेको बजार हस्तक्षेपका कारण सरकारले निजी क्षेत्रबाट विरोध सामना गर्नुपर्यो   
	विभिन्न नियामक निकायबीच समन्वय गरी प्रभावकारी बजार अनुगमनबाट असल शासनको प्रत्याभूति दिन बाबुराम सरकारले संयुक्त बजार अनुगमन निर्देशिका जारी गर्यो  कतिसम्म भने उपभोक्तालाई बजार ठगीको मारबाट उद्धार गर्न प्रधानमन्त्री बाबुराम भट्टराई आफै तम्सिए  उनी मिठाइ पसलदेखि मुग्लिङको भात होटल हेर्नसम्म गए  उनका मन्त्री र उच्चपदस्थ कर्मचारीहरूले त्यसैको सिको गरे  तर यी सबै प्रयत्नहरू बजार अनुगमनका दोषीमाथि सख्त कारबाही हुन नसक्दा हावादारी सावित  
	भएका छन्  सरकारी तथ्याङ्कले नै बजार अनुगमनमा  प्रतिशतभन्दा बढी दोषीले उन्मुक्ति पाएको देखाउँछ   
	दोषीलाई उन्मुक्ति 
	चालु आवको पहिलो चौमासिकमा बजारमा अराजकता मच्चाउने  वटा व्यवसायी विरुद्धमात्र वाणिज्य तथा आपूर्ति व्यवस्थापन विभागले मुद्दा दायर गरेको छ  विभागको संयोजकत्वमा यो अवधिमा  सय  व्यवसाय अनुगमन गरिएको थियो  अनुगमनबाट त्यसमध्ये कम्तीमा  प्रतिशत व्यवसायी दोषी देखिएका थिए  तर ती सबैले गल्ती सुधार गर्ने कबुलमा उन्मुक्ति पाए  यो अवधिमा काठमाडौं उपत्यकाका करिब  दर्जन होटल रेस्टुरेन्ट र मिठाइ पसल अनुगमन गर्यो  गुणस्तरहीन खाद्यपदार्थ उत्पादन गर्ने झन्डै आधा दर्जनभन्दा बढी रेस्टुराँ र मिठाइ पसल केही समय बन्द गरिए भने डेढ दर्जन गुणस्तरहीन खाद्य तथा पेयपदार्थ नष्ट गरियो  विभागले बाँकी करिब साढे  दर्जन रेस्टुरेन्ट र मिठाइ पसललाई सरसफाइमा सुधार गर्न निर्देशन दिएर उन्मुक्ति दियो  
	उपभोक्ता संरक्षण ऐनअनुसार कारबाही गर्न सरकारी वकिलको राय लिएर अदालतमा मुद्दा चलाउनुपर्छ विभागका निर्देशक प्रेमप्रसाद पौडेल भन्छन् मूल्य सूची नराखेको वा साइनबोर्ड नराखेको जस्ता गल्ती भएका व्यवसायीलाई मुद्दा लगाउन सरकारी वकिल तयार हुनुपर्छ र भए पनि त्यसरी मुद्दा लगाउँदै बस्ने हो भने मुद्दाको संख्या सयौं पुग्छन् जसका लागि जनशक्ति छैन  
	संख्याका हिसाबले पहिलो चौमासिकमा भएको अनुगमन हालसम्मकै उच्च हो  तर यो अनुगमनले जनताले महसुस गर्नेगरी बजारमा अराजकता मच्चाउने व्यवसायीलाई कारबाही गर्न सकेन  लामो तयारीपछि विभागले गल्तीअनुसार  हजार रुपैयाँसम्म अनस्पट जरिवाना गर्नसक्ने प्रावधान भएको उपभोक्ता संरक्षण ऐनको मस्यौदा संसदमा पुगेको थियो  तर संविधानसभा विघटनसँगै उक्त ऐन संशोधन हुनसकेन  हरेकलाई मुद्दा हालेर सकिन्न बजार अनुगमन तथा उपभोक्ता संरक्षण शाखा प्रमुखसमेत रहेका पौडेल भन्छन् अनस्पट जरिवाना गर्ने अर्धन्यायिक अधिकार नभएसम्म अनुगमनका धेरै दोषीलाई सचेत गराएरमात्र छाड्न सकिने अवस्था छ  
	पहिलो चौमासिकको अनुगमन सरकारको बिना आर्थिक लगानी सम्भव भएकाले र त्यसले बजार चेतना जगाउने काम गरेकाले विभागले उपलब्धिकै रूपमा लिएको छ  त्यसमाथि अनुगमनमात्र नभएर अनुगमन संयोजनको समेत जिम्मेवारी लादिएको वाणिज्य तथा आपूर्ति व्यवस्थापन विभाग नामैले बजार अनुगमनसँग प्रत्यक्ष रूपमा सम्बन्ध राख्ने निकाय हो भन्ने बुझिन्न जसले त्यहाँका कर्मचारी र उपभोक्ता अधिकारवादीहरूले भन्ने गरेजस्तो बजार अनुगमनका लागिमात्र छुट्टै निकाय चाहिन्छ भन्ने तर्कमा बल पुर्याउँछ  विभागले देशभर बजार अनुगमन गर्न चालु आवका लागि  करोड  लाख रुपैयाँ मागेको थियो  तर सरकारले पहिलो चौमासिकका लागि भनेर विभागका लागि  लाख रुपैयाँ छुट्याएको छ  त्यो रकम पनि पहिलो चौमासिक अनुगमन सकिएको एक महिना बितिसक्दा विभागले पाएको छैन  त्यस्तै सुरक्षा जोखिम मोलेर बजार अनुगमनमा खटिने कर्मचारीलाई खाजा र खानाका लागि एक दिनको तलब अनुगमन भत्ता दिन अर्थ मन्त्रालयले अस्वीकार गरेपछि उनीहरू आफ्नै खल्तीबाट खर्च बेहोर्न बाध्य छन्  शून्य लगानीमा परिवर्तन सम्भव छैन पौडेल भन्छन् यसरी राम्रो नतिजा खोजेर पाइन्न   
	बजार प्रणालीमा प्रश्न 
	माग र आपूर्तिको सिद्धान्तअनुसार वस्तु र सेवाको मूल्य बजारले नै निर्धारण गर्ने विकसित पुँजीवादी अर्थतन्त्रको सिको गर्दै नेपालले पनि  पछि खुला बजार अर्थनीति अवलम्बन गरेको हो  खुला बजारमा निजी क्षेत्रबीच प्रतिस्पर्धा भई उपभोक्ताले उचित मोलमा गुणस्तरीय वस्तु र सेवा पाउने सरकारी सोचले काम गरेन  निजी क्षेत्रले सिन्डिकेट र कार्टेलिङ गरे त्यसलाई असफल पार्न खाद्य संस्थान नेसनल टे्रडिङ र साल्ट टे्रडिङ संस्थानहरू स्थापना गरिएका थिए  तर ती संस्थानले समेत पर्याप्त मात्रामा उपभोग्य वस्तु बजारमा पठाएर निजी क्षेत्रसँग प्रतिस्पर्धा गरी मूल्य र गुणस्तरमा सन्तुलन कायम गर्न सकेनन्  र खुला बजार अर्थनीति धराशायी भयो  सरकारले खुला अर्थनीति अवलम्बन गरे पनि स्वतन्त्र र पूर्ण प्रतिस्पर्धाका लागि आवश्यक पूर्वाधार कहिल्यै तयार हुनसकेन पौडेलको भनाइ छ  
	पूर्ण प्रतिस्पर्धायुक्त बजारमा कुनै उत्पादकबिक्रेता वा उत्पादकबिक्रेताको सानो समूहले कुनै पनि वस्तुको मूल्यमा एकाधिकार कायम गर्न सक्दैनन्  यस्तो बजारमा बिक्रेता र क्रेताको संख्या विशाल हुन्छ  तर नेपालमा बिक्रेता थोक थोरै भए जसले उनीहरू सजिलै मिल्न र कार्टेलिङ गर्नसक्ने अवस्था सिर्जना भयो  उदाहरणका लागि दसैंको मुखैमा कुलेश्वरका केही दालचामल व्यापारीले कार्टेलिङ गरी चामलको मूल्य  प्रतिशतसम्म बढाए  त्यसपछि मात्र विभागले छापा मार्ने उद्देश्यले चामल गोदाम खोज्न थाल्यो  खासमा विभागले अरु थुप्रै पदार्थको व्यापारी जस्तै दालचामल व्यापारी पनि चिनेको छैन  कुनै पनि व्यापारीले दाल चामल वा कुनै निश्चित पदार्थ व्यापार गर्छु भनेर विभागमा व्यवसाय दर्ता गराएका छैनन्  उनीहरूले व्यवसाय दर्ता गर्दा धेरै वस्तु व्यापार गर्ने स्वीकृति लिएका छन्  कुन व्यापारीले के बेच्छ र उसको गोदाम कहाँ कुन मापदण्ड र क्षमताको हुन्छ भन्ने जानकारी विभागलाई छैन विभाग स्रोतको भनाइ छ यस्तो अवस्थामा कति व्यवसायी मिलेर कुन वस्तु वा सेवाको मूल्यमा कार्टेलिङ गरी नाफाखोरी गरिरहेका छन् भनेर जाँच्ने आधार रहन्न  खुद्रा पसल अनुगमन गरेर मूल्य र गुणस्तर नियन्त्रण गर्न सकिन्न  
	उपभोक्ता संरक्षण ऐनअनुसार विभागले वस्तु वा सेवाको उत्पादक थोक बिक्रेता र खुद्रा बिक्रेतासम्म अनुगमन गर्नुपर्छ  तर आजसम्म स्रोत उत्पादक मा अनुगमन भएकै छैन उपभोक्ता हित संरक्षण मञ्चका सचिव रामचन्द्र सिम्खडा भन्छन् थोक बिक्रेता तहमा पनि थोरैमात्र अनुगमन भएका छन्  यसरी वस्तु र सेवाको मूल्य र गुणस्तर सन्तुलनमा राख्न सकिन्न  उपभोक्ता अधिकार अनुसन्धान मञ्चका अध्यक्ष माधव तिमिल्सिना प्रभाव र दबाबमा परेर वस्तु उत्पादन हुने र  
	सेवा प्रदान गर्ने स्रोतसम्म अनुगमन हुन नसकेको दाबी गर्छन्   
	बाधा र अड्चनरहित बजार छनौटको अवसर पूर्ण सूचना शिक्षित उपभोक्ता एउटै वस्तुमा समान गुणस्तर आदि पूर्ण प्रतिस्पर्धात्मक बजारका केही सर्त हुन्  व्यवसाय दर्ता गर्न बाधाअड्चन नरहे पनि नेपाली बजारमा व्यवसायीले अन्य थुप्रै बाधाअड्चन बेहोर्नुपर्छ  बन्द हड्ताल चन्दा आतंक र ढुवानीमा सिन्डिकेट छ नाम बताउन नचाहने एक चामल व्यापारी भन्छन् त्यसमाथि भारतले निर्यात बन्द गरेकाले भन्सारका कर्मचारी र प्रहरीलाई रिझाएर दाल र चामलजस्ता पदार्थ स्मग्लिङ गर्नुपर्छ  अकुत नाफा कमाउने मनसायले मात्र नभएर यस्ता अड्चनले मूल्य अचाक्ली बढ्छ र उपभोक्ता मारमा पर्छन्  
	खुद्रा व्यापारी धेरै भए पनि बजार मूल्य निर्धारण गर्ने थोक व्यापारी सीमित रहेकाले उपभोक्ताका लागि छनौटको पर्याप्त अवसर छैन  त्यसमाथि वस्तु र सेवाबारे पूर्ण जानकारी दिने र त्यसबारे चासो राख्ने शिक्षित उपभोक्ता नभएको अध्यक्ष तिमिल्सिना बताउँछन्  भन्छन् यस्तो अवस्थामा बजार नियन्त्रणमा राखेर उपभोक्ताको हित जगेर्ना गर्न नसक्नु राज्यको कमजोरी हो  
	राज्यकै असफलता 
	केही महिनाअघि कीर्तिपुरको एउटा ग्यास डिपोमा कम तौलका ग्यास भेटिएपछि वाणिज्य तथा आपूर्ति व्यवस्थापन विभागले कारबाहीका लागि गुणस्तर तथा नापतौल विभाग पठायो  आफैँले प्रमाणित गरेको काँटाले तौल कम भएको देखाए पनि गुणस्तरले सिलिन्डरको तौल आफैँले नलिई डिपोलाई कारबाही गर्न नसक्ने जवाफ पठायो  वाणिज्य तथा आपूर्ति व्यवस्थापन विभाग संयुक्त बजार अनुगमन संयन्त्रको संयोजक भएको अवस्थामा पनि त्यसको प्रतिनिधिमात्र रहेको गुणस्तरले नटेरेपछि उक्त मुद्दा मन्त्रालय हुँदै प्रधानमन्त्री कार्यालय पुग्यो  दुई विभाग बीचको विवाद मुख्य सचिवले मिलाए  
	तर यस्तो घटना पहिलो होइन  गुणस्तरले यसअघि पनि अनुगमनमा आफ्नो प्रतिनिधि नभएको भन्दै सुकेधारास्थित एउटा पेट्रोल पम्पलाई कारबाही गर्न अस्वीकार गरेको थियो  त्यस्तै मर्यादाका हिसाबमा वाणिज्य तथा आपूर्ति व्यवस्थान विभाग माथिल्लो र जिल्ला प्रशासन कार्यालय तल्लो निकाय भए पनि काठमाडौंका पूर्वप्रमुख जिल्ला अधिकारी लक्ष्मीप्रसाद ढकाल विभागका तत्कालीन महानिर्देशक अनिल ठाकुरभन्दा वरिष्ठ सहसचिव भएकाले पदीय मर्यादा नमिल्दा अनुगमनका दोषीमाथि कारबाही प्रभावकारी हुनसकेको थिएन  पोर्टफोलियो नमिल्दा र अनुगमनकारी निकायबीच सहकार्यको नहुँदामात्र बजार अनुगमनका दोषीमाथि प्रभावकारी कारबाही नहुने गरेको होइन  इच्छाशक्ति हुने हो भने बजार अनुगमनका दोषीलाई कारबाही गर्ने कानुन पनि पर्याप्त छ अधिवक्तासमेत रहेका उपभोक्ता हित संरक्षण मञ्चका सचिव सिंखडा भन्छन् प्रणालीगत समस्या पनि जटिल छ   
	उपभोक्ता अदालत आवश्यक 
	संयुक्त बजार अनुगमन निर्देशिकाले वाणिज्य तथा आपूर्ति मन्त्रालय अन्तर्गत रहेको वाणिज्य तथा आपूर्ति व्यवस्थापन विभागलाई वस्तु तथा सेवा अनुगमन गर्ने सम्पूर्ण अधिकार दिएको छ  खासमा यही अधिकारले प्रणालीगत समस्या निम्त्याएको सिंखडाको भनाइ छ  वाणिज्यले वस्तु र सेवाका सम्पूर्ण क्षेत्रमा अनुगमन गर्ने भएपछि अन्य क्षेत्रगत कानुनअनुसार क्षेत्रगत अनुगमन गर्ने अन्य निकायले आफ्नो अधिकार क्षेत्र मिचिएको महसुस गरेका छन्  यसले इगो प्रोब्लम खडा गरेको छ  
	अनुगमनकारी अन्य सरकारी निकायमा उद्योग मन्त्रालय अन्तर्गत रहेको उद्योग विभाग र गुणस्तर कृषि मन्त्रालय अन्तर्गत रहेको खाद्य प्रविधि तथा गुण नियन्त्रण विभाग कृषि विभाग र पशुसेवा विभाग स्वास्थ मन्त्रालय अन्तर्गत रहेको औषधी व्यवस्था विभाग शिक्षा मन्त्रालय अन्तर्गत रहेको शिक्षा विभाग यातायात मन्त्रालय अन्तर्गत रहेको यातायात विभाग गृह मन्त्रालय अन्तर्गत रहेको जिल्ला प्रशासन कार्यालय र स्थानीय विकास मन्त्रालय अन्तर्गत रहेको स्थानीय निकाय छन्  यी निकायका आफ्नै क्षेत्रगत कानुन छन्  क्षेत्रगत कानुन भएका क्षेत्रगत निकाय कुनै एउटा मन्त्रालय अन्तर्गत रहेको वाणिज्यजस्तो निकायप्रति जवाफदेही हुनै सक्दैन सिंखडा भन्छन् अहिलेको समस्या यही हो कानुनको अभाव होइन  
	यी सबै निकायलाई एक ठाउँमा ल्याएर बजार अनुगमन प्रभावकारी बनाउन निर्देशिकाले संयुक्त बजार अनुगमन संयन्त्र गठन गरेको छ  संयन्त्रमा वाणिज्य तथा आपूर्ति व्यवस्थापन विभागलाई संयोजकको र अरुलाई प्रतिनिधिको भूमिकामा राखिनुले उनीहरूले आफूलाई अवमूल्यन भएको महसुस गरेका छन्  वाणिज्य तथा आपूर्ति व्यवस्थापन विभागले भनेको अटेर गर्दा कुनै दण्ड सजाय पनि हुने होइन सिंखडा भन्छन् त्यही भएकाले अनुगमनकारी निकायबीच सहकार्य हुन नसकेको हो  निर्देशक पौडेल पनि अन्तर निकाय समन्वयमा अझ सुधार गर्नुपर्ने स्वीकार्छन्   
	अनुगमन प्रभावकारी पार्न छरिएर रहेका कानुन समेटी एउटा छाता कानुन निर्माण गर्नुपर्ने बजार अनुगमनकै लागि छुट्टै निकाय स्थापना गर्नुपर्ने र उपभोक्ताको मुद्दा हेर्न छुट्टै अदालत गठन गरिनुपर्ने जिकिर उपभोक्ता अधिकारवादीहरूको छ  छाता कानुन बजार अनुगमन गर्ने छुट्टै निकाय र उपभोक्ता अदालत अत्यावश्यक छ अध्यक्ष तिमिल्सिना भन्छन्   
	 
	टिप्पणी 
	चरम ठगी 
	ज्योति बानियाँ 
	अहिले वस्तु वा सेवा बजारमा उपभोक्ताउपर असहज आपूर्ति अनुचित मूल्य गुणस्तरहीन वस्तु वा सेवामार्फत चरम शोषण भइरहेको छ  यस्ता क्रियाकलापबाट न्यून तथा मध्यम आय भएका उपभोक्ताको सम्मानपूर्वक बाँच्न पाउने हक समाप्त भइरहेको छ भने अरु धेरैले बजार लुटको अनुभूति गरिरहेका छन्  यो बजार लुट कसको कारणले भइरहेको छ   
	बजारमा शोषण गर्ने सबैभन्दा ठूलो हिस्सा भन्सार र उत्पादकबाट वस्तु वा सेवा लिई खुद्रा बिक्रेतालाई बिक्री गर्ने तथा बीचमा बसी व्यापार गर्ने एजेन्ट होलसेलर सञ्चयकर्ता लगायत बिचौलिया व्यापारीले ओगटेका छन्  यिनका अनुचित र शोषणको कारणले बजार लुट मा परिणत भएको छ  यिनीहरू राजनीतिक दलका नेताकार्यकर्ताका चन्दाको स्रोत बनेको यस्ता व्यापारी संगठित भएकोले आफूउपर कसैले कारबाही गर्न नसक्ने भएकोले जे गरे पनि हुने मनोवृत्ति विकास भएको छ  त्यसैगरी बजार लुटको अर्को हिस्सा आलोपालो चक्र टोकन जोरबिजोर तथा आफूबाहेक अरुलाई बजार प्रवेश गर्न नदिने सिन्डिकेट गर्ने ढुवानीकर्ता तथा बजार भाउ तोक्ने व्यापारीले ओगटिरहेका छन्  यिनीहरू बजार आफूले सञ्चालन गरेकोले सरकार उपभोक्ता कसैले पनि आफूउपर अनुगमन र नियन्त्रण गर्न पाइँदैन  आफूले जेजसरी व्यापार गरे पनि आफ्ना क्रियाकलापउपर कसैले चुनौती गर्न नपाउने सोच र व्यवहार गरिरहेको पछिल्लो अवधिमा बजार सेवागत व्यापारी संघसंस्थाको पनि उत्तिकै ठूलो हिस्सा छ  यिनीहरू असहज आपूर्ति गर्ने व्यवसायीसँग रकम उठाउने नीतिगत हस्तक्षेप गर्ने वस्तु वा सेवाको मूल्य तोक्ने र गुणस्तर तथा नापतौलमा ठगी गर्ने लगायतका छन्  बजार एकाधिकार अनुचित र निषेधित क्रियाकलाप गरिरहेका छन्   
	बजारमा उपभोक्ताउपर हुने शोषणमा छानबिन गर्ने अनुगमन गर्ने गलत क्रियाकलाप गर्नेलाई नियन्त्रण र कारबाही नीतिनियम बनाई नियन्त्रण गर्ने सरकारको माथिल्लो संयन्त्रको निस्त्रियता पनि शोषणको कारण बनेको छ  यसैगरी अनुगमन अभियोजन र कारबाही गर्ने विभाग क्षेत्रीय र जिल्लास्तरीय सरकारी संयन्त्रहरू निस्त्रियप्रायः छ  केही विभागले सरकारी उपस्थिति बजारमा छ भन्ने जनतामा भ्रम दिन केही सरकारी संयन्त्र यस्ता काममा देखिए पनि नागरिकले अनुभूति हुनेगरी बजारमा भएका शोषण न्युनीकरण गर्नेगरी कामकारबाही भएका छैनन्   
	मन्त्रालयस्तरीय सरकारी नेतृत्वहरू व्यापारीप्रति बढी लचिलो भएकाले कानुन कार्यान्वयन गर्ने विभाग र जिल्लास्तरीय अधिकारीहरूमा बजार नियन्त्रण र कारबाहीमा इच्छाशक्ति न्यून छ  यस्ता क्रियाकलापले सरकारी संयन्त्र र अधिकारीले कानुन उपभोक्ता संरक्षण र स्वच्छ बजारप्रति ठूलो बेइमानी गरिरहेका छन्   
	दल र कार्यकर्ताले व्यापारी र तिनका संघ संगठनसँग चन्दा सहयोग असुली गर्ने व्यापारीले दिएको चन्दाको सयौं गुणा उपभोक्ता मूल्यमा व्यापारीले गाभ्ने र व्यापारीलाई सरकारी अधिकारीले कारबाही गर्न खोज्दा संरक्षण गर्ने कामबाट पनि बजारमा चरम शोषण भएको छ  पछिल्लो अवधिमा व्यापारी र दलका कार्यकर्ताबीच भिन्नता छुट्याउन नसक्ने भइरहेको छ  अरु देशमा उपभोक्ताउपर हुने शोषणका विरुद्धको काम सबैभन्दा बढी हस्तक्षेप र कारबाहीका लागि दल र कार्यकर्ता गर्ने गर्छन्  त्यसैले यिनलाई नागरिकले पनि आफ्नो आवाज उठाउने शक्तिको रूपमा त्यसलाई लिने गर्छन्  देशको मूलनीति सञ्चालन गर्नेहरू जहिले पनि सत्ता स्वार्थमा तल्लिन छन्  नागरिकउपर भएको शोषण ठगी न्युनीकरण र नियन्त्रण गर्ने यिनीहरूको सहमतिको विषय बन्नसकेको छैन   
	बजारमा हुने शोषणको अर्को कारण उपभोक्ता सोचाइमा जागरुक भए पनि थाहा पाएर पनि निस्त्रिय बस्ने गरेकाले गर्दा हो  सहरी उपभोक्तालाई आफू कसरी शोषणको एम्बुसमा परिरहेको छु भन्ने स्पष्ट जानकारी हुन्छ तर उनीहरू मर्का उपरको उपचारका लागि निस्त्रिय हुँदा बजारमा शोषण बढी रहेको छ  व्यापारीलाई आफूले जसले जे गरे पनि हुने भन्ने गम्भीर भ्रम छ  उपभोक्ता जागरण र सक्रियता उपभोक्ता संरक्षण तथा स्वच्छ बजारको अचुक साधन हो  तर व्यापारीले जे गरे पनि सहने र मर्काउपर प्रत्येक जिल्लामा प्रजिअ तथा निरीक्षण अधिकृतसँग कारबाही र क्षतिपूर्तिका लागि उजुरी नगर्ने प्रवृत्तिले गर्दा बजार शोषणले हद नाघेको छ   
	बजार शोषणका दोषीहरू उपभोक्ता संघ संस्था र बजार अनुसन्धानकर्ताहरू पनि जिम्मेवार देखिन्छन्  उपभोक्ता संस्थाहरू नागरिक अधिकार संरक्षणका लागि मागकर्ताहरू हुन्  तर उपभोक्ताको वास्तविक मर्काहरू सम्बन्धित निकायमा राख्न नसक्नु र त्यसको उचित प्रतिनिधित्व गर्न त्यस्ता संघसंस्थाले गर्नसकेका छैनन्  त्यसैगरी प्रत्येक देशमा बजार अनुसन्धानकर्ता अध्येता तथा सूचनासँग सम्बन्धित व्यक्ति निकाय पनि उपभोक्ता हित संरक्षण र बजार शुद्धीकरणका लागि सहयोगी हुनसक्छन्  तर विश्वविद्यालयभित्र र बाहिरका बजार अध्येताहरूको कारणले बजार शुद्धीकरण वा उपभोक्ता हित हुनपुगेको भन्ने कुनै स्मरणयोग्य उदाहरण नेपालमा हालसम्म छैन  त्यसैले कुनै व्यक्तिले गरेको शोध उसको निजी वृत्ति विकासभन्दा नागरिकका लागि हुनसकेको छैन   
	नेपाली वस्तु वा सेवा बजार उपभोक्ता शोषण गर्ने पर्याय बनेको छ  जसले आम नागरिक प्रत्येक दिन गरिब हुँदै जाने तर केही सीमित व्यापारी अकुत सम्पत्ति आर्जन गर्ने वर्गमा रूपान्तरित भएका छन्  बजार शोषण हुनुमा दोषी देखिएका समूह तथा अधिकारीहरू जबसम्म आफूलाई परिमार्जित गर्दै आफ्ना दायित्वप्रति जिम्मेवार हुँदैनन् तबसम्म बजार ठगी र शोषणलाई न्युनीकरण गर्न स्वच्छ बजार तथा उपभोक्ता हित कायम राख्न र सुशासनको प्रत्याभूति दिन सकिँदैन   
	 
	
"
