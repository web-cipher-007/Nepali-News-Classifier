भविष्यको खोजीदसैंको मुखैमा नेपाल सरकारका श्रम तथा रोजगार मन्त्रीले "
	दसैंको मुखैमा नेपाल सरकारका श्रम तथा रोजगार मन्त्रीले विदेशी रोजगार कम्पनी दर्ता गरिदिने भन्दै घूस मागेको अभियोगमा राजीनामा दिए  उक्त मन्त्रालयमा यस्तै चर्तिकलाको कारण पहिले पनि एक मन्त्रीले प्रधानमन्त्री बाबुराम भट्टराईको अनुकम्पा गुमाएका थिए  श्रममन्त्रीको घूस प्रकरणको समाचारले भने उहिलेको लाहुरे संस्कृतिलाई आधुनिकीकरण गरी अहिले अति लाभदायी राष्ट्रिय उद्योगमा रूपान्तरण गरिएको शुभसंकेत मिलेको छ  यसले गर्दा राज्य र सरकारले वैधानिक तवरबाट हाम्रो मानव संसाधनको निर्यात गर्ने र राष्ट्रिय बेरोजगारीको समस्या हल गर्ने सभ्य र सुगम अवसर पाएको छ  सरकारहरू बीचको द्विपक्षीय सम्झौताकै आधारमा पनि मानव श्रमको क्रयविक्रय हुनथालेको छ  यो फष्टाउँदो श्रम निर्यात उद्योग अहिले त नेपाली अर्थव्यवस्थाको मेरुदण्ड नै भएको छ  यसले गर्दा नेपाली जनताले बाह्य जगतको एक्स्पोजर पाएका छन् भने उनीहरूले घर खर्च पठाउने रकमले गाउँघर आँगनबाट चुलिएको गरिबी पलायन हुँदैछ र नेपाल राष्ट्र बैंकको विदेशी मुद्रा सञ्चिती क्षमता पनि बढेको छ  यसले गर्दा नेपाली युवायुवतीहरू मरुभूमिमा भासिए पनि नाशिए पनि गाउँघरका आफ्ना परिवारको जीउज्यान धान्न र केही सुखसुविधा जुटाउन सफल भएका छन्   
	यस्तो धन आर्जन गर्ने अवसर र रोजगारी आफ्नै मुलुकमा असम्भवप्रायः भइसकेको र बसाइँ सर्ने गहिरो छाप त उही लाहुर जाने कालदेखि नै यथावत छ  नातावाद कृपावाद र सामाजिक भेदभावका कारण नैराश्यताको दहमा डुबेर प्रतिक्रियास्वरुप आत्महत्या गर्ने कार्यदेखि आफ्नै समाज र परिवेशलाई घृणा गर्ने अनि विदेशिने नेपालीको संख्या पनि निरन्तर बढ्दो छ  उहिले आजभन्दा तीन दशकअघि हाम्रो समाजको एक लब्धप्रतिष्ठित व्यक्ति मातृभूमिलाई थुक्दै पाताल अमेरिका भासिएका थिए  नेपालभित्र उनको अनुपम प्रतिष्ठा र पहिचानको मूल्यांकन हुन नसक्नु उनको ठूलो गुनासो थियो  त्यसैले उनी अब कहिल्यै र्फकन्न भनी हवाइजहाज चढेका थिए  अमेरिकी भिसा र गि्रनकार्ड पाउने दम्भले मात्तिएर उनले मुलुककै उछितो काटे  त्यतिबेलै मेरा एक अभिन्न साथी श्री  को सरकारको कार्यालयमा जातीय विभेदको चपेटामा परी जागिर छोडी अमेरिका पुगे र त्यहीं बसे  अनि स्व गिरिजाप्रसाद कोइरालाको मलामीमा एकजना अति मिलनसार र परिचित व्यक्ति भेटें  काठमाडौंका रैथाने उनी आफ्नो सम्पूर्ण पुख्र्यौली सम्पत्ति र जायजेथा बेची सपरिवार बसाइँ सर्ने तरखरमा रहेछन्  उनी विचलित थिए र भन्थे भष्मासुरहरूको हातमा सत्ता पुगेपछि अब यो देशको के भविष्य रह्यो र  
	अहिले सम्झँदा लाग्छ यी सबैले आआफ्नो भविष्यको खोजी र निश्चितताकै लागि देश छोडेका छन्  कोही फर्किए कोही उतै बसे  तर अहिले दिनहुँ विदेशिने नेपालीहरू प्हिचानको दम्भभन्दा काम र मामको सन्दर्भबाटै बढी प्रभावित छन्  परराष्ट्र मन्त्रालयको राहदानी वितरण कार्यालयमा लाग्ने भीड होस् वा त्रिभुवन अन्तर्राष्ट्रिय विमानस्थलको प्रस्थान कक्षमा लाग्ने घुइँचो त्यहाँ देखिने नेपाली युवायुवतीको लस्कर विदेशी रोजगारको सपनाले एउटै धागोमा उनिएका अपहेलित अनुहारहरू हुन् चाहे ती मध्यपूर्वतिर लागुन् कि दक्षिणपूर्व  त्यसैगरी दक्षिण कोरियाको लागि आवश्यक कामदारको आपूर्तिको निम्ति हजारौंको संख्यामा उम्मेदवारीको पंक्ति वा अमेरिका छिर्ने सपना साकार गर्न इडीभी भर्ने युवायुवतीको ताँती  यी उल्लेखित युवायुवतीहरूको जमातमा भने शिक्षा मन्त्रालयबाट नो अब्जेक्सन लेटर लिने युवा विद्यार्थीहरूको समूह भने सामेल छैन  तर ती सबै विदेशिने युवायुवतीहरूले भने एउटै सूचना सम्प्रेषण गरेका छन्  उनीहरू आफ्नै देशमा आफ्नो भविष्यप्रति आश्वस्त हुनसकेका छैनन्  आफ्नो मातृभूमिले आफ्नै सन्ततिको हेरचाह गर्न नसक्नु उनीहरूको शिक्षा स्वास्थ्य र रोजगारको सुनिश्चित अवसरको व्यवस्था गर्न नसक्नु र चाकडी र चुक्लीकै अवसरवादीताले प्रश्रय पाउनुबाट गरिखाने वर्गका युवायुवतीहरू आफूलाई विरानो भएको अनुभूतिले गर्दा पनि विदेशिने मोहमा फसेका छन्  मुलुकसित आफ्नो पहिचान गाँस्न नसक्दा नै देशको युवाशक्ति विदेश पलायन भएका छन्  विदेशमा आफ्नो भविष्यको अवसर खोज्न त सकिन्छ भनी  
	मुलुकमा व्याप्त राजनीतिक अनिश्चितता दण्डहीनता सेवाग्राहीहरूप्रतिको दुराभाव शोषण प्रवृत्ति र ठगीका प्रसंगले गर्दा विधि र व्यवस्थासित नै साधारण जनता आश्वस्त हुनसकेका छैनन्  अब त नेपाल गुप्तचर विभागका पूर्व प्रमुखका श्रीमतीदेखि धर्मकर्ममा निर्लिप्त स्वामीसमेत विदेशी रोजगार व्यवसायी भएका छन् र जनता ठगेका छन्  अन्य उद्यमी र राजनीतिक नेतृत्व वर्गकै लागि पनि वैदेशिक रोजगार व्यवसाय उचित ठहरेको छ  यस व्यवसायबाट राजनीतिज्ञहरूका लागि त द्रव्य आर्जनको साथै राजनीतिसमेत सुरक्षित रहने भएको छ  बेरोजगारीले गर्दा चरम आर्थिक अभाव र विपन्नताले सताइएका युवाशक्तिबाट सिर्जित हुनसक्ने सम्भावित राजनीतिक आन्दोलन र सामाजिक चुनौतीबाट अहिले राजनीतिज्ञहरूले त्राण पाएका छन्  माओवादीकै कतिपय असन्तुष्ट छापामारहरू पनि खल्ती भरिएकाले अहिले नेताहरूसित वितृष्णा भए पनि चुप लागेका छन्  उनीहरू मध्येका कतिपय वैदेशिक रोजगारकै निम्ति छनोटमा पर्ने आश्वस्त पनि छन्  त्यसैले पनि वैदेशिक रोजगारीमै मुलुकको अमूल्य निधि युवाशक्तिको खपत भएको छ  गाउँगाउँमा श्रमक्षयले खेतबारी सुके पनि घरघरमा भने रंगीन टेलिभिजन पुगेकै छ अनि विप्रेषण कारोबारको निम्ति बैंक पनि खुलेकै छन्  शायद सहर गाउँ पसेको विद्वत उक्ति यहींनिर सार्थक हुन्छ  
	यसैले नाथेश्वरहरू नै अहिले परमपेश्वर बनेका छन्  उनीहरूको माटो सुहाउँदो राष्ट्रिय चिन्तनले गम्भीर परिवर्तनको संकेत दिएको छ  त्यही चिन्तन अनुसारको चरम आर्थिक अपचलन र अराजक निर्णयहरूले गर्दा मुलुकबाट श्रमशक्ति मात्र नभई पुँजी पलायन र लगानी अनाकर्षक भइरहेको छ  अन्यथा विश्व बैंककै तथ्यांकअनुसार कुल गार्हस्थ उत्पादनको  प्रतिशत लगानी रहेको राष्ट्रको उत्पादनशील नकारात्मक रहनुमा आर्थिकभन्दा राजनीतिक कारण खोज्नुपर्ने हुन्छ  जब सरकारले कुनै एक अवाञ्छित समूहले कहिले सिंहदरबार त कहिले सडकमा आन्दोलन गरेर हैरान पारेका थिए भनी राष्ट्रिय ढुकुटी रित्याउने निर्णय गर्छ भने त्यस्तो उरन्ठेउलो सरकार र त्यस्तो राष्ट्रको भविष्यप्रति आश्वस्त हुने ठाउँ नै कहाँ रहन्छ र  यो त वैधानिक भ्रष्टाचारमात्र होइन विधिवत लुट हो  तर हामीकहाँ सब चलता हे क्यों कि हम सब चोर है  यसैले जनतालाई देखाउनका लागिमात्र नपुंसक प्रतिवाद गरिन्छ  साँच्चैको प्रतिवाद भयो भने त कहिले शान्ति प्रक्रिया नै भाँडिन्छ भनी थर्काइन्छ त कहिले हुनलागेको सहमति विथोलिन्छ भनेर झिंगेदाउमा अल्भिएका प्रतिपक्षलाई माकुरोको जालोमा अड्काइन्छ  ती भनाइमा प्रतिपक्षको लोभ र सत्तापक्षको धम्की निहित छ  यस्तै प्रक्रियालाई सायद स्लाभक जिजेकले अदृश्य हिंसाकै धम्कीको आधारमा कसैकसैले आफ्नो प्रभुत्व कायम राख्न सफल हुन्छ भनेका छन् हिंसा   त्यसैले प्रतिपक्षका हाम्रा नेताहरू गँजडीको गफ भइसकेको सहमति शब्दलाई नै गायत्री मन्त्रजसरी जपेर राजनीतिक नैतिकता प्रदर्शन गर्न व्यस्त छन्  जबकि एमाओवादीको चरम दुर्नीतिको सिकार हुनुबाहेक उपलब्धि भने हात लागी शुन्ना भएको छ  यस दुर्गतिको निम्ति प्रतिपक्ष आफैं जिम्मेवार छन्  
	नेपाली राजनीति अब प्रतिस्पर्धात्मक संस्कृतिले भन्दा पनि डर धाक धम्की र त्रासदीको क्रियाकलापबाट प्रभावित हुने सम्भावनातिर अग्रसर छ  एमाओवादीको भाइ पार्टी विमाओवादी वैद्य समूह भनेको ले पार्टीको श्रीसम्पत्तिको अंशबन्डा गर्ने सुरसार कस्दा प्रधानमन्त्रीको पदसमेत त्यसले पाउनुपर्ने जिकिर गरिसकेको छ  निर्वाचनमा भाग लिन त उसले दलको दर्तासमेत गरेको छैन  तर उसले दलकै रूपमा राष्ट्रपतिसँग समेत संवाद गर्ने हैसियत बनाइसकेको छ  सरकारलाई  बँुदे कार्यक्रम बुझाइसकेको छ  र अहिलेका प्रधानमन्त्री बाबुरामकै  बँुदे कार्यक्रममध्ये हिन्दी सिनेमा बन्द गर्ने र भारतीय नम्बर प्लेटका गाडी नेपाली सडकमा गुड्न नदिने जस्ता उट्पट्याङ कार्यक्रम लागू गरी फिर्ता पनि लिइसकेको छ  यी राजनीतिक विग्रहले उत्पन्न तनावका तन्तुहरू कुनै पनि बेला खुस्किन सक्छ र वीभत्सता निम्त्याउन पर्याप्त हुन्छ  त्यसैले तत्कालीन अमेरिकी विदेशमन्त्री जेम्स बेकरले भनेजस्तै  मा बन्दुकको नालबाट होइन जनताको इच्छाशक्तिबाट वैधानिकता पाइन्छ भन्ने उक्ति हाम्रो सन्दर्भमा उल्टो हुने सम्भावना बढेको छ  जनताले विस्मृतिमा पनि नसोचेको स्थिति अहिले कायम छ  जनचासो राजनीतिक दलका सरोकारको विषय रहेन  संविधानसभा प्रजातन्त्र को अन्त्यपछि जनतामा चरम निराशा छाएको छ  यस परिस्थितिलाई विस्फोटक हुनबाट रोक्न राजनीतिक दलहरूले निणर्ायक भूमिका खेल्न अत्यावश्यक भएको छ  
	अहिले राजनीतिमा देखापरेको एउटा प्रवृत्ति मुलुकको भविष्यसित अविछिन्न रूपले गाँसिएको छ  राष्ट्रिय सरोकारका राजनीतिक मुद्दाहरू कुनै एक व्यक्तिले निजीकरण गरी हुन्छ वा हुन्न भन्ने अनाधिकार दाबी गरी लेनदेन र मोलमोलाइ गर्ने अनि तजबिजी निर्णयले मुलुकको सर्वांग प्रभावित गर्ने र त्यसप्रति अन्य राजनीतिक दलहरूले आपत्तिसमेत गर्न असमर्थ हुनुबाट प्रजातन्त्र अपहरित भएको यथार्थलाई नै औंल्याउँछ  अधिनायकवाद तथा सर्वसत्तावाद घोषणा गरेर आउँदैन  यो त व्यवहारबाट स्थापित हुन्छ  एमाओवादीको दलीय संगठनात्मक स्वरुप पहिलेको अवस्थामा नरहे पनि प्रचण्डले राष्ट्रिय राजनीतिमा आफ्नो अपरिहार्यता जनाइसकेका छन्  उनी बेदखल हुने सम्भावना न्यून छ  किनकि उनको मदारीको भूमिका अन्य राजनीतिक दलहरूले सहर्ष स्वीकारेका छन्  
	तर जनताको समर्थन र स्वीकारोक्ति बिनाको शक्ति क्षणभंगुर हुन्छ  राज्यको सट्टा जनता नै सार्वभौम हुन् भन्ने मान्यताले प्रबलता पाएको अहिलेको सन्दर्भमा अवस्थित सरकार नै सर्वेसर्वा हुन्छ भन्ने परम्परागत धारणा क्षेत्रीय तथा अन्तर्राष्ट्रिय दबाबका साथै सैन्य हस्तक्षेपद्वारा नै परिवर्तन गरिएका थुप्रै प्रसंग हामीले अवलोकन गरेका छौं  नेपाल रहे नेपाली रहन्छन् भन्ने सन्देश टेलिभिजनको पर्दामा बारम्बार प्रसारण हुनथालेपछि त्यसको मर्मबाट अप्रभावित त कोही रहँदैनन्  त्यसैगरी राष्ट्रियताबारे नै विहंगम छलफल हुनथालेपछि अनि राजनीतिक दलहरू आफैमा गन्तव्यहीन हुनथालेपछि जनता आफ्नो भविष्यप्रति सचेत र संवेदनशील हुनु अनुपयुक्त होइन  जनताबाट नेपाली राजनीतिज्ञहरूको सक्कली अनुहार लुकेको छैन  उनीहरू देशको दुरावस्थाबाट पनि अनभिज्ञ छैनन्  हाम्रो राष्ट्रिय प्रतिव्यक्ति आय दक्षिण एसियाकै राष्ट्रहरूमा सबैभन्दा न्यून  अमेरिकी डलर छ  मानव विकास सूचकांक  रही  राष्ट्रमध्ये  स्थान र आर्थिक स्वतन्त्रताको सूचाकांकमा सन्  मा  राष्ट्रमध्ये  औं स्थान ओगटेको छ  यो जनताका लागि त्यति सुखद सन्देश होइन  गरिबी बेरोजगारी र आर्थिक असमानता बढ्दै जानु मुलुक र जनताको भविष्यसितै गाँसिएका विषय हुन्  सरोकारवालाहरूले भने यस वस्तुस्थितिप्रति आँखा चिम्लिएका छन्  सरकारमा रहेकाहरूलाई आफ्नो थैली बाँध्नबाहेक अरु कुनै सुर्ता छैन  सरकार बाहिरका राजनीतिक दलहरू भने कहिले ज्योतिषीले झैं भविष्यवाणी गर्छन् कहिले आन्दोलन गर्ने घुर्की लाउँछन्  तर दसैंको भोजभतेरले उनीहरूको आन्दोलन छेक्छ त कहिले तिहारजस्तो पवित्र पर्वले उनीहरूको ध्येयलाई रोक्छ  तर आन्दोलन भने साइत हेरेर हुँदैन  राजनीतिक दलहरूको जनतासितको सम्बन्धमा सान्निध्यता नरहेको हुनाले नै ती दलहरूमा केही गरी खाने आँट हराएको छ  जनताले संविधानसभा निर्वाचनपछिको चटपटे राजनीतिलाई बडो धैर्यसित अवलोकन गरेका छन्  प्रजातन्त्र स्थायित्व र राष्ट्रिय समृद्धिका लागि उनीहरूले आफ्नो भविष्यसित राजनीति साटेका छन्  तर आफ्नो र मुलुकको भविष्यकै खोजीको निम्ति जनता फेरि अघि बढ्नुपर्ने अवस्था आएको आभास भने हुँदैछ  किनकि जनता राजनीतिक दलहरूको कुसंस्कृतिबाट पीडित र प्रताडित हुनथालेका छन्  मुलुकको भविष्यका लागि नेता असान्दर्भिक हुनसक्छन् जनता हुँदैनन्  
	 
	 
	 
	 
	
"
