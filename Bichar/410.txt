नागरिक र राज्यः जनता र नेतानागरिक नभई राज्य बन्दैन  तर नागरिकलाई राज्य नभए पनि हुन्छ  राजनीति गर्न नेतालाई जनता नभई हुँदैन  तर  जनतालाई नेता नभए पनि हुन्छ  "
	राष्ट्रिय मानवअधिकार आयोगका सदस्य गौरी प्रधानले एउटा मीठो कविता लेख्नुभएको छ फेसबुकमा  कविता यस्तो छः 
	राज्यको आफ्नै 
	न छुट्टै जात हुन्छ 
	नत धर्म नै 
	न छुट्टै लिङ्ग हुन्छ 
	 
	राज्यविहीन समाजको परिकल्पना गर्ने दार्शनिकमा कार्लमाक्र्स पहिलो नम्बरमा पर्छन्  उनको निष्कर्षलाई सजिलो भाषामा लेख्दा सभ्यताको आरम्भमा राज्य थिएन  बीचमा राज्यको स्थापना भयो  भविष्यमा पनि राज्य हुनेछैन  कार्लमाक्र्सको यो मान्यतालाई स्वीकार गर्नेहरूलाई समाजवादी साम्यवादी भन्ने गरिन्छ  त्यो साम्यवाद कार्लमाक्र्सको परिकल्पना हो  साम्यवादमा पुग्नुअघि हाम्रो नेपालजस्तो देशले पुँजीवादी र समाजवादी निर्माणको कार्य सम्पन्न गर्नैपर्छ भन्ने अन्तिम सत्यलाई जनपक्षीय राजनीति गर्नेहरूले बुझ्नुपर्छ  नेपालमा एकैचोटि समाजवादमा हाम फाल्ने भाषण गर्नेहरूले माक्र्सवाद बुझेका हुँदैनन्   
	कार्लमाक्र्सले राज्यलाई शोषण गर्ने माध्यम मानेका छन्  यो सही निष्कर्ष हो  राज्यको आवश्यकता सामान्य भाषामा भन्दा पनि विरोधीहरूलाई दमन गर्ने साधन हुँदै आएको छ सधैँभरि  शोषण उत्पीडनको मात्रा बढ्दै जाँदा राज्य क्रमिक रूपमै जनताको विरुद्ध उभिन पुग्छ  राज्यमा जुन वर्गको हालीमुहाली हुन्छ तिनले मात्रै राज्यबाट सुविधादेखि लुटसम्मको अधिकार पाउँछन्  आफ्नो लुटलाई अक्षुण्ण राख्नका लागि राज्यले अरूमाथि दमनको नीति लिन्छ  राज्यको चरित्र दमनकारी नभए सेना प्रहरीजस्ता दमनकारी अवयव चाहिने नै  
	थिएन  आधारभूत रूपमा गरी खाने गरिब जनता राज्यको दमन भोग्ने पहिला पीडित हुन्  त्यसैले तिनका लागि राज्य हुनुभन्दा नहुनु निको हुन्छ   
	राज्यको सन्दर्भमा जातको कुनै अर्थ हुँदैन  यो ज्ञान हाम्रै अनुभवको निष्कर्ष हो  अहिलेका डाक्टर जनजाति र तिनका सहयोगीहरू यस्तो भाषण गर्छन् मानौँ आजसम्म नेपालका सबै जनजाति बाहुन र क्षेत्री जात भएका दुई जातिबाट ठगिएका छन्  तर अनुभवले भन्छ पञ्चायतकालमा मेरो जिल्लाका ध्यानबहादुर राई र कर्णबहादुर राई पालैपालो मन्त्री हुन्थे  काठमाडांैका एक दर्जन नेवारहरूले पनि मन्त्री भएर पञ्चायती राजमा शासन गरेकै थिए  नेपालमा ठूलो सम्मान गरिने नेपाली विद्वान् हर्क गुरुङ पीएचडी डाक्टर थिए  उनी पनि मन्त्री भएकै थिए  माथि नाम उल्लेख गरिएका सबै त्यतिबेलाका मध्यमवर्गीय बुद्धिजीवी थिए र तिनीहरू नै पञ्चायती राजनीतिको तालाचाबी खेलाउने गर्थे  त्यसैले हिजो जनजातिले केही पाएनन् अहिले मौका हो सबै पाउने भनेर बितन्डा मच्चाउनुको कुनै अर्थ हुँदैन  यो जातजातिको बितन्डाले सबै जनजातिका ठूलाठालुलाई नै राजनीतिको माथिल्लो आसनमा लगेर राख्नेबाहेक अर्को कुनै काम गर्दैन  अहिलेको राज्यमा धनीहरूको बोलबाला छ र लामो समयसम्म त्यो रहनेछ  जुन जातिको भए पनि गरिब नागरिकको हस्तक्षेप यो राज्यमा दुई तीन दशकसम्म हुनेवाला छैन  यो त मृत संविधानसभामै पनि देखिइहालियो  बोल्न जान्नेको पीठो बिक्यो बोल्न नजान्नेको घिउ पनि बिकेन  शोषणयुक्त समाजमा यस्तो व्यवहार देखिनु सामान्य कुरा हो  
	हिजोको मध्यमवर्ग अहिले चोला फेरेर फेरि राजनीतिको सिंहासनमा बस्ने कोसिस गरिरहेको छ  नेपाली राजनीतिका पण्डित आफूहरू जनताको मसिहा भएको भाषण गरेर कहिल्यै थाक्तैनन्  तर राजनीति कहिल्यै पनि आमजनताका लागि गरिँदैन  त्यो गरिन्छ आफ्नो वर्गका लागि  आफ्नो वर्ग पक्षधरका लागि  यतिबेलाका जनजातिका टाठाबाठा नेताहरू सम्पूर्ण जनजातिको नाम उराल्दै छन्  तर जति सुन्दर जनजाति राज्य भए पनि त्यहाँ सम्पूर्ण जनजातिको हित सुरक्षित हुनेछैन  त्यहाँ पनि पढालेखा टाठाबाठा जनजाति नेताले नै राज गर्नेछन् अनि गरिबदुःखी जनजातिहरू शोषितपीडितै रहनेछन्  यति सामान्य ज्ञान त हामीले मधेस आन्दोलनको उपलब्धिमै पनि पाइसक्यौँ  मधेसी जनताका नाममा मधेसमा मारकाट र आगजनीको आन्दोलन गरियो  सुरुमा पहाडिया मधेसीमाथि आक्रमण भयो  त्यो सकिएपछि आक्रमणकारीहरूले दक्षिणा मधेसीमाथि हात हाले  दर्दनाक मृत्युको यो खेल अहिले पनि चलिरहेको छ  तर आन्दोलनका प्रमुख नेताहरू पार्टी फोरफार गर्दै राष्ट्रिय राजनीतिको लालमोहन खाइरहका छन् कार्लमाक्र्सले भनेका छन् आफ्नो मुक्तिका लागि मजदुरवर्ग स्वयंले संघर्ष गर्नुपर्छ  कम्युनिस्ट पार्टीमा पहिले डिक्लास हुने सर्त बलियो हुन्थ्यो  कम्युनिस्ट नेताहरू आफू जमिनदार वर्गको हुनुपर्दा लज्जाबोध गर्थे  सर्वहारा वर्गबाट आएको नेता त नेतृत्वमा पुग्ने संभावना थिएन त्यतिबेला  अधिसंख्यकहरू आफ्नो वर्गस्रोत निम्नपुँजीपति वर्ग लेख्थे  निम्नपुँजीपति वर्ग सर्वहाराको घनिष्ट मित्र हुन्छ भन्ने शिक्षा प्राप्त भएको थियो माओत्सेतुङको वर्ग विश्लेषणमा  पुरानो माले र पछिको एमालेमा यस्तै निम्नपुँजीपति वर्गको आधिक्य थियो  त्यसैले त्यसले मजदुर वर्गलाई संगठित गर्न त सघायो तर बिस्तारै त्यो सर्वहारा वर्गबाट बाहिर निस्क्यो   
	नेकपा माओवादीलाई मैले जानेदेखि माक्र्सवादी कम्युनिस्ट मानेको छैन  त्यसको जनयुद्ध मारकाट हिंसा माक्र्सवादसँग पटक्कै संगति नराख्ने विचार र व्यवहार हो  अहिले पनि माओवादीलाई माक्र्सवादी कम्युनिस्ट मान्ने अज्ञानी र अन्धविश्वासीहरू प्रशस्तै छन् नेपालमा  तर माअेावादीको विचार र व्यवहारले सर्वहाराको त कुरै छाडौँ त्यसले सर्वहारा वर्गको घनिष्ट मित्र मानिएको निम्नपुँजीपति वर्गलाई समेत तिरस्कार गरिसकेको छ  त्यसै हुनाले माओवादी पार्टीले नयाँ वर्ग मध्यमवर्गीय पुँजीपति वर्गको हित रक्षा गर्ने पार्टीमा आफूलाई रूपान्तरण गर्यो  हिजो आफ्नो स्वार्थमा प्रयोग गरेका निम्नपुँजीपति र सर्वहारा वर्गका लडाकाहरूलाई माओवादीले आफ्नो वर्ग परिवर्तनकै कारण अलपत्र पारेको हो   
	श्रमिक समुदायको जात हुँदैन  यद्यपि कार्लमाक्र्सको पालाको मजदुर वर्ग र अहिलेको मजदुर वर्गका बीचमा धेरै ठूलो परिवर्तन आइसकेको छ  तर कामको प्रकृतिमा जस्तो परिवर्तन आए पनि श्रमिक समुदायको जात हुँदैन भन्ने हाम्रो व्यवहारको निष्कर्ष हो  बाहुन मजदुर भए पनि मालिकको शोषणमा परेकै छ राई मजदुर भए पनि उसले मालिकको शोषणमा चेपिनुपरेकै छ  जनजाति मालिक भएका उद्योगहरूमा जनजाति मजदुरले विशेष सुविधा त पाएका छैनन् कतै   
	नेपालको अहिलेको राजनीतिक प्रणाली पुँजीवादउन्मुख हो  यो प्रणालीमा पनि नागरिकले प्रत्येक पाँच वर्षमा एकपटक मत खसालेर बाँकी चार वर्ष तीन सय चौसट्ठी दिन उनीहरूको चाकरी र दयामायामा जीवन बिताउने नै हो  अहिलेको लोकतान्त्रिक गणतन्त्रमा मात्र होइन भोलिको संघीय गणतन्त्रमा पनि नागरिकको अधिकार यही पाँच वर्षमा एक दिन सक्रिय भन्ने निष्कर्षमा जाने हो  
	नागरिकको काम भोट खसाल्नु र राज्यको काम जनतालाई दुःख दिनु हामीले वर्तमानमा बोकिरहेको प्रणालीको सार हो  राज्य जनताप्रति जिम्मेवार नहुनु भनेको जनता शासक वर्गको सदस्यले जिम्मेवारी बोध नहुनु नै हो  यो कुनै दार्शनिक निष्कर्ष होइन यो हो हाम्रै वर्तमानको तस्बिर  गणतन्त्र स्थापित भएको पाँचौँ वर्ष हो यो  तर सभासदहरूले एक दिन पनि स्थानीय निकायको चुनाव गराउन चाहेनन्  किनभने स्थानीय निकायको चुनाव भयो र त्यहाँबाट प्रजातन्त्रको परिभाषा सिधै आमजनतामा पुग्यो भने आफ्नो केन्द्रीय संघको हैसियत कमजोर हुन्छ भन्ने ज्ञान संविधानसभामा चलखेल गर्ने सबै नेताहरूलाई थाहा छ  
	हामी आफैँ पनि कुरो बुझ्दैनौँ भन्नुपर्दा मलाई दुःख लाग्छ  हामी बुझौँ नागरिक नभई राज्य बन्दैन  तर नागरिकलाई राज्य नभए पनि हुन्छ  राजनीति गर्नका लागि नेतालाई जनता नभई हुँदैन  तर जनतालाई नेता नभए पनि हुन्छ   
"
