बर्ड हेजार्ड र विमान दुर्घटनाको पाठसानो चरो पनि विमानसँग ठोक्किन पुग्दा यसको असर मिसाइल इफेक्ट जस्तो हुन्छ "
	सीता एयरवेजको विमान दुर्घटनाको समाचार र टेलिभिजनको दृश्यले दैनिकजसो दुर्घटनाको समाचार सुन्न अभ्यस्त भएका आम नेपालीलाई एकपटक विशेष रूपमा स्तब्ध बनाएको छ  बिहान  बजे चालक दलका तीन सदस्यसहित  विदेशी र चार नेपाली लिएर काठमाडौंबाट लुक्लाका लागि उडेको  एनएएचएडोर्नियर विमान करिब  मिनेटपछि नै अचानक केही असन्तुलित देखिएकाले त्रिभुवन विमानस्थलको टावरले सोध्दा जहाजका कप्तानले चरा ठोक्किएको भनी गरेको रिपोर्टिङ नै अन्तिम संवाद थियो   
	टावरको अनुमानमा कप्तानले जहाजलाई धावनमार्गतर्फ फर्काउने कोसिस गरे तापनि सायद नसकेर होला आपतकालीन अवतरण गर्ने प्रयासमा बस्तीलाई जोगाउन मनहरा नदीमा फोर्स ल्यान्डिङ गर्न खोज्दाखोज्दै मनहरा किनारमै दुर्घटनाग्रस्त भएको थियो  दुर्घटनाग्रस्त जहाजको ककपिट र इन्जिनबाट आगो लाग्न थालेको भित्रबाट यात्रुहरू कराएको समेत सुनिएको र हेर्दाहेर्दै करिब  मिनेटभित्रै आगो फैलिएर सबै यात्री डढेर मरेको कुरा प्रत्यक्षदर्शीबाट सुनिएको छ  तर त्यो सबै देख्दा पनि कसैले  
	उद्घारको सामान्य प्रयाससमेत नगरी तमासे मात्र बनेको थाहा पाउँदा यस्तो हृदयविदारक अवस्थामा पनि हामी कति संवेदनहीन भएछौं जस्तो लाग्यो  यस्तो उद्घार कार्य बर्दीधारी सुरक्षा निकायको मात्र हो भन्ने मानसिकता आम रूपमा विकसित भएको हो भने यस्तो संवेदनहीनता गम्भीर राष्ट्रिय चासोको विषय हुन जान्छ  
	काठमाडौं विमानस्थलको एकडेढ किलोमिटरभित्र भएको घातक विमान दुर्घटनाचाहिं यो पहिलो होइन   सालतिर होला सिमराबाट आएको डेकोटा विमान काठमाडौंमा अवतरणका बेला धावनमार्गसँगै जोडिएको दक्षिणछेउको बारीमा दुर्घटना हुँदा सबैको मृत्यु भएको थियो   सालतिर लुक्लाकै लागि उडेको एउटा पिलाटस पोर्टर विमान उड्नासाथ धावनमार्गको उत्तरमा बौद्घनजिक फाँटमा दुर्घटनाग्रस्त हुँदा सर एडमन्ड हिलारीकी श्रीमती र छोरीको मृत्यु भएको थियो   सालमा थाइ एयरवेजको जेट विमान अवतरणका बेला धावनमार्ग नाघी दक्षिणतर्फ निर्माण क्षेत्रमा दुर्घटनाग्रस्त हँुदा एक ट्रक चालकको मृत्यु र पाइलटहरू घाइते भएका थिए  त्यसैताका एयरपोर्टभित्रै हेलिकप्टरमा सामान झुन्ड्याएर लग्ने अभ्यास दौरानमा दुर्घटना हुँदा चालक क्याप्टेनको निधन भएको थियो  तर चरासँग ठोक्किएर दुर्घटना भएको चाहिं यो पहिलो घटना हो  
	त्रिभुवन विमानस्थलको आकाश क्षेत्रमा जहाज उडान र अवतरण गर्दा चरासँग ठोकिएका धेरै घटना भइसकेका छन्  नागरिक उड्डयन प्राधिकरण र विमानस्थल व्यवस्थापन काठमाडौंमा चरासम्बन्धी खतरा बर्ड हेजार्ड बारे पूर्ण सचेत हुँदाहुँदै पनि विभिन्न कारणबस यसलाई प्रभावकारी ढंगबाट सम्बोधन गर्न भने सकेका छैनन्  विभिन्न समयमा स्वदेशी र विदेशीविज्ञ टोलीहरूबाट त्रिभुवन विमानस्थलको आकाश क्षेत्रमा बर्ड हेजार्ड बारे अध्ययनअनुुसन्धान नभएका पनि होइनन् र यसको न्यूनीकरणका लागि सिफारिसहरू नआएका पनि होइनन् तर समस्या हट्नुको त के कुरा घटेको समेत छैन  अध्ययनकै आधारमा विमानस्थलवरिपरि वनजंगल तीनतिर खोला आदि रहेका कारण चराचुरुंगीहरू बस्नका लागि उपयुक्त वातावरण भएको र विमानस्थल क्षेत्रभित्रै  प्रजातिका चराचुरुंगी भएको उल्लेख छ  बर्ड हेजार्ड न्यूनीकरणको प्रयासस्वरूप केही सिकारीहरूले  बोरको बन्दुक बोकेर यदाकदा उडेका चिल काग र परेवा मारेको बाहेक निराकरणतर्फ तात्त्विक प्रयास भएको भने पाइँदैन  
	पंक्तिकार चराविज्ञ नभए पनि त्रिभुवन विमानस्थल क्षेत्रभित्र र बाहिर सुरक्षा प्रदान गर्ने कार्यमा  देखि  सालबीच  वर्षभन्दा बढी अवधि बिताएकाले यस विषयमा छोटो व्यावहारिक अध्ययन तथा अनुभव बाँड्न उचित ठान्छु  गतिशास्त्रअनुसार एउटा सानो चरा पनि तेज गतिमा उडेको विमानसँग ठोक्किन पुग्दा यसको असर मिसाइल इफेक्ट जस्तो हुन्छ र चराको नापतौलको तुलनामा यसले धेरै गुणा बढी जहाजमा क्षति पुर्याउँछ  ठोक्किने अत्यधिक सम्भावनाचाहिं अगाडिको ककपिट र दायाँबायाँ पखेटामा भएका इन्जिनहरू हुन्छन्  इन्जिनभित्र चरा छिरेमा चराको नापतौल र आकारअनुसार इन्जिनमा समस्या आउन र ककपिटमा ठोक्किँदा ऐना फुटेर चालकसमेत घाइते हुन सक्छन्  यसरी चरा ठोक्किने बर्ड हिट को अवस्था धेरै हदसम्म उडान र अवतरण गर्ने बेलामा हुने गर्छ  विमानसँग चरा ठोक्किने कुरा चराले केही कारण विमानमा पुग्न खोजेर नभई चराले विमानलाई छल्न नसक्दा हुने घटना हुन्   
	त्रिभुवन विमानस्थलवरिपरि पाइने चराबारे पनि केही विवेचना गर्नु यहाँ सान्दर्भिक हुन्ोछ  विमानस्थलमा रातको विभिन्न समयमा बत्ती बाली गस्ती गर्दा चौरमा भेटिने ठूला आकारका चरामा बकुल्ला जातिका केही पंक्षी र मौसमी जंगली पानीहाँस हुन् भने सानामा अनेकथरी चराहरू  त्यसैगरी साँझतिर उड्ने ठूला चरामा हुचिल लाटोकोसेरो र बकुल्ला प्रजातिकै एकथरी ठूला चरा हुन्  बिहान र दिउँसो उज्यालोको समयमा पाइने चरामध्ये सबैभन्दा खतरनाक पन्छी भनेको चिल साना ठूला बाज कौवा मौसमअनुसार परेवाको बथान सारौंको बथान चाँचरको बथान र केही वर्षदेखि देखा पर्न थालेका सुगाका बथान हुन्  परेवा चाँचर कौवा तथा सुगाका बथान एक ठाउँबाट अर्को ठाउँमा जाने क्रममा विमानस्थलको आकाश क्षेत्र हुँदै उड्छन भने चिल बाज र छिटफुट काग तथा विभिन्न प्रजातिका साना चरा धावनमार्ग वरपरका रैथाने प्रकृतिका पन्छी हुन्  विमानस्थलभित्रकै अग्लाअग्ला बत्ती र कम्युनिकेसन टावरको टुप्पामा चिलको गुँड र बच्चा कोरलेको दृश्य पनि नौलो होइन   
	यी सबै पक्षी विमानस्थलका चौरमा प्रशस्त पाइने किरा फट्यांग्रा गँड्यौला आदि खान जम्मा हुने र चाराका लागि नै वरिपरि घुमिरहनुपर्ने यिनीहरूको बाध्यता हो  अझ चौरमा मिसिन लगाएर घाँस काट्दा वा घाँसमा आगो लाग्दा गँड्यौला तथा किरा फट्यांग्रा बढी मात्रामा बाहिर निस्कने भएकाले चिल बाज काग तथा बकुल्लाको ठुलै चहलपहल हुने सदैव देख्न सकिन्छ  घाँस काट्ने ठेकेदार वा एयरपोर्ट कर्मचारीलाई बिहानदिउँसो घाँस काट्दा हुने बर्ड हेजार्ड सम्बन्धमा मतलबै हुँदैन भने एयरपोर्ट अथोरिटीलाई अँध्यारामा बत्ती बाली घाँस कटाउने व्यवस्था भने ठुलै समस्याको विषय हुन जान्छ   
	खासगरी ठूला पंक्षी चिल बाज गिद्ध आदि विमानस्थल नजिकै बाहिरी इलाकामा अस्तव्यस्त फालिने फोहोर बधशालाका रूपमा विकसित खोला किनार त्यहाँ फालिने पोल्ट्री वेस्ट र अन्य फोहोरका कारणले पनि विमानस्थल वरपर आकषिर्त हुने देखिन्छ  मान्छेहरू के पनि तर्क गर्छन् भने विमानस्थलबाहिर भएका थुप्रै सेकुवा रेस्टुरेन्टका कारण पनि मासु पोलेको गन्धलाई पछ्याएर चिल बाज गिद्ध आकषिर्त भएका हुन सक्छन्  बुझ्नुपर्ने कुरा यो पनि हो कि बाज तथा चिलको समागम मौसम भनेको जेठ असार साउनको समय हो र यसबेला चिलको चहलपहल अलि बढी हुन्छ र नजिकै जंगलका अग्ला रूखमा गुँड लगाउन उपयुक्त भएका कारण पनि चिल बढी आकषिर्त हुन्छन्  
	बर्ड हेज्ाार्ड लाई न्यूनीकरण गर्न सकिन्छ तर निराकरण गर्न सकिँदैन  न्यूनीकरणका लागि विमानस्थल क्षेत्रभित्र र बाहिर दुवै तहमा प्रयास गर्नुपर्छ  विमानस्थल क्षेत्रभित्र पाइने किरा फट्यांग्रा गँड्यौला भ्यागुता आदि चराको खाद्यवस्तु भएको र यसैकारण चरा आकषिर्त हुने भएकाले यिनीहरूलाई नै नष्ट गर्नु भित्री प्रयासको प्रथम उपाय हुन सक्छ  किरा मार्ने औषधि बेलाबखत छरी यो समस्याको जडबाटै उन्मूलन गर्नसके राम्रो हुन्छ  बाहिरबाट आउने छिटफुट बाज बकुल्ला चिल कौवा आदिलाई रोक्न सिकारीहरूको व्यवस्था अहिलेको भन्दा प्रभावकारी हिसाबले गर्नुपर्ने देखिन्छ  बाहिरी क्षेत्रमा चरा आकषिर्त हुने कारणलाई महानगरपालिका नगरपालिका तथा गाविससँग समन्वय गरी सरकारले प्रभावकारी कदम चाल्न जरुरी छ   
	आदर्श र ज्ञानगुनका कुरा तथा उपाय सुझाउने कार्य गर्न सजिलो छ तर लागू गर्न हामीकहाँ सजिलो छैन  लागू गराउन सरकारी तहबाटै पहल र कार्यान्वयन प्रयास हुनुपर्छ  तर हरेक क्षेत्रमा राजनीतिक प्रदूषण बढेका कारण नागरिक उड्डयन प्राधिकरण र विमानस्थल व्यवस्थापनलाई पंगु बनाउने सरकारी रवैया रहुन्जेल यसमा सुधार आउने खासै अपेक्षा गरिहाल्न सकिने अवस्था छैन  आफूलाई पर्दा जहाँतहीं तोडफोडमा उत्रन सक्ने हामीमा मानवीय उद्धारजस्ता केही संवेदनशील विषयमा समेत संवेदनहीनता नबढोस् यही कामनासहित क्याप्टेन विजय तन्डुकारले बस्ती जोगाएकामा सम्मान गर्दै सबै दिवंगत आत्माको चिर शान्तिको कामनासहित गहिरो समवेदना  
	 
	लेखक नेपाली सेनाका पूर्वसहायकरथी तथा नेपाल इन्स्िटच्युट फर स्ट्राटेजिक स्टडिजका निर्देशक हुन्  
"
