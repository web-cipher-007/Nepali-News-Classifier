"अलबिदा गोविन्द वर्तमान "साथीहरूलाई खुवाउन भनेर गोविन्दले नवमीको दिन छानेका थिए  तर त्यसको अघिल्लै दिन उनी हामीबाट बिदा भएर गए    "
	तपाईँहरू को  
	डाक्टरले सोध्ने बित्तिकै हामी डरायौँ  म केही बोल्न सकिन  गोविन्दकृष्ण अधिकारीले उत्तर दिए हामी साथी हौँ  
	डाक्टरको अनुहार पनि गम्भीर थियो  उनले गोविन्दकृष्ण र मेरो अनुहारतिर हेर्दै भने अवस्था अत्यन्तै नाजुक छ  
	म केही बोल्न सकिरहेको थिइन  गोविन्दकृष्ण पनि त्यही अवस्थामा थिए  तैपनि उनले आफूलाई सम्हाल्दै डाक्टरलाई सोधे बचाउन सक्ने अवस्था छैन   
	नब्बे प्रतिशत छैन  तैपनि हामीले प्रयत्नलाई जारी राखेका छौँ  डाक्टरले जवाफ दिए   
	हामी डरायौँ  एउटा अकल्पनीय क्रूर यथार्थलाई हेरिरहेका थियौँ हामी दुईजना   
	डाक्टर र नर्स उपचारमा सक्रिय थिए  हामी अलि टाढाबाट त्यो दृश्यलाई नियालिरहेका  
	थियौँ  डाक्टर र नर्स आफैँ पनि गम्भीर तनावमा देखिन्थे  हरप्रकारको प्रयत्नमा उनीहरू लागिरहेका थिए  तैपनि श्वासप्रश्वासको समस्या क्षणप्रतिक्षण झन्झन् जटिल बनिरहेको थियो  मुटुको सञ्चालन प्रक्रिया लगभग समाप्त भएको सङ्केतलाई हामी टुलुटुलु हेरिरहेका थियौँ   
	उपचारमा संलग्न पहिलेकै डाक्टर फेरि  
	हाम्रो नजिक आए  उनले निराशापूर्ण अनुहारसहित हामीलाई नियाले र भने उहाँका आफन्त कोही छैनन्   
	हुनुहुन्छ  बाहिर उहाँकी श्रीमती र सालो सञ्जय गौतम हुनुहुन्छ  गोविन्दकृष्णले जवाफ दिएका मात्र थिए सञ्जय त्यहीँ आइपुगे  हामी तीन जनाको बीचमा डाक्टरले भने उहाँ अन्तिम अवस्थामा हुनुहुन्छ  हामी लेगल प्रोसेसमा छौँ  
	नो होप  गोविन्दकृष्णले सोधे  नो होप  डाक्टरले जवाफ दिए   
	त्यति बेलासम्ममा सञ्जयका दाजु पनि त्यहाँ आइसकेका थिए  हामी चारैजना भित्र थियौँ  हामीले केहीबेर आफूलाई अविचलित महसुस गर्न पुग्यौँ  सञ्जय र उनका दाइका आँखा आँसुले भरिए  बाहिर प्रतीक्षालयमा रहनुभएकी भाउजू सङ्गीता त्यसै पनि भावविह्वल अवस्थामा हुनुहुन्थ्यो  डाक्टरले दिएको पछिल्लो जानकारीबारे उहाँलाई थाहा दिइएकै थिएन  त्यो सुनेपछि उहाँको हालत के हुने होला  अनि नाबालक छोरा र छोरीले यो घटनालाई कसरी सहलान्  यस्ता प्रश्नले पनि हामी विचलित बन्न पुगेका थियौँ  अब के गर्ने भन्ने कुरालाई समेत केहीबेर बिर्सिन पुगेका थियौँ हामीले   
	गोविन्दकृष्ण र म बाहिर निस्कियौँ  सञ्जय र उनका दाजुसँग सल्लाह गरेपछि भाउजूलाई घर लैजाने कुरा भयो  हामी घरपरिवार आफन्त र साथीभाइलाई खबर गर्नेतिर लाग्यौँ  हातले मोबाइल पनि राम्ररी समाइरहेको थिएन  तैपनि हामी फोन गर्न थाल्यौँ  मैले नारायण ढकाल विमल निभा सुरेश ढकाल आत्माराम शर्मा रोशन शेरचन लगायतलाई फोन गरेँ  खगेन्द्र सङ्ग्रौला डा चैतन्य मिश्र केशवप्रसाद आचार्य श्यामल देविका तिमिल्सिना लगायत अन्य धेरैलाई खबर गर्ने काममा गोविन्दकृष्ण लागिरहेका थिए  यसरी फोनबाट खबर गर्ने क्रममै हामीले श्रीधरप्रसाद अधिकारीलाई खबर गर्नु सबैभन्दा जरुरी थियो  सम्झने बित्तिकै गोविन्दकृष्णले फोन गरे  तर सम्पर्क भएन  हामी कहाँ कसलाई कसरी खबर गर्ने हो भन्ने बारेमा पनि राम्रोसँग सोच्न सकिरहेका थिएनौँ  यत्तिकैमा मधु ढुङ्गेल आइपुगे  उनी आएपछि विभिन्न ठाउँमा खबर गर्ने कुरा निकै सहज बन्यो  गोविन्दकृष्ण र मधुले पिता श्रीधरप्रसाद अधिकारीलाई पनि खबर पठाए अमेरिकामा रहेका भाइ सुदर्शन अधिकारीलाई पनि खबर गरे  घटनाको जानकारी गराउँदा सबैलाई भनिएको थियो अवस्था अत्यन्तै क्रिटिकल छ  
	 
	चावहिलमा हामीले साथीभाइ भेट्न र चिया खानका लागि कतै न कतै एउटा अखडा बनाउँदै आएका छौँ  अखडाहरू फेरिँदै आएका छन् व्यक्तिहरू फेरिएका छन् तर हाम्रो भेटघाट फेरिएको छैन  त्यो नियमित रूपमा चल्दै आएको छ तीसपैँतीस वर्षदेखि  केही समययता हाम्रो अखडा बनेको थियो गणेशस्थान नजिकको तरकारी बजारसँगैको चिया होटल  सर्वसाधारणले चिया खाने यो होटलमा हामी अरु दिन आक्कलझुक्कलमात्र पुगे पनि शनिबार भने नियमित रूपमै भेला हुन्छौँ  धेरैजसो नौ बजेपछि भेला हुने भएकाले त्यसको नामै रहेको छ टी एट नाइन   
	कात्तिक  गते शनिबार बिहान नौ बजे म चिया होटलमा पुगेँ  कसैलाई नदेखेपछि मैले गोविन्द वर्तमानलाई फोन गरेँ  उनले भने तपाईँसँग एउटा जरुरी काम पनि छ  म पाँचसात मिनेटभित्र आइहाल्छु  
	उनी आए  तर चार दिनअघि देखेभन्दा  
	भिन्नै  उनको हिँडाइ त्यति सन्तुलित थिएन  अनुहार पहेँलो थियो र निकै उदासी  बोलीमा दम थिएन  अन्तःस्करणको आवेगसहित कुराकानीमा सहभागी हुने उनी त्यस दिन सकेसम्म बोल्नै नपरे हुन्थ्यो भन्ठानिरहेका थिए  उनी निकै शिथिल देखिएका थिए  भेट हुने बित्तिकै मैले सोधेँ स्वास्थ्यस्थिति के छ औषधी खान थाल्नुभएको हैन त  
	उनी केही दिनदेखि पाइल्सका कारण दिसासँगै हुने रक्तस्रावबाट पीडित बनेका थिए  तर त्यसको उपचार सुरु भैसकेको थियो  उपचारकै क्रममा उनमा उच्च रक्तचाप पनि देखिएको थियो  त्यसको औषधी पनि खान थालिसकेका थिए  पाँच दिनदेखि उनी कडा ढङ्गले मुख बारेर औषधी सेवन गरिरहेका थिए  तैपनि उनको स्वास्थ्यमा सकारात्मक प्रगति देखिएको थिएन  अलि निराशाजनक भावमा उनले भनेका थिए सोचेजस्तो अलि भैरहेको छैन  
	उनी र म कुराकानी गरिरहेका थियौँ  त्यस बीचमा नारायण ढकाल सुरेश ढकाल र विष्णुप्रसाद शर्मा आइपुगे  केही  
	बेरपछि आमोद पौडेल र डा पुरा सेढाईँ  
	आइपुगे  उनको स्वास्थ्यस्थितिप्रति सबैको चिन्ता एकैखालको थियो   
	आमाले केरा ल्याइदिन भन्नुभएको छ  म केरा लिएर आउँछु  यति भन्दै उनी उठे  चिया होटलबाट छोटो सिँढी ओर्लँदासमेत उनी धर्मराएको हामीले देख्यौँ   
	केही समयपछि उनी केरा लिएर आए  एकछिन फेरि गफहरू भए  छुट्टनिे बेलामा उनले मलाई एउटा पेन ड्राइभ दिए  कुनै सम्पादित सामग्री तुरुन्तै कतै इमेल गर्नुपर्ने रहेछ  आफ्नो घरको इमेल सञ्चालनमा अवरोध रहेको र दसैँका कारण साइबरहरू पनि बन्द भएका कारण उनले मलाई त्यो काम गरिदिन जिम्मा दिएका थिए  मैले घरमा पुग्ने बित्तिकै इमेल गरिदिएँ र उनलाई खबर पनि गरिदिएँ  तर पेन ड्राइभ भोलिपल्ट बिहान उही चिया होटलमा भेटेर लिने कुरा उनले गरे  कात्तिक  गते आइतबार बिहानै मैले उनलाई फोन गरेँ  तर उनी भाउजूलाई लिएर डा रमेश आचार्यकहाँ जचाउन पुगेका रहेछन्  भेट नहुने भएपछि म घर फर्किएँ  उनको पेन ड्र्राइभ मेरो खल्तीमै रह्यो   
	भोलिपल्ट अर्थात् कात्तिक  गते बिहान आठ बजेतिर उनलाई भेट्छु र पेन ड्राइभ पनि दिन्छु भनेर म उनको घरमै पुगेँ  तर आमाले हिजो बेलुकै उनलाई अस्पताल लगेको बताउनुभयो  म त्यतैबाट अस्पतालतिर लागेँ  
	म माइक्रोबस चढेर शिक्षण अस्पताल पुग्नै लागेको थिएँ  गोविन्दकृष्ण अधिकारीको फोन आयो  उनले अलि आत्तिएको स्वरमा भने सकेसम्म चाँडो शिक्षण अस्पतालको इमर्जेन्सीमा आउनोस् त   
	उनको आत्तिएको स्वर सुनेपछि म पनि  
	आत्तिएँ  माइक्रोबसबाट ओर्लिएर अस्पतालको इमर्जेन्सी कक्षतिर लागेँ  त्यहाँको पहिलो ढोकाबाट छिर्ने बित्तिकै प्रतीक्षालयमा डाँको छोडेर रोइरहेकी सङ्गीता भाउजूलाई देखेँ  सञ्जय गौतम आफ्नी दिदीलाई सम्हालिरहेका थिए  भाउजूको हालत देखेपछि म केही बोल्न सकिन  त्यहाँबाट अर्को ढोका छिरेर म इमर्जेन्सी उपचार कक्षमा पुगेँ  गोविन्दकृष्ण अधिकारी आफ्नो बाल्यकालदेखिको साथी गोविन्द वर्तमानको जीवनको अन्तिम र पीडापूर्ण अवस्थालाई निन्याउरो मुद्रामा नियालिरहेका रहेछन्  उनीसँगै म पनि प्रत्यक्षदर्शी बनेर एउटा साथीको जीवनको अन्तिम क्षणको पीडापूर्ण अवस्थालाई हेर्न थालेँ   
	बिहानको साढे नौ बजेतिर डाक्टरले उनी नरहेको सङ्केत हामीलाई दिए  दिसाबाट भएको अत्यधिक रक्तस्राव उच्च रक्तचाप लिभरको खराबीजस्ता कारणसहित अन्ततः प्यानक्रियाज फुट्न गई अचानक उनको निधन भएको अनुमान डाक्टरहरूको थियो  यस बारेमा सबैभन्दा जानकार थिए डा रमेश आचार्य  पछि उनीबाटै हामीले विस्तृत जानकारी पाएका थियौं   
	 
	आर्यघाट कसैका लागि पनि प्रिय ठाउँ होइन  कात्तिक  गतेको आर्यघाट हाम्रालागि अत्यन्तै अपि्रय त्रासद कुरूप र क्रूर लागिरहेको थियो  लासहरूले भरिएको आर्यघाटको माथ्लो छेउको ब्रह्मनालसँगै लम्पसार परेको थियो गोविन्द वर्तमानको भौतिक शरीर  साहित्यकार पत्रकार बुद्धिजीवी राजनीतिक कार्यकर्ता र आफन्तहरूका आँखा उनकै स्थिर र अटल अनुहारलाई टुलुटुलु हेरिरहेका थिए  
	भावपूर्ण मुद्रामा  उनका कतिपय मित्रलाई लागिरहेको थियो क्रूर मृत्युलाई परास्त गरेर म मरेको छैन भन्दै गोविन्द वर्तमान जुरुक्क उठिदिए पनि त हुन्थ्यो   
	सङ्गीता भाउजू अत्यन्तै भावविह्वल अवस्थामा हुनुहुन्थ्यो  छोराछोरी आमाबाबु सबै भावविह्वल  कसले कसलाई कसरी सम्हाल्ने भन्ने थियो  जीवनको सबैभन्दा दुःखद् अनुभूतिमा सङ्गीता भाउजूले अश्रुधारासहित आफ्ना पतिलाई अन्तिम श्रद्धाञ्जली चढाउँदाको क्षण नाबालक छोराछोरीले आफ्नो पि्रय बाबुलाई अबोध आँसुका बलिन्द्रधारासहित अन्तिम विदाइ गर्दाको क्षण पिता श्रीधरप्रसाद अधिकारी र आमा भगवती अधिकारीले आफ्नो प्रतिभाशाली छोरालाई अन्तिम विदाइ गर्दाको क्षणले सबैलाई स्तब्ध बनाएको थियो  अत्यन्तै मार्मिक क्षण थियो त्यो  यही मार्मिकताका बीच गोविन्द वर्तमानलाई माया गर्ने र मनपराउनेहरू भनिरहेका थिए विदा वर्तमान  अलविदा गोविन्द वर्तमान   
	 
	गोविन्द वर्तमान स्वाभिमानी थिए  त्यो स्वाभिमानभित्र उनको आफ्नै सत्य थियो उनको आफ्नै इमानदारिता थियो र उनको आफ्नै निष्ठा थियो  उनी आफ्नो स्वाभिमानलाई झुकाउने कुराको विरुद्धमा सधैँभरि जुधिरहे  लेखनमा होस् वा व्यवहारमा उनले आफ्नो स्वाभिमानलाई गुमाउन त के अलिकति झुक्न पनि दिएनन्  दुःख सहने तर सुखका लागि स्वाभिमान नबेच्ने अविचल दृढता उनमा थियो   
	 सालमा कणाद महषिर्को पहलमा प्रकाशित निर्माणमा उनको पहिलो कविता प्रकाशित भएको थियो  त्यसयता उनले धेरै कविता लेखे  अस्तित्व सोचजस्ता उत्कृष्ट कविताका स्रष्टा गोविन्द वर्तमानको अहिलेसम्म कविता सङ्ग्रह प्रकाशित हुनसकेको छैन  कवितासँगै उनले कथाहरू पनि लेखे  उनका दुई दर्जन कथा विभिन्न पत्रपत्रिकामा प्रकाशित छन्  दसपन्ध्र वर्षयता उनी निबन्ध विधामा बढी सक्रिय थिए  संस्मरणात्मक निबन्धमा आफ्नो सिर्जनात्मक क्षमतालाई प्रभावशाली ढङ्गले प्रस्तुत गर्न उनी सफल भएका थिए  उनको संस्मरणात्मक कृति सोह्र साँझहरू साहित्यिक क्षेत्रमा चर्चित कृतिहरू मध्येमा रहँदै आएको छ   
	 सालदेखि नै साहित्यिक पत्रकारितामा समेत सक्रिय रहँदै आएका उनी  सालदेखि पत्रकारितासँग पनि जोडिन पुगे  कुनै समय उनी पत्रकारिता र स्तम्भ लेखनमा पनि चर्चित रहन पुगेका थिए   
	सामान्य पहिरन नै उनको विशेषता थियो  मान्छेको गुण पहिरनमा हुँदैन भन्ने कुरालाई उनले राम्रोसँग बुझेका थिए  तर खानामा भने उनी अत्यन्तै सौखिन थिए  खाने कुरा मीठो भएन भने उनी रिसाउँथे  यहाँसम्म कि होटलमा खाना खाँदासमेत आफूले भनेको जस्तो स्वादको भएन भने उनी होटल मालिकसँगै रिसाउन थाल्थे  हामीले धेरैपटक उनको त्यस्तो बानीलाई बेहोरेका छौँ  उनी हरेक चिज स्वाद लिएर मात्र खाने गर्थे  यतिसम्म कि उनलाई चुरोटसमेत बन्दोबस्तसँग बसेर स्वादका साथ खानुपथ्र्यो  उनी खानमा मात्र सिपालु थिएनन् हरेक चिज पकाउनमा पनि त्यत्तिकै सिपालु थिए  हरेक वर्षको दसैँमा हामी उनले पकाएका परिकारहरूको स्वाद लिँदै आएका थियौँ  यस पटक उनी पकाउन सक्ने अवस्थामा पनि थिएनन्  उनलाई जे पायो त्यही खान पनि हुँदैनथ्यो  आफूले नखाए पनि साथीहरूलाई खुवाउन भनेर उनले नवमीको दिन छानेका थिए  तर त्यसको अघिल्लै दिन उनी हामीबाट विदा भएर गए   
	गोविन्द वर्तमान माक्र्सवादप्रति आस्थावान थिए  उनले जुनबेला माक्र्सवाद बुझे त्यही बेलादेखि सामाजिक परिवर्तनका लागि क्रियाशील रहने अठोट पनि गरे  एसएलसी पास गरेपछि उनी आफ्नो नजिकको साथी गोविन्दकृष्ण अधिकारीसँगै मेडिकल साइन्स पढ्न थालेका थिए  तर त्यस बीचमा लुसुनको जीवनी पढेपछि उनको सोचाइ बदलियो  उनी डाक्टर भएर सामाजिक परिवर्तन गर्न सकिँदैन त्यसका लागि साहित्यकार हुनुपर्छ भनेर मेडिकल साइन्सको अध्ययन नै छाड्न पुगेका थिए   
	गोविन्द वर्तमान सशरीर अब छैनन्  तर उनका अक्षरहरू छन् शब्दहरू छन् सिर्जनाहरू छन् र भावनाहरू छन्  अब उनी आफ्ना अक्षरहरूमै भेटिनेछन् आफ्ना शब्दहरूमै जीवित रहनेछन्   
	 
	 
	 
	 
	 
	
"
