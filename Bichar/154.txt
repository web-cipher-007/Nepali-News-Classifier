संविधान जारी गर्ने अन्तिम विकल्पसबै चुनौतीहरूका कारणले गर्दा आगामी जेठ  भित्रै संविधान जारी गर्नु अनिवार्य देखिन्छ "
	जतिसुकै प्रयत्न गरे पनि निर्धारित विधिप्रक्रिया बमोजिम आगामी जेठ  अघि नै संविधान जारी गर्ने सम्पूर्ण सम्भावनाको यसअघि नै अन्त्य भइसकेको छ  संविधानका अन्तरवस्तुहरूमा सहमति भएको अवस्थामा पनि अब संविधान जारी गर्ने दु्रतमार्गविधि बाहेक नियमित प्रक्रियाबाट संविधान जारी हुनसक्ने कुनै संभावना छैन  द्रुतमार्ग अवलम्बन गर्न संविधानको धारा  मा संशोधन गर्न आवश्यक छ   
	आमरूपमा अलोकपि्रय भएको यो संविधानसभाको आयु जनादेश र सर्वोच्च अदालतको पछिल्लो फैसला दुवै कारणले अब एकदिन पनि बढ्नसक्ने सम्भावना छैन  सडकमा जतिसुकै चर्को कुरा गरे पनि वा अन्तरहृदयबाट सर्वोच्च अदालतलाई जतिसुकै सत्तोसराप गरे पनि यो संविधान कायम रहेसम्म सर्वोच्चको फैसलालाई चुनौती दिएर विगतमा जस्तै आफ्नो आयु आफै बढाउने हर्कत गर्न अब सम्भव पनि देखिँदैन  यी सबै चुनौतीहरूका कारणले गर्दा आगामी जेठ  भित्रै संविधान जारी गर्नु अनिवार्य देखिन्छ  
	शान्ति प्रक्रिया टुंगोमा नपुगेको कारणले पनि संविधान जारी हुने संभावना क्षीण हुँदै गएको हो  माओवादीले आफूभित्रको अन्तरविरोधलाई यात सहमतिमा या विभाजनका आधारमा आगामी केही दिनभित्रै समाधान गर्नसकेन भने शान्ति प्रक्रिया पनि समाप्त नहुने र त्यसको परिणामस्व रूप संविधान पनि नबन्ने निश्चितै छ  एउटा राजनीतिक दलभित्रको आन्तरिक विवादको विषय आम नागरिकको लागि रुचि र सरोकारको विषय होइन तर जब त्यो विवादले समग्र शान्ति प्रक्रियालाई असर गर्छ भने त्यसबखत त्यस्तो विषय आम नागरिकको साझा बन्न जान्छ   
	माओवादीभित्र अहिले चलेको बहसले विगत  महिनादेखि शान्ति प्रक्रिया र संविधान निर्माण दुवै राष्ट्रिय एजेन्डालाई काफी प्रभावित गरेकोले अब यो गैरमाओवादी नागरिकका लागि पनि सरोकारको विषय बन्न पुगेको छ  जिब्रो नचपाई भन्न्ाुपर्दा अब माओवादी जतिसक्दो चाँडो मिल्नुपर्यो त्यो सम्भव छैन भने त्यति नै चाँडो विभाजन हुनुपर्यो  यी दुवै हुन नसक्ने हो भने माओवादीकै कारणले शान्तिपूर्ण जनक्रान्तिका उपलब्धिहरू गुम्ने खतरा भएकोले यसले माओवादीलाई मात्र नभएर समग्र लोकतान्त्रिक प्रक्रिया र पद्धतिलाई नै समाप्त पार्न सक्छ  त्यसकारण पनि यो मामिला अब सार्वजनिक चासो र सरोकारको विषय भएको हो  तसर्थ प्रचण्ड र बाबुराम भट्टराईलाई आम लोकतन्त्र पक्षधर नागरिकको एउटै प्रश्न हुनुपर्छ तपाईहरू लोकतन्त्र जोगाउने कि पार्टी जोगाउने  दुईमध्ये एक विकल्प रोज्नुहोस्   
	लोकतन्त्र संस्थागत भएर जोगियो भने पार्टी फेरि पनि बन्न सक्छ  तर लोकतन्त्र नै संस्थागत हुनसकेन भने तपाईहरूको पार्टी रहेर पनि त्यो निष्प्राण हुन्छ  निष्प्राण दलको नेता हुने कि लोकतन्त्रलाई संस्थ्ाागत गर्ने  तपाईहरूले अविलम्ब निर्णय गर्ने बेला आएको छ  दलीय व्यवस्थामा दलहरू जति बलिया भए लोकतन्त्र त्यति नै मजबुत हुन्छ  यसर्थ माओवादी दल पनि बलियो हुनुपर्छ तर किरणजीहरूले लिएको लाइन दलीय व्यवस्था मजबुत बनाउने हो कि कमजोर बनाउने हो यसको स्पष्ट जवाफ तपाईहरूले आम नागरिकलाई अविलम्ब दिनुपर्छ   
	माओवादीभित्रको यो असहज अवस्थाका बाबजुद प्रचण्डले लोकतन्त्रलाई संस्थागत गर्ने बाटो नै अवलम्बन गर्ने हिम्मत गर्नुभयो भने र शान्ति प्रक्रिया प्रचण्डबाबुरामजीले सार्वजनिक रूपमा भनेजस्तै आगामी केही दिनमा टुंगोमा पुग्ने अवस्था आयो भने संविधानका विवादित विषयहरूमध्ये राज्य पुनःसंरचनाबाहेक अन्य विवादित विषयको टुंगो लेनदेनका आधारमा गर्न सकिने सम्भावना प्रचुर देखिन्छ  निर्वाचन प्रणाली र न्यायप्रणालीका बारेमा दलहरूबीच सहमति भएको औपचारिक घोषणा हुनमात्र बाँकी छ   
	बाँकी रहेको शासकीय स्वरूपमा पनि प्रत्यक्ष निर्वाचित कार्यकारी राख्ने विषयमा एमाले माओवादी एक ठाउँमा छन् भने राष्ट्रपतिलाई कार्यकारी अधिकार नदिने विषयमा एमाले कांग्रेस एक ठाउँमा छन्  अनि राष्ट्रपति र प्रधानमन्त्री दुवै राख्ने विषयमा सबै दलहरू एकै ठाउँमा भएकाले यसको बीचबाट यात प्रत्यक्ष निर्वाचित प्रधानमन्त्री या कार्यकारी अधिकारको बाँडफाँड गर्ने मिश्रति प्रणालीमा दलहरूबीच सहमति हुने प्रशस्त आधार देखिन्छ  मिश्रति प्रणालीमा सहमति भएमा त्यसले केवल एकथान संविधान जारी गर्ने निकाससम्म खोल्न सक्छ  तर त्यस्तो व्यवस्था नेपालका लागि उपयोगी आवश्यक वा औचित्यपूर्ण रहेको निष्कर्षमा भने पुग्न सकिँदैन   
	अन्तिम र सबभन्दा विवादित रहेको राज्य पुनःसंरचनाको विषय र त्यसमा पनि प्रदेशहरूको संख्या सिमांकन र नामांकनको विषयमा भने जेठ  अगावै सहमति हुने सम्भावना अत्यन्त क्षीण भएकाले यस विषयमा नयाँ बहस र नयाँ सहमति आवश्यक छ  यो अवधिमा त्यसबारे सहमति गर्न सकियो भने पनि त्यो अवैज्ञानिक र हचुवा हुनेछ  राज्य पुनःसंरचनाजस्तो राष्ट्रको जीवनमै दूरगामी असर पार्ने विषयमा गरिने हतारको सहमतिले मुलुक गम्भीर दुर्घटनामा पर्न सक्छ   
	प्रदेशको नामांकन सिमांकन र संख्या तोक्ने विषय वारिको काँक्रो टिपेर ल्याएर मनपरेको आकारका चाना बनाउने जस्तो सम्झने बित्तिकै गर्न सकिने कार्य होइन  नत यो कार्य कुनै दलविशेषको कार्यालयमा बसेर गरिने सर्वदलीय सहमतिअनुसार नेपालको नक्सा कोर्ने विषय नै हो  यो विषयमा अन्तिम निर्णय लिइनुअघि यसका वैज्ञानिक आधार निर्धारण गरिनु अनिवार्य हुन्छ  त्यतिमात्र नभएर यस विषयमा सम्बन्धित विषयका विज्ञहरूको प्राविधिक ज्ञानको पनि पूर्ण उपयोग आवश्यक पर्छ   
	यति धेरै कार्य गर्न यो बाँकी अवधि पर्याप्त भएन र यसैकारणले मात्र संविधान जारी नहुने अवस्था उत्पन्न भयो भने जनक्रान्तिले हासिल गरेका हालसम्मका सम्पूर्ण लोकतान्त्रिक उपलब्धिहरू गुम्न सक्छन्  मुलुक प्रतिगमनको जोखिमतर्फ समेत जानसक्ने भएकाले यसतर्फ सबै दलहरूको गम्भीर ध्यानाकर्षण हुन जरुरी छ  संघीयताको चर्को माग गर्ने दलहरूले पनि नामांकन र सिमांकन अहिले नै खोज्ोर संविधान जारी गर्ने जेठ  को अवसर गुमाउँदा लोकतन्त्र र संघीयता नै धरापमा पर्न सक्नेतर्फ चनाखो हुन जरुरी छ  तसर्थ भुइँको उठाउँदा पोल्टाको पोखियो भन्ने स्थिति आउन नदिन अहिले नामांकन सिमांकन र संख्या प्रमुख होइन प्रमुख त संघीय संविधान र त्यो संविधानभित्र प्रदेशहरूलाई अधिक अधिकार कसरी दिलाउन सकिन्छ भन्ने हो यसतर्फ सबैको ध्यान जान जरुरी छ  
	सैद्धान्तिक रूपमा पनि प्रदेशहरूको संख्या नामांकन र सिमांकन अहिले नै टुंगो नलगाई नहुने विषय होइनन्  संघीयताको मूलमर्म स्थानीय जनताले प्राप्त गर्ने अधिकार प्रतिनिधित्व र पहँुचको विधि हो तर अहिले यसतर्फ संघीयताका पक्षधरहरूको ध्यान गएको देखिँदैन  संघीयताको सवालमा अहिले केवल नामांकन र सिमांकनको मात्र बहस चलेको छ  साँच्चै भन्ने हो भने अधिकारको दृष्टिकोणले यी विषय विशुद्ध प्राविधिक र गौण हुन्  मूलभूत प्रश्न स्थानीय रूपमा जनतालाई कति अधिकार दिने भन्ने नै हो  त्यसैले संघीय व्यवस्थामा स्थानीय सरकारको रूपमा रहने प्रदेश र स्थानीय निकायले प्राप्त गर्ने अधिकारको सूचीचाहिँ संविधानमै तत्काल उल्लेख गर्न आवश्यक हुन्छ जसले संघीय व्यवस्थालाई पूर्णरूपमा संवैधानिकता प्रदान गर्नेछ  अहिले संविधानमा तीन तहका सरकारका तीन प्रकारका अधिकारको सूची राख्ने विषय निर्विवाद रूपमा स्थापित भइसकेकाले यो सूचीसहितको संविधान जारी गरिएको अवस्थामा संघीयताको पूर्ण प्रत्याभूति हुनेछ   
	यति गरेर अहिले संविधान जारी गर्ने र प्रदेशहरूको नामांकन सिमांकन र संख्या निर्धारण गर्ने विषयको जिम्मा भावी संसद वा उच्च तहको प्राविधिक समितिलाई दिन सकिन्छ  हतारहतारमा अहिले नै प्रदेशहरूको नामांकन सिमांकन र संख्या निर्धारण गरियो भने पनि प्रदेशहरू पूर्ण रूपमा क्रियाशील हुन वा संघीय व्यवस्था पूर्णरूपमा क्रियाशील हुन संविधान जारी भएपश्चात केन्द्रीय व्यवस्थापिकाको निर्वाचन र निर्वाचित संसदबाट प्रादेशिक कानुन निर्माण गरिन अनिवार्य हुन्छ  यसका लागि कम्तिमा दुई वर्ष लाग्ने हुनाले त्यही अवधिमा नामांकन सिमांकन र संख्या निर्धारण गर्ने गरी जेठ  अगावै प्रदेशको अधिकारको सूचीसहितको संघीय लोकतान्त्रिक गणतन्त्रको संविधान जारी गर्न सकिन्छ  यसले संघीय व्यवस्थाको पूर्ण ग्यारेन्टी गर्नुका साथै जेठ  अगावै संविधान जारी गर्नसमेत सकिने हुनाले अब यसलाई अन्तिम विकल्पको रूपमा ग्रहण गर्न आवश्यक छ   
	यदि यसो हुनसकेन भने प्राप्त उपलब्धि नै जोखिममा पर्ने र लोकतन्त्रसंघीयताको भविष्य नै अन्यौलग्रस्त हुने भएकाले यसतर्फ गम्भीर भएर सोचौं र जसरी भए पनि बाँकी अवधिमा संविधानसभाबाटै संविधान जारी गर्न लागिपरौं  अन्यथा मुलुक गम्भीर विवादमा फस्ने र संवैधानिक संकट उत्पन्न हुने प्रबल सम्भावना छ   
	
"
