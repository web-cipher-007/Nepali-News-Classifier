राज्यः जातको कि मान्छेको "भनिन्छ सबै धर्मले पापीलाई नर्क र पुण्यात्मालाई स्वर्ग पठाउँछन्  अर्थात् स्वर्ग वा नर्क जानेहरूमध्ये को कुन जातको हो भनेर विभेद गरिँदैन किनभने स्वर्ग वा नर्कमा जातीय राज्यहरू छैनन् ""
	भनिन्छ सबै धर्मले पापीलाई नर्क र पुण्यात्मालाई स्वर्ग पठाउँछन्  अर्थात् स्वर्ग वा नर्क जानेहरूमध्ये को कुन जातको हो भनेर विभेद गरिँदैन किनभने स्वर्ग वा नर्कमा जातीय राज्यहरू छैनन्  तर दुर्भाग्य  यस धर्तीको एक्साइसौं शताब्दीको गणतन्त्रमा समेत जातको धङ्धङी बाँकी छ  माक्र्सले हेगेललाई उल्लेख गर्दै एकपटक भनेका थिए ठूला घटना र व्यक्तिहरू दुईपटक देखापर्छन् पहिलोपटक दुःखान्त रूपमा र दोस्रोपटक हास्यास्पद रूपमा  इतिहासमा राजा र गुरुपुरोहितहरूले वंशवाद कूलवाद वा जातिवाद चलाएर मनुष्यत्वको विकासलाई अवरुद्ध गरेका थिए  त्यो दुःखान्त थियो  अहिले फेरि प्रयत्न हुँदैछ जुन हास्यास्पद छ   
	अहिले नेपाल नयाँ संविधान पर्खाइको अन्तिम प्रहरमा छ  विषयहरू बरालिँदै जाँदा अहिले सङ्घीयताको आधार सामथ्र्य र पहिचान तोकिएको छ  त्यो आफंैमा अस्पष्टअमूर्त छ  हुन पनि हामीले अहिलेका सबैजसो राजनीतिक तथा संवैधानिक मुद्दाहरूमा अस्पष्टअमूर्त कुरा गर्दै आएका छौं  युधिष्ठिरले बाजाहरूको कोलाहलभित्र नरो वा कुञ्जरो वा अस्वत्थामा हतोहतः भनेका  
	थिए  राज्य पुनःसंरचनाका सम्बन्धमा पनि आवेगहरूको कोलाहल यसरी सिर्जना गर्ने प्रयत्न भइरहेको छ जहाँ विवेकको स्वर नै हराओस्  यस लेखमा राज्यको पुनःसंरचनाका सामथ्र्य र पहिचान जातीय पहिचानको प्रगतिशीलता हाम्रो मुलुकमा जातीय मुद्दाको साम्राज्यवादीप्रतिक्रियावादी सिलसिला र राष्ट्रियताको परिभाषासम्बन्धी विषयहरूमा बहस गर्ने प्रयत्न गरिएको छ   
	सामथ्र्य र पहिचान 
	लामो अलमलपछि अहिले संघीयताको आधार सामथ्र्य र पहिचान भनेर किटान गरिएको छ  शब्दविन्यासका हिसाबले उपयुक्तजस्तो देखिए पनि अर्थनिरूपणका हिसाबले त्यसले ठोस अर्थ दिँदैन  ती दुवैलाई एकैसाथ आधार बनाउने भनेको वस्तुतः आधार नै नबनाउने भनिएको  
	हो  किनभने सामथ्र्यले अनिवार्यतः पहिचान बनाउँछ तर पहिचान आफैंले सामथ्र्यको निर्माण गर्दैन  सामथ्र्य गति हो भने पहिचान रूप हो  पहिचानको मुद्दा यसरी उठाइएको छ मानौं ईश्वरले मानिसलाई अलगअलग जात भाषा धर्म वा संस्कृतिको पहिचान दिएर पठाइदिएको थियो  जबकि ती कुनै पनि चिज स्थायी होइनन्  जतिसुकै विविधतापूर्ण देखिए पनि जीवशास्त्रीय हिसाबले मानिस एउटै जाति स्पिसिज हो र निग्रोमंगोलआर्य आदि प्रजातीय पहिचानहरू त्यस मानवजातिकै हाँगाहरू हुन्  यदि तिनीहरूको जाति नै फरक हुन्थ्यो भने उनीहरूका बीच सन्तान जन्मिँदैनथ्यो जसरी कुनै बघिनी र साँढेबाट सन्तान उत्पादन हुँदैन  अर्थात् शारीरिक रचनाका हिसाबले जात नै फरक हुन्थ्यो भने मगर र बाहुन वा थारु र लिम्बुका पुरुषमहिलाको संसर्गबाट बच्चा जन्मिँदैनथ्यो  विगत  हजार वर्षमा हाम्रा प्रजातीय सम्बन्धहरू पनि यति धेरै जेलिएका छन् कि वैज्ञानिकहरूका अनुसार रेड इन्डियनबाहेक अरू कसैको पनि रगत शुद्ध छैन  अर्थात् मानवजातिमा भिन्नतामात्रै छैन बरु एकरूपता नै प्रमुख छ  
	हाम्रा मानव पुर्खाहरू जहाँ पुगे र जेजस्ता भौतिकअभौतिक संस्कृति सिर्जना गर्दै पहिचानहरू बनाए त्यसो गर्दा पहिले पहिचान बनाएर त्यस पहिचानका लागि सामथ्र्य आर्जेका होइनन् बरु सामथ्र्य आर्जन गर्दै जाँदा पहिचान बनाउँदै गएका हुन्  अर्थात् सामथ्र्यको पहिचान बन्दै गयो  उच्च हिमाली प्रदेशमा बाँच्ने सामथ्र्य आर्जन गर्दै जाँदा मानिसको एउटा समूहको फोक्सो अरूको भन्दा ठूलो हुँदै गयो यसक्रममा उसको पहिचान अरूभन्दा भिन्न बन्दै गयो ऊ शेर्पा भयो  उष्णप्रदेशीय जङ्गलको छेउछाउमा बस्दै जाँदा उसको रगतमा मलेरिया प्रतिरोधी सामथ्र्य बढयो र थारुको पहिचान बन्यो  अर्को समूह हजारौं वर्ष उत्तरी चिसो क्षेत्रमा बस्दै जाँदा गोरो र गर्मी सहनै नसक्ने भयो भने कालो छालाले गर्मी पचाउँदै गयो  त्यस सामथ्र्यले उनीहरूको पहिचान बन्यो  यसको अर्थ हिमाली प्रदेश छोडेपछि केही पुस्तामा एउटा शेर्पाको हिमाल चढ्ने सामथ्र्य बदलिँदै जान्छ र बाहुन वा नेवारजस्तो बन्न सक्छ  तीन हजार वर्षसम्म बाहुनहरू उष्णप्रदेशीय जंगल छेउछाउ बस्दै गए भने थारुको सामथ्र्य आर्जन गर्न सक्छन् र थारुका केही पुस्ता सहरमा बसेपछि उनीहरूको मलेरिया प्रतिरोधी शक्ति पहाडे बाहुनको जस्तै कमजोर हुनसक्छ  अर्थात् उसको सामथ्र्य रूपान्तरित हुन्छ र रूपान्तरित पहिचान बन्न जान्छ  एक सय वर्ष अघिका जापानीहरूको पहिचान चारफिटे थियो  गएको सय वर्षमा उनीहरूको उचाइको सामथ्र्य एक फुट बढेर पाँच फिट पुगिसकेको छ  यसको अर्थ सामथ्र्यमा विकास हुँदै जाँदा प्रजातिका शारीरिक पहिचानहरूसमेत बदलिइरहेका छन्   
	भाषाको कुरा त अझै छिटोछिटो बदलिन्छ भन्ने कुरा भनिरहनु पर्दैन  हामीले खाने चिज र खाने तरिका पनि कुनै खास जातका निजी होइनन्  धान भारतका मैदानी क्षेत्रमा पत्ता लागेको थियो र संसारभरि फैलियो  मकै र आलु नेपाल भित्रिएको जम्मा तीनचार सय वर्षमात्रै भएको छ  गहुँ मध्यएसियाबाट आएको थियो भने जाँडरक्सी बनाउने मर्चा मिश्रवासीहरूले पत्ता लगाएका थिए  मानिसले पहिलो कपडा धोती वा लुङ्गी लगाएको थियो सुरुवाल लगाउने चलन सम्भवतः निग्रोमंगोल र आर्य नछुट्टँिदै हाम्रा घोडचढी पुर्खाहरूले चलाएका थिए  धर्मकै कुरा गर्दा आजका कुनै पनि धर्मको इतिहास तीन हजार वर्षभन्दा बढी छैन  हरेक धर्मको प्रभाव र व्याख्या समयक्रममा बदलिँदै गएको छ  हिजोको जङ्गली मानिस आजको आधुनिक मानिस बन्ने क्रममा उनीहरूका बीच वस्तु विचार भावना ज्ञानविज्ञान प्रविधिको विनिमय हुँदै गयो र त्यसले उनीहरूलाई निरन्तर विकसित र सभ्य बनाउँदै गयो  जहाँको विनिमय सहज र सघन भयो त्यहाँको सामथ्र्य विकसित भयो सँगसँगै सभ्यता संस्कृतिका पहिचान पनि विकसित भए जहाँ विनिमय अवरुद्ध भयो त्यहाँको पहिचान पनि साँघुरियो  सामथ्र्य वा विनिमयको तरिकाले पहिचानमा कसरी भिन्नता ल्याउँछ भन्ने बुझ्न एउटै जात भनिएका समूहलाई हेरे पनि हुन्छ  कणर्ालीको बाहुन र पाल्पाको बाहुनमा बोलचाल खानपिन लवाइखवाइमा धेरै भिन्नता छन्  ताप्लेजुङको कुनै दुर्गम गाउँको लिम्बु र बेलायती सेनाबाट सेवानिवृत्त धराने लिम्बुको सन्तानमा धेरै भिन्नता छन्  कीर्तिपुरको ज्यापु वा इन्द्रचोकको अमात्य दुवै नेवार मानिन्छन् तर तिनमा अनेक भिन्नता छन्  ती दुवैको ठाउँ र पेसा फेर्ने हो भने आजको अमात्य ज्यापु र ज्यापुचाहिँ अमात्य बन्छ  यसर्थ सामथ्र्य भनेको पनि विनिमयको क्षमता हो  
	सङ्क्षेपमा पहिचानको आधारमा राज्य चाहेर पनि बन्दैन किनभने मानिस यथास्थितिमा रहनै सक्दैन  उसले जति विकास गर्दै जान्छ उसको पहिचान फेरिँदै जान्छ  त्यसैले पहिचानको आधारमा राज्य बनाउने कुरा सिद्धान्ततः गलत छ  आजको सामथ्र्यलाई आधार बनाउने हो भने पनि लामो समयदेखि विभिन्न हिसाबले पछाडि परेका जातिजनजाति र क्षेत्रका जनतालाई यथास्थितिमा राखिरहन्छ  यसर्थ अहिलेको भन्दा माथिल्लो स्तरबाट आजका सबै पहिचानहरूको सामथ्र्यको भविष्यलाई हेरेर सबै नेपालीको समृद्धि र समानताको आधारमा बलियो पहिचान बनाउँदै जाने ध्येयले राज्यको पुनःसंरचना गर्नुपर्छ  
	पहिचानको प्रगतिशील पक्ष  
	अन्य समाजमा झैं नेपालमा पनि पुँजीवादको विकास सँगसँगै पुँजीवादी उदार बुर्जुवा वर्गको विकास हुँदै गयो   साल अघिदेखि नै केही शिक्षित मानिसहरू प्रजातन्त्र र समानताका विश्वव्यापी मान्यताबाट प्रभावित भएका थिए  शिक्षाको पहुँचमा भएकाले तिनमा बाहुनक्षत्रीनेवारहरू नै अगाडि  
	थिए  छुवाछूत जातीय भेदभाव र महिलाहरूप्रति सामाजिक कुरीतिका विरुद्ध उनीहरूले आवाज उठाउँदै गए  यसैक्रममा काङ्ग्रेस कम्युनिष्ट पार्टीहरू जन्मे   सालको क्रान्ति पञ्चायती भूमिसुधार मुलुकी ऐन  सालको आन्दोलनजस्ता घटनाले पुरानो सामन्ती समाज र राज्यलाई पुँजीवादी व्यवस्थामा रूपान्तरण गर्न महत्त्वपूर्ण भूमिका खेलेका थिए   सालको क्रान्तिले दुई हजार वर्ष पुरानो निरङ्कुश राजतन्त्रको स्थानमा जननिर्वाचित संसदीय बहुदलीय व्यवस्था स्थापना गर्यो  यसक्रममा पुरानो सामन्तीकालमा सत्तामा रहेको हिन्दु शाहराणा र तिनका वरिपरिका बाहुनक्षत्रीनेवारहरूको एउटा हिस्सा नयाँ पुँजीपति वा बुर्जुवा वर्गमा रूपान्तरित भयो र त्यसले कर्मचारीतन्त्र राजनीति अन्य सामाजिक संस्थाहरूमा प्रभुत्व जमाउन थाल्यो  बजार राष्ट्रिय तथा अन्तर्राष्ट्रिय गैरसरकारी सङ्घसंस्थाहरू वैदेशिक रोजगारी शैक्षिक र वित्तीय संस्थाहरूको विस्तार आदिले समाजको पुँजीवादीकरण र राजनीतिक गतिविधिको दायरा फराकिलो बन्दै  
	गयो  यसक्रममा विभिन्न जनजाति दलित र दुर्गम क्षेत्रमा पनि बुर्जुवा वर्ग जन्मिँदै गयो  यसरी जनजाति मधेसी दलित र दुर्गम क्षेत्रबाट आएको नयाँ वर्गले राणाशाहबाहुनक्षत्रीहरूबाट आएको बुर्जुवा वर्गले जस्तै समाज र राज्यमा साझेदारी पाउनुपर्ने दाबी गर्न थाल्यो  यो स्वाभाविक र प्रगतिशील दाबी हो  
	किन राज्यका विभिन्न निकायमा बाहुन नेवारक्षत्रीहरू धेरै छन् र जनजाति महिला दलित वा मुसलमान सङ्ख्या कम छ  किन कणर्ाली लगायत पश्चिम पहाडमा पूर्वी पहाडमा र तराईका दलित बस्तीमा गरिबी बढी छ  किन राजनीतिक पार्टीहरूको माथिल्लो तहमा उनीहरूको पहुँच ज्यादै कम छ  किन मुगु वा कालिकोटको औसत आयु काठमाडौंको भन्दा आधा कम छ  किन मुलुकको संविधानले हिन्दु धर्मको पक्ष लिन्छ  पुँजीवाद र प्रजातन्त्रको विकास सँगसँगै यस्ता अनेक प्रश्नहरू राजनीतिक र बौद्धिक क्षेत्रमा उठ्न थाले  यो विमर्श र दाबी किन प्रगतिशील छ भने यसले नेपाली समाज र राजनीतिको परम्परागत असन्तुलनलाई हटाउँदै राष्ट्रिय एकतालाई बलियो बनाउने अर्थात् वंश कूल जात धर्मका आधारमा बनेको परम्परागत राज्यलाई मानवीय  
	सेक्युलर आधारमा पुनर्गठन गरेर सबै नेपाली नागरिकको समानतामा आधारित फराकिलो राष्ट्रिय एकता निर्माण गर्ने कुराको माग गर्छ  नेपाली समाजको विकासका हिसाबले हामी एकातिर सामन्ती युगबाट पुँजीवादी युगमा आइपुगेका छौं भने अर्कोतिर परिवार गण गोत्र र जात हुँदै आधुनिक राष्ट्रसम्म पुगेका छौं  नयाँ प्रगतिशील वर्गको यस दाबी र मागलाई सम्बोधन गर्नसक्दा मुलुकलाई राष्ट्रिय पुँजीको विकास गर्दै समाजवादतर्फ जाने दिशामा लैजान्छ  
	प्रतिक्रियावादी जातीय एजेन्डा 
	नेपाललाई असली हिन्दुस्थान बनाउने पृथ्वीनारायण शाहको घोषणा वस्तुतः एउटा सामन्ती राजाले गरेको साम्राज्यवादको विरोध थियो  यसै सन्दर्भमा उनले इसाई पादरीहरूलाई देशनिकाला गरेका थिए  उनीपछिको दरबारले पनि त्यही नीति पच्छयायो  यद्यपि किरात वा लिच्छविकालदेखि नै नेपाली समाज र राज्य अरू धेरै मुलुकभन्दा सहिष्णु थियो  बौद्धहरू किरातकालको अन्तिमतिर यहाँ आएका थिए भने मल्लकालदेखि नै मुसलमानहरू बस्न थालेका थिए   को संविधानमा राजा हिन्दु हुने प्रावधानबाहेक अरू कुनै चिज धर्मसापेक्ष थिएन  तर इसाई धार्मिकहरू र नेपाली राज्य वा दरबारको बीचमा यो अन्तरविरोध चली नै रह्यो  पश्चिमका केही इतिहासकार र मानवशास्त्रीहरूले नेपालको इतिहास हिन्दुखसहरूले अरू जाति जनजातिहरूलाई गरेको शोषणको इतिहास हो भनेर लेखिरहे  अहिले हामीमाथि थोपर्न खोजिएको जातीय राज्यमा यो सन्दर्भ गाँसिएको छ कि छैन  ध्यान दिएर अध्ययन गरौं  
	भविष्यको द्वन्द्व सभ्यताहरूका बीचमा हुन्छ भन्ने बहस अहिले पश्चिमा बौद्धिक जगतमा चलिरहेको  
	छ  हन्टिङ्टन लगायतका महोदयहरूले अरू काम नपाएर यो बहस गरेका होइनन्  त्यस कोणबाट पनि हाम्रो वर्तमान राजनीतिलाई हेर्नुपर्छ  चीन एउटा प्राचीन बौद्ध र कन्फ्युसियस संस्कृति भएको मुलुक हो जसले आर्थिक क्षेत्रमा असाधारण विकास गर्दैछ र त्यहाँको राज्य बलियो छ  अर्कातिर भारत पनि एउटा प्राचीन हिन्दु परम्परा भएको ठूलो सभ्यता  
	हो  उसले पनि आर्थिक क्षेत्रमा द्रुतगतिमा विकास गर्दैछ  त्यहाँ पनि राज्य बलियो छ  ती दुवै ठूला सभ्यताहरूको बीचमा र दुवै संस्कृतिको सम्मिलनका साथसाथै आफ्नै मौलिक संस्कृति बनेको हाम्रो सानो मुलुक छ तर यहाँ राज्य कमजोर छ  त्यसैले नेपालको राज्य पुनःसंरचना सम्बन्धी असाधारण रूपले खर्चिला गोष्ठीहरू र विदेश भ्रमणमा पश्चिमका धार्मिक इतिहाससँग जोडिएका मुलुकहरूको लगानीलाई यस सन्दर्भमा जोड्नुपर्छ कि पर्दैन  अर्थात् दुई प्राचीन र ठूला सभ्यता हिन्दु र बौद्ध बीचको यस मुलुकमा राज्यको कमजोरीबाट फाइदा उठाउन र राज्यलाई अझ कमजोर पार्न उनीहरू लागेका छन् कि छैनन्  हेक्का राख्नुपर्छ  
	सन्  मा सोभियत संघको विघटनपछि अमेरिकीयुरोपेली गठबन्धन अरब मुलुकको तेल राजनीतिमा खनियो र इराकअफ्गान युद्धको व्यूहरचना गर्यो  उनीहरूको पछयौरीको एउटा टुप्पो अहिले सिरिया र इरानमा अड्केको छ  त्यसबाहेक उनीहरूको ध्यान अहिले चीनतिर सोझिएको छ  उनीहरूको मिसनतिब्बतका लागि नेपालको राजनीतिक प्रश्न महत्त्वपूर्ण छ  लोकतान्त्रिक स्थायित्व नेपालको गणतान्त्रिक भविष्यका लागि अनिवार्य छ र त्यो चिनियाँ स्वार्थसँग पनि जोडिएको छ  आज मुलुकमा देखापरेको जातीय राज्यको अतिरिक्त मागलाई यस पृष्ठभूमिमा पनि हेर्नुपर्छ कि पर्दैन  छलफल गरौं  
	सोभियत संघको विघटनपछि पुँजीवादी दुनियाँका बौद्धिकहरूले इतिहास र विचारधाराको अन्त्य उत्तरआधुनिकतावाद जस्ता जेजति विचार ल्याए त्यसले दिगम्बरी पुँजीवादबाहेक मानवसमाजको हित नै छैन भन्ने मनोविज्ञान बनाउँदै गयो  साम्यवाद र समाजवादले धेरै मुलुकमा आत्मसमर्पण गरे जहाँ गरेनन् त्यहाँ उनीहरू हारेका सिपाहीजस्ता भए  यसैबेला चलेको निजीकरण र उदारीकरणले समाज राष्ट्र समुदायलाई तहसनहस पारेरमात्रै आफ्नो प्रभुत्व स्थापित गर्न सक्थ्यो  यसक्रममा उदारीकरण र निजीकरणको पक्षमा मनोविज्ञान बनाउने अन्तर्राष्ट्रिय सरकारी गैरसरकारी संघसंस्थाहरू बन्दै गए  ती संरचनाले विषयलाई समाजभन्दा माथि राखेर पुङनपुच्छरका तर महत्ताको लेप लगाइएका विकास र स्वतन्त्रताका कुरा गर्नसक्ने आज न्युयोर्क र भोलि लन्डन र पर्सि सिड्नी गर्न भ्याउने एउटा डुलुवा बुर्जुवा वर्ग तयार गरे  गरिब मुलुकका सांसद मन्त्री पार्टीका नेता र युवा गैरसरकारी संस्थाका बोर्ड सदस्यहरू त्यसमा सामेल गराइए  यसक्रममा यिनीहरूको असाधारण रूपले वर्गोन्नति हुँदै गयो  आफ्नो इतिहास र समाजलाई नजान्नु वा बिर्सनु नै यिनीहरूको योग्यता हुनथाल्यो  क्रमशः उनीहरूले आफ्ना एजेन्डा छिराउँदै गए यिनीहरूले होहो भन्दै गए   सालपछि नेपालमा यस्तो बुर्जुवा वर्ग राजनीति र समाजका विभिन्न क्षेत्रमा प्रभावशाली भएर देखियो  जातीय राज्यको प्रचारमा यो डुलुवा बुर्जुवा वर्ग कति प्रयोग भयो  खोजी गरौं  
	उपरोक्त परिस्थितिमा माओवादीले जनयुद्ध आरम्भ गर्यो तर जनयुद्धले दुर्गम बस्तीका पुलिस चौकीलाई पनि खासै प्रभावित पारेन   सालको एकता महाधिवेशनमा उसले बुझेको माक्र्सवादमाओवादले जनयुद्धको ज्वाला नदन्केपछि जातिवादलाई नै माक्र्सवाद माओवाद भन्न थाल्यो  र पृथ्वीनारायणले बनाएको  वर्षको एकात्मक शासन र हिन्दु वर्णवादी व्यवस्थाको अतिरञ्जित प्रचार गरेर  सालपछि हरेक जातलाई राज्य बाँड्न थाल्यो  यसरी पश्चिमले शताब्दीयौं पहिले तयार गरेको एजेन्डा जनयुद्धको वायुपङ्खी चढेर नेपालका गाउँबस्ती चहार्न थाल्यो  बेलाबेलामा अनमिन र युरोपेली राजदूतहरू अस्वाभाविक रूपमा माओवादीको पक्षमा देखिने घटनाहरूको अर्थराजनीति त्यही थियो  अहिले पनि माओवादी नेताहरू जब हिन्दु धर्मको कुरा गर्छन् ठन्डा माने कोकाकोलाकै शैलीमा गर्छन् यस्तो लाग्छ दुनियाँमा हिन्दुमात्रै धर्म हो  उनीहरू पृथ्वीनारायण शाहलाई सामाजिक विकासको प्रक्रियामा एकीकृत सामन्ती राज्यको उदयका आवश्यकताले जन्माएको राजाका रूपमा व्याख्या गर्दैनन् बरु संसारमा सामन्ती राजतन्त्रको एकमात्र प्रतिनिधि पृथ्वीनारायण शाह थिए जस्तोगरी प्रचार गर्छन्   
	स्वयम् युरोपेलीहरूले आफ्नो मुलुकमा धर्मनिरपेक्षताको त्यति प्रचार गर्दैनन् जति नेपालमा माओवादीबाट भएको छ  जबकि बेलायतको राजा वा रानी चर्च अफ इङ्ल्यान्डको सर्वोच्च स्थानमा अहिले पनि छन् र त्यहाँका जननिर्वाचित प्रधानमन्त्रीले चर्चका पदाधिकारीहरूको सिफारिस वस्तुतः चयन गर्छन् डेनमार्कमा अहिले पनि राज्यले चर्चलाई पैसा दिन्छ नर्वेको राजा अहिले पनि लुथरन सम्प्रदायको इसाई हुनैपर्ने संवैधानिक व्यवस्था छ स्वीडेनमा अस्ति भर्खर सन्  सम्म चर्च अफ स्वीडेनलाई राज्यको चर्चको मान्यता थियो  यी तथ्यहरूलाई संवेदनशील भएर अध्ययन गरौं  
	पहिलो विश्ययुद्धमा युरोपमा केही छापाखानाहरूले यस्ता पोस्टरहरू छापेर पैसा कमाउँथे जसमा शत्रुका विरुद्ध साहसका साथ निर्ममतापूर्वक लडजस्ता नारा लेखिएका हुन्थे  आपसका लडाइँ गरिरहेका भिन्नभिन्न मुलुकहरूमा त्यही पोस्टर हातहातै बिक्री हुन्थ्यो  संयोग कस्तो छ भने अहिले युरोपेली दाताहरूले हाम्रो समाजका अलगअलग समुदायहरूको सशक्तीकरणका लागि सहयोग गरिरहेका छन्  हामीलाई साहसी बन्न प्रेरित गरिँदैछ  त्यो किन  विचार गरौं  
	नेपाली राष्ट्रियता र संघीयता 
	राष्ट्रको रूपमा विकसित भइसकेका इकाइहरूको सङ्घीय पहिचानलाई हिजोको सोभियत संघमा राष्ट्रियता भनियो  चिनियाँहरूले बहुसङ्ख्यक हानहरूसँग अल्पसंख्यक जनजातिहरूको साझेदारीले बनेको पहिचान चीनको राष्ट्रियता हो भनेर परिभाषित गरे  अङ्ग्रेज विरुद्ध राष्ट्रिय स्वाधीनताको संघर्षले भारतीयहरूलाई ठाउँमा ल्यायो  नेपालको राष्ट्रिय विकासको आफ्नै सन्दर्भ छ  किरात कालदेखि नै नेपाल कहिले विस्तार हुँदै र कहिले खुम्चिँदै रह्यो  यसक्रममा यस भूभागमा रहने विभिन्न जातीय धार्मिक क्षेत्रीय समूहहरूको साझेदारी विकसित हुँदै आयो  पछिल्लोपटक पृथ्वीनारायण शाहले एकीकरण गरेपछि हिन्दु खस वंशका राजा राष्ट्रिय पहिचानका केन्द्र बने राजतन्त्र हाम्रो राष्ट्रियतासँग जोडियो  राजतन्त्रको अन्त्यपछि हाम्रो राष्ट्रिय पहिचान पनि गणतान्त्रिक बन्दै गएको छ   
	धर्मको हिसाबले बहुसङ्ख्यक हिन्दुहरूसँग अरू धर्मका मानिसहरूको साझेदारीलाई नेपाली राष्ट्रियता मान्नुपर्छ भन्न सकिन्छ  तर आधुनिक युगमा केवल धर्मको नाममा राष्ट्रिय पहिचान बनाउनु उचित  
	हुँदैन  साथै प्रजातिका हिसाबले बहुसंख्यक आर्यहरू र अन्य जनजातिहरूको साझेदारीलाई राष्ट्रियता भन्नुपर्ने मत पनि छन्  तर आर्यमध्ये पनि वैदिक र अवैदिक पहाडे र तराईका साथै विभिन्न जातहरूको बनोटले गर्दा त्यसो गर्नु उचित हुँदैन  सङ्क्षेपमा आधुनिक प्रगतिशील राष्ट्रियताको निर्माणमा धर्म र प्रजातिलाई जोड्नु उपयुक्त हुँदैन  किनभने त्यस्तो पहिचानले हाम्रो राष्ट्रिय पहिचानलाई समग्रमा जोड्दैन र राष्ट्रियतालाई कमजोर पार्छ  त्यसबाहेक यहाँको हिन्दु परम्परा र बौद्ध परम्परा यसरी जोडिएका छन् कि उनीहरूलाई छुटयाउन आवश्यक छैन  मुस्लिम र हिन्दुहरूबीच पनि अनुपम सम्बन्ध बनेको छ  पुरानो सत्ताको संसदका  जनाले मुलुकलाई धर्मनिरपेक्ष घोषणा गर्दा कुनै हिन्दु त्यसविरुद्ध सडकमा ननिस्केको वा पश्चिमा प्रतिक्रियावादी मानवशास्त्रीहरूले केवल हिन्दुहरूले गैरहिन्दुहरूलाई गरेको शोषणको इतिहासका रूपमा नेपालको इतिहासलाई व्याख्या गर्न खोजे पनि कुनै गैरहिन्दुले हिन्दुहरूका विरुद्ध विद्रोह नगरेको मुलुक हो यो   
	यी सबै सन्दर्भलाई हेर्दा नेपाल अनेक अल्पसंख्यक जातिजनजातिहरूको साझेदारीले बनेको मुलुक हो र त्यही साझेदारीको एकता नै नेपालको राष्ट्रियता हो  हाम्रो राष्ट्रिय पहिचान वा राष्ट्रियताको यस यथार्थका दृष्टिले पनि जातीय राज्य बनाउनु गलत हुनेछ  हाम्रो इतिहास जनसङ्ख्याको बनोट आधुनिक प्रतान्त्रिक मूल्यहरूका हिसाबले पनि जातीय राज्य बनाउनु असङ्गत हुनेछ  यदि त्यस्तो भइहाल्यो भने कुनै पनि प्रदेश स्थिर रहन्न  आज जातीय आधारमा बन्ने प्रदेशमा भोलि धार्मिक र प्रजातीय पहिचानको कुरा उठ्दा इन्कार गर्न सकिने छैन  यसरी भोलिका राज्यहरू हिन्दु कित्ता र बौद्ध कित्तामा बाडिँदै जान्छन्  र नेपालमा अन्तर्राष्ट्रिय धार्मिक पुनरुत्थानवादी शक्तिहरू तानिनेछन्  अन्ततः नेपाल सभ्यताको द्वन्द्वमा फँस्नेछ  यस्ता विषयमा हामी सबै गम्भीर बन्नैपर्छ  
	माक्र्सले जातीय प्रश्नको सामाजिक सम्बन्धलाई असाधारण स्पष्टताका साथ यसरी लेखेका छन् एउटा हब्सी हब्सी नै हो खास सम्बन्धभित्र ऊ दास बन्छ  कपास कात्ने एउटा चर्खा आफैंमा मेसिनमात्रै हो तर निश्चित सम्बन्धभित्र त्यो पुँजी बन्छ  ती सबै सम्बन्धहरूलाई चुँडाल्नुपर्छ जुन सम्बन्धभित्र माानिस पददलित असहाय र तुच्छ बनाइन्छ  अर्थात् सबै सम्प्रदायका जनता यस मुलुकका नागरिक नै हुन्  तर एउटा खास सम्बन्धभित्र कोही ठूलो कोही सानो कोही छूत कोही अछूत बनाइए  जसरी दास बनाउने सामाजिक सम्बन्धहरूलाई अन्त्य गरिदिएपछि हब्सी र गोराका बीचमा विभेद रहन्न त्यसैगरी नेपाली समाजलाई विभिन्न हिसाबले विभाजित गर्ने संवैधानिक राजनीतिक कानुनी वा सांस्कृतिक सम्बन्धहरूलाई अन्त्य गरिदिएपछि त्यो विभेद रहन्न  तर दुर्भाग्य  अहिले जातीय राज्यको वकालत गर्नेहरूमध्ये धेरैजसोले आफूलाई माक्र्सवादी दाबी गर्छन्  बौद्धहरूको प्रभावलाई रोक्न नसकेपछि शंकराचार्यहरूले बुद्धलाई विष्णुकै दसौं अवतार घोषणा गरिदिएझैं अहिले महान क्रान्तिकारी मानववादी माक्र्सलाई जातिवादका गल्लीमा लतार्ने प्रयत्न भएको छ   
	राज्यको बारेमा माक्र्सले धेरैपटक उल्लेख गरेको अर्को एउटा प्रसंग छ राज्य कसैको नभएपछि मात्रै सबैको हुन्छ मान्छेको हुन्छ  अर्थात् राज्य बाहुनको हुन्छ भने बाहुनबाहेक कसैको हुँदैन  यदि मगर गुरुङ नेवार लिम्बु खम्बु वा मधेसीको भयो भने उसैको बाहेक अरू कसैको हुँदैन  त्यसैले यो एक्काइसौं शताब्दीमा जातीय राज्यको कुरा या दिवास्वप्न हो बन्नै सक्दैन या दुस्वप्न हो टिक्नै सक्दैन  
	वामपन्थी बुद्धिजीवी भुसाल नेकपा  
	एमालेका केन्द्रीय सदस्य हुन् 
"
