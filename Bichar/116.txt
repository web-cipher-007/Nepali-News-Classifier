"कहाँ छ परराष्ट्र मामिला प्रतिष्ठान ""गत पुस  मा पाँच घन्टे ट्रान्जिट भ्रमणमा आएका चिनियाँ प्रधानमन्त्री बेन जियाबाओ बारेका चर्चापरिचर्चाहरू अझै सेलाइसकेका छैनन्  एउटा विशिष्ट अतिथिको आगमन हुने हल्ला मात्रैले परराष्ट्र गृह मन्त्रालयदेखि सूचना विभागका पदाधिकारीसम्मको कुदाकुद हेरिनसक्नुको थियो ""
	गत पुस  मा पाँच घन्टे ट्रान्जिट भ्रमणमा आएका चिनियाँ प्रधानमन्त्री बेन जियाबाओ बारेका चर्चापरिचर्चाहरू अझै सेलाइसकेका छैनन्  द्विपक्षीय सहमति र सम्झौताभन्दा पर्तिर प्रधानमन्त्री जियाबाओ आगमन क्रममा विमानस्थलमा देखिएको अशोभनीय दृश्य संसदीय समितिदेखि प्रधानमन्त्री कार्यालयसम्म अझै बहसको विषय बनिरहेको छ  एउटा विशिष्ट अतिथिको आगमन हुने हल्ला मात्रैले परराष्ट्र गृह मन्त्रालयदेखि सूचना विभागका पदाधिकारीसम्मको कुदाकुद हेरिनसक्नुको थियो  कुनै कार्यविधि र कार्ययोजना आफूसँग नरहेको यथास्थितिमा सूचना विभागका पदाधिकारी माथिल्लो निकायबाट आफूले पाएको भएभरको निर्देशन पालना गरिरहेका थिए  विभागमा भेला भएका सञ्चारकर्मीमाझ उनी भनिरहेका थिएतस्वीर खिच्दा संयम अपनाउनु गमला नफुटाउनु मेच नभाँच्नु बढीमा  जना प्रतिनिधि फोटोग्राफरमात्रै मुख्य इभेन्टमा सरिक हुनु आदि  
	त्यो निर्देशन सेलाउन नपाउँदै जियाबाओको निर्धारित भ्रमण स्थगित भएको खबर आयो  त्यसपछि विशिष्ट अतिथि आगमनको पूर्वतयारी प्रोटोकल निर्धारण र सुरक्षा संयन्त्रका सबै गफहरू पनि सेलाएर गए  यतिसम्म कि पुस  गते एकाएक भ्रमणमा आउन लागेका चिनियाँ प्रधानमन्त्रीको कार्यक्रम र तालिकाबारे अघिल्लो दिनसम्म पनि सूचना विभाग र परराष्ट्रका तिनै निर्देशनाधिकारीहरूलाई समेत पत्तो भएन  त्यही सूचनाको हाहाकार र अव्यवस्थापनका माझ चिनियाँ विशिष्ट अतिथिलाई विमानस्थलमा तानातान गरेको दृश्य देखापर्यो  त्यो प्रकरणमा त्रिभुवन अन्तर्राष्ट्रिय विमानस्थलको अति विशिष्ट कक्ष बनोटलाई दोष देखाउने शिष्टाचार महापाल मुक्तिनाथ भट्ट यतिखेर डेनमार्कका लागि राजदूत भएर जाने तयारीमा छन्   
	चिनियाँ विशिष्ट अतिथिको आगमन र नसोचेको प्रकरणमाथि टिकाटिप्पणी चलिरहेकै बेला यतिखेर दक्षिणतर्फका विशिष्ट अतिथिको नेपाल भ्रमणको हल्ला सुरु भएको छ  आगामी चैतभित्रमा भारतीय प्रधानमन्त्री मनमोहन सिंह नेपाल आउनसक्ने भन्दै अड्कलबाजीका समाचारहरू आउन थालेका छन्  तर यस्ता भ्रमणहरू राष्ट्रिय प्रतिष्ठा र महत्त्वका विषय होइनन् कि झैं लाग्न थालेको छ  यस्ता विषयमा न प्रोटोकल कार्यविधि बन्नसकेको छ न संहिता  सधैं हतास मनस्थितिमा रहने पदाधिकारीहरू यथास्थितिवादी कार्यशैलीमा अभ्यस्त भइसककेका हुन् कि झैं लाग्छ  परराष्ट्रमा रहेको  
	अतिथि सत्कार विभाग र मन्त्रालय अन्तर्गतको शाखा कार्यालयझैं हैसियतमा रहेको परराष्ट्र मामिला अध्यन प्रतिष्ठानको हैसियत कहाँ के अवस्थामा छ भन्ने धेरैलाई थाहा नहुन सक्छ   
	परराष्ट्र मन्त्रालयको नीतिगत योजना रणनीति र कूटनीतिक मामलाहरूमा सुझाव दिनसक्ने सहयोगी निकायका रूपमा  सालमा स्थापित परराष्ट्र मामिला अध्ययन प्रतिष्ठान पनि अति राजनीतीकरणका कारण हुर्मत स्थितिमा पुगेको छ  कुनै विधि र संयन्त्रलाई पछ्याउन छाडेर परराष्ट्रमन्त्रीका आसेपासे प्रतिष्ठानका पदाधिकारी बनाउँदै आएको परम्परामा अहिले आएर तीन महिनादेखि प्रतिष्ठानमा ताला लागेको छ  सरकारी स्वामित्वको निकाय भए पनि यसको नीतिगत स्वायत्त कार्यक्षेत्र अहिले थपनासरह बनेको छ  यो निकायमा करारमा रहेका कर्मचारीको करार थप हुनसक्ने स्थिति छैन भने परराष्ट्रका उपसचिव तीर्थराज वाग्लेले प्रतिष्ठानको जिम्मेवारी निमित्त हैसियतमा मन्त्रालयमा बसेर हेरिरहेका छन्  सरकारले दिने झन्डै  लाख रुपैयाँ वाषिर्क बजेटको उपयोगभन्दा दुरुपयोग बढी किन देखिएको छ भने संस्था गठनको  वर्षमा यसले कूटनीतिक संयन्त्र प्रोटोकल र नीतिनियमका बारे एउटै व्यावहारिक सुझाव अथवा दिशानिर्देश गर्नसकेको उदाहरण पनि छैन   
	परराष्ट्र मन्त्रालयको संरचना सुधारबारे दर्जनौं बुँदै आन्तरिक सुधारको निर्देशिकामाथि बहस भइरहेका बेला परराष्ट्र मामिला अध्ययन प्रतिष्ठान र यस्तै नियमकारी निकायबारे पनि सोच्नु जरुरी हुनेछ  युरोपको इटाली अथवा सार्कको भुटानमा दूतावास थप गरेर सधैं मेवामुखी बन्ने सुझावभन्दा सेवा र सहकार्यका सुझावहरू यो निर्देशिकामा समेटिनु जरुरी छ  केही महिनाअघि परराष्ट्र मामिला हेर्ने सञ्चारकर्मीमाझ प्रधानमन्त्री बाबुराम भट्टराईले कूटनीतिक दिशानिर्देश गर्नसक्ने र व्यावसायिक क्षमताले भरिएका विज्ञहरू सम्मिलित कूटनीतिक अध्यनकेन्द्र स्थापना गर्न आफूले चाहेको बताएका थिए  यसबेला परराष्ट्र मामिला अध्ययन प्रतिष्ठान मृत्युउन्मुख संस्था बनिरहेका बेला यही निकायलाई राजनीतिक प्रभावभन्दा पर्तिर राखेर नीतिगत र कार्यविधि तोक्ने केन्द्रका रूपमा विकसित गर्ने हो कि  यसो गर्नाले चिनियाँ वा भारतीय प्रधानमन्त्री नेपाल भ्रमणमा आउँदाको स्थिति अथवा प्रोटोकलदेखि अतिथि सत्कारसम्मका मामलामा निश्चित कार्यविधि तय हुनसक्ने थियो   
	सरकार र मन्त्री फेरिनासाथ फेरिने परराष्ट्र मामिला र अन्तर्राष्ट्रिय सम्बन्धको अनौठो चक्रव्यूह तोड्न पनि नीति तर्जुमा जरुरी भएको छ  आफूले तय गरेको कूटनीतिक आचारसंहिता आफैंले तोड्ने हैसियतको मनकारी उपाय होइन कि अब गठन हुने परराष्ट्र मामिला अध्ययन प्रतिष्ठान भने कूटनीतिक ज्ञानशून्य भए पनि परराष्ट्रमन्त्री हुन सकिने पद्धतिभन्दा माथिल्लो तहमा जानु जरुरी छ  अन्यथा परराष्ट्र मामला र कूटनीतिक संयन्त्रसमेत यथास्थितिवादी शैलीमा चलिरहने निश्चित छ  कांग्रेस एमाले माओवादी वा कुनै फोरम दलबाट भिन्नभिन्न परराष्ट्रमन्त्री बन्नासाथ अन्तर्राष्ट्रिय सम्बन्ध र साइनो फेरिने अहिलेको यथास्थिति भनेको हामीसँग राष्ट्रिय सहमतिको प्रस्थानविन्दु कहीं कतै नभएको प्रमाण हो  र हाम्रो लाजमर्दो हैसियतको उच्चविन्दु पनि यही हो  
"
