ऐतिहासिक चेत र राष्ट्रको भविष्यआज म ऐतिहासिक चेतबारे आफूलाई लागेका केही सवालहरूबारे छोटकरीमा "
	आज म ऐतिहासिक चेतबारे आफूलाई लागेका केही सवालहरूबारे छोटकरीमा चर्चा गर्नेछु  तर म इतिहासकार भने होइन  वास्तवमा स्कुलमा इतिहासका किताबहरूमा र इतिहासका गुरुहरूले तिथिमितिमा दिने गरेको मिहिन जोड र राजामहाराजाका गाथाबाट उक्ताएर इतिहास इच्छाधीन विषयबाट भागेर मैले भूगोलशास्त्र इच्छाधीन विषय रोजें  त्यो उपयोगी पनि भयो भन्ने लाग्छ   
	तर यता लामो कालदेखि मैले इतिहासको सम्मान गर्न सिकेको छु  सम्मानमात्र होइन ऐतिहासिक चेतलाई मैले व्यवहारमै अँगालेको छु  ऐतिहासिक चेतविना समाजको विश्लेषण नितान्त अपूरो हुन्छ भन्ठान्छु  विश्वसनीय र प्रामाणिक हुँदैन भन्ठान्छु  वास्तवमा मैले पछ्याउने मेरा एक शास्त्रगुरु इम्मानुयल वालरस्टिनले अड्डी कसेका छन् कि राजनीतिशास्त्र अर्थशास्त्र समाजशास्त्र आदि सबै सामाजिक शास्त्रहरू खास समयस्थानका उपज हुन्  अर्थात् यी शास्त्रहरू आधुनिक राजनीतिक आर्थिक सांस्कृतिक औद्योगिक आदि उथलपुथलद्वारा पीडित र पोषित इसाको मध्य  औं शताब्दीका पश्चिमी युरोपका उत्पादन हुन्  अर्थात् शास्त्रहरू आफैं युगीन अर्थात् ऐतिहासिक उत्पादन हुन्  उनी थप भन्छन् अब हाल त्यस कालभन्दा डेढ सय वर्षभन्दा पनि बढीयता आइपुग्दा र विश्व बेग्लै किसिमले संरचित भइसक्दा समस्त सामाजिक शास्त्रहरूलाई पुनर्गठन गर्नुर् अत्यावश्यक भइसकेको छ  पुरानो र स्थापित सामाजिक शास्त्रहरूको विशिष्टीकरणको उपादेयता अहिलेसम्म आउँदा क्षय भैसकेको छ  किनकि त्यस विशिष्ट अवधिमा इतिहासजनित र स्थापित सामाजिक प्रणाली आफैं क्षय भैसकेको छ  सामाजिक शास्त्रको अबको ध्येय प्रत्यक्षतः इतिहासजनित प्रणालीहरूको शृङ्खला विस्तार सघनीकरण कार्यकारण सम्बन्ध अन्तरविरोध संघर्ष आदिमा केन्दि्रत गर्नु आवश्यक भएको छ  विशिष्ट ऐतिहासिक प्रणालीहरूको अध्ययन नै नयाँ र संश्लेषित सामाजिक विज्ञानको मूल मर्म बन्नुपर्छ  यसो गर्नका लागि स्थापित इतिहासशास्त्र लगायतका म्याद गुज्रेका औषधीसमान बनेका सबै विशिष्टीकृत सामाजिक शास्त्रहरूको विघटन आवश्यक भएको छ  साथै इतिहासजनित प्रणालीहरू खोतल्न र बुन्नका लागि आवश्यक पर्ने अनुसन्धान र पठनपाठनका बौद्धिक विषयसूचीको क्रमागत निर्माण पनि आवश्यक भएको छ  र अन्त्यमा विघटित सामाजिक शास्त्रहरूका विज्ञ विभाग र विश्वविद्यालयहरूको सो विषयसूची अनुसारको कार्यविभाजन र संलग्नता पनि आवश्यक भएको छ   
	यो र यस्तै अन्य अडानबाट मैले सिकेको यो होः ब्रह्माण्ड विश्व राष्ट्र लिङ्ग जात वर्ग परिवार व्यक्ति आदि सबैको वर्तमानले भूतकालमा अडेस लगाएको हुन्छ  मानव वा समाज निर्मित शृङ्खलाबद्ध विगतविना वर्तमान मानव समाज रीतिथिति राज्य लिङ्ग वर्ग आदि केही कसैको निर्माण हुँदैन  अर्थात् वर्तमानका यी समस्त उत्पादनहरूको साथै सिङ्गो वर्तमान युगको मूल प्रकृति खोतल्न हामीले ऐतिहासिक चेत बोक्नैपर्छ  खास किसिमले परिभाषित इतिहासशास्त्रको आफ्नो महत्त्व छ नै  तर यसभन्दा बढी महत्त्वपूर्ण भने व्यापकता बोकेको ऐतिहासिक चेत हो भन्ने निचोडमा म पुगेको हुँ  
	म आफू समाजको बारेमा सोच्छु पढाउँछु लेख्छु  तर केही मात्रामा ऐतिहासिक चेत बोकेकोले म समाज र अर्थतन्त्र राजनीति संस्कृति आदिलाई स्थिर रूपमा हेर्दिन  हेर्नुहुन्न भन्ठान्छु  यसै कारणले म समाजबारे भन्दा सामाजिक परिवर्तनबारे लेख्छु  समाजमा भइरहेको परिवर्तन चिन्न कस्तो चेत निर्माण गर्नुपर्छ भन्नेबारे पढाउँछु  मेरो लागि सामाजिक परिवर्तन र इतिहासको प्रवाह नितान्त एउटै विषयवस्तु हुन्  इतिहासको प्रवाह मानव र समाज निर्मित प्रवाह हो  र साथै ऐतिहासिक प्रवाहले समाजलाई पुनर्गठित गर्छ  विगत वर्तमान र भविष्यको सन्धिकाल र सन्धिस्थल बुझ्न व्यापक र तुलनात्मक ऐतिहासिक चेतबाहेक अरू कुनै अस्त्र छैन   
	मैले अघि भनें म इतिहासकार होइन  तर पनि ऐतिहासिक प्रवाह र सामाजिक परिवर्तनलाई एकीकृत रूपमा बुझ्नका लागि मैले सिकेका एकआपसमा गाँसिएका तीन सैद्धान्तिक सवालहरूलाई यो विद्वत् भेलामा राख्न चाहन्छु   
	तीन सैद्धान्तिक सवालहरू 

	पहिलो सवाल व्यष्टि र समष्टि एक र अनेक अंश र पूर्ण वा स्थानिक र व्यापक बारेको हो  यहाँ हल गर्नुपर्ने सवाल यी हरेक जोडीका पाटाहरू बीचको सम्बन्धको प्रकृतिको हो  र साथै व्यष्टि र समष्टिमध्ये लगायत एक र अनेक मध्ये अंश र पूर्णतामध्ये वा स्थानिक र व्यापकमध्ये कुनमा अध्ययन दृष्टि केन्दि्रत गरिनु उपयुक्त हुन्छ भन्ने बारेको हो  व्यष्टिलाई नै समष्टिसरह ठान्ने अर्थात् थोपामा अल्मलिएर सागर नजरअन्दाज गर्ने रूखमा अल्मलिएर जङ्गल नदेख्ने वा बालुवाको कण देख्दा मरुभूमिको वा बगरको कल्पना नगर्ने वा न्यून आँक्ने गलत बौद्धिक प्रवृत्ति बारेको हो  र सारमा व्यष्टिको प्रकृतिको पहिचान र विश्लेषण समष्टि अन्तर्गतमात्र नै हुनसक्छ र गरिनुपर्छ भन्ने आग्रहको हो  व्यष्टिलाई नै समष्टि वा पूर्ण मान्दा बौद्धिक र सैद्धान्तिक दृष्टिले अनाहक वा तपसिल तहका मूर्तताहरूमा रुमल्लिँदै व्यष्टि वा पूर्णको महत्त्व नदेख्ने वा कम देख्ने प्रवृत्ति बारेको हो  
	दोस्रो सवाल एक किसिमले पहिलो सवालको अंश हो  यो सवाल व्यक्ति र समाज आफू र जगत् र व्यक्तिको जीवनी र समाजको इतिहास बीचको सम्बन्धको बारेको हो  मेरा अर्का एक गुरु सी हाइट मिल्सले भनेका छन्ः यी माथिका तीन जोडीमध्ये हरेक जोडी बीचको अन्तरसम्बन्ध खोतल्नु समाजशास्त्रको मूल जिम्मेवारी हो  वास्तवमा यी तीनै जोडीहरूमा जोडीको पहिलो पाटोविना अर्को पाटो अस्तित्वमा आउनै सक्दैन  र एउटा पाटो अर्को पाटोसँग अन्तरंग रूपले गाँसिएको हुन्छ  व्यक्ति नभई समाज हुँदैन  साथै समाज नभई मानव गुणयुक्त व्यक्ति पनि हुँदैन  त्यसै गरेर आफू अर्थात् मको निर्माण र पुनर्निर्माण समाजसँगको अन्तरक्रियाको दौरानमा नै हुने हुन्छ  त्यस्तै कुनै पनि व्यक्तिको जीवनकथा उस्ाको समाजको प्रकृति गति आदिसँग अभिन्न रूपले गाँसिएको हुन्छ  मलाई लाग्छ यी तीन जोडीहरूमध्ये हरेक जोडीका दुई पाटाहरू बीचको अन्तरसम्बन्ध खोतल्नु समाजशास्त्र मात्रको जिम्मेवारी नभएर इतिहासशास्त्र लगायत सबै सामाजिक शास्त्रहरू समेतको हो  अझ उक्त तीन जोडीहरूमध्ये तेस्रो जोडीसँग त इतिहासशास्त्रको प्रगाढ सम्बन्ध छ  त्यो कस्तो व्यक्तिगत जीवनकथा वा जीवनप्रवाह होला जुन समाज र जगत्को प्रवाहसँग विलकुल विमुख रहेको होला वा तादात्म्य बेगरको होला  विदितै छ त्यस्तो जीवनकथा वा जीवनप्रवाह सम्भव नै छैन  
	तेस्रो सवाल एकातिर इतिहासको र संरचनाको प्रवाह र अर्काेतिर व्यक्ति वा कर्ताको स्वतन्त्रता वा स्वेच्छा बीचको सम्बन्धको बारेको हो  यो सवाल इतिहासको निर्माण मूलतः समग्र सामाजिक संरचनाअर्थात् आर्थिक राजनीतिक सांस्कृतिक आदिको प्रकृति र यी भित्रको र बीचको अन्तरविरोधहरूले गर्ने हो वा व्यक्ति खास गरेर राजा राष्ट्राध्यक्ष प्रधानमन्त्री राजनीतिक दल आदिले गर्ने हो भन्ने बारेको हो  मेरा तेस्रा गुरु कार्लमाक्र्सले यसबारे यसो भनेः इतिहासको निर्माता अरू केही वा कोही नभएर मानव नै हो  तर आफूले चाहेजस्तो इतिहासको सिर्जना गर्न मानव स्वतन्त्र छैन  ऊभन्दा अघिका सहस्र पुर्खाहरूद्वारा निर्मित ऐतिहासिक प्रवाहको वजन र धार व्यक्तिगत इच्छा र कर्मले उचाल्न वा मोड्न नसकिने हुनसक्छ  अर्थात् जहाँ इच्छा त्यहाँ उपाय नहुन सक्छ  गृहिणी किसान नागरिक राजनेता आदि इतिहासको प्रवाहको महत्त्वपूर्ण कर्ता वा निर्माता हुन्  तर चढ्दोऐतिहासिक शृङ्खलाको धारका सामु यिनका उपाय भुत्ते प्रमाणित हुने यथेष्ट सम्भावना रहन्छ  इतिहासको प्रवाहको वेगको सामु यी पछारिन र बग्न सक्छन्  उता गिर्दो वा अवसान हुनै लागेको ऐतिहासिक प्रवाहको दौरानमा यिनको उपाय धारिलो र प्रभावकारी बन्न पनि सक्छ  यसै गरेर सामाजिक संरचना इतिहासका सबै विन्दु वा अवधिहरूमा उत्तिकै सुगठित र अभेद्य हुँदैन  चढ्दो ऐतिहासिक शृङ्खलाका संरचनाहरू अत्यन्त सुगठित र झन्डै अभेद्य हुन्छन् भने अवसानोन्मुख ऐतिहासिक शृङ्खलाका संरचनाहरू अन्तरविरोधग्रस्त र चिराचिरामा विभक्त हुन्छन्  सघन रूपले विभाजित संरचनाका कर्ताले यो विभाजनलाई शीघ्रता दिन र आफ्नो छाप छोड्न सक्छन्   
	अब माथि वर्णन गरिएका र एकआपसमा गाँसिएका ऐतिहासिक चेतसम्बन्धी उल्लिखित तीन सैद्धान्तिक सवालहरू नेपालका इतिहासका तीन भिन्नभिन्न प्रतिनिधि विन्दुहरूमा प्रयुक्त गर्न र त्यसो गर्दा ती विन्दुहरूबारे सम्भवतः बन्नसक्ने नयाँ दृष्टिकोण र नयाँ निचोडबारे छोटकरीमा विमर्श गर्न चाहन्छु   
	पृथ्वीनारायण शाह र एकीकरण 
	पृथ्वीनारायण शाहबाट कुरा थाल्नु उपयुक्त होला  लामो कालदेखि पृथ्वीनारायण शाहले नेपालको एकीकरण गरे भनेर पढिन्थ्यो  र उनको हैसियत बडामहाराजदेखि पनि बढाएर झन्डै दन्त्यकथाका महानायक र अलौकिकदैविक तहमा पुर्याइएको थियो  र यस्तो अहिले पनि छ  यस्तो हुनु स्वाभाविक पनि छ यस अर्थमा कि धेरै मुलुकहरूमा यस्तै परिपाटी छ  तर हाल केही वर्षयता आएर केही नेपालीहरूका लागि भने पृथ्वीनारायण शाह महाखलनायक बनेका छन्  यो तानातानमा भविष्यमा पृथ्वीनारायण कता पर्छन् हेर्न बाँकी नै छ   
	यी दुई पृथक्पृथक् र अन्तरविरोधी दृष्टिकोण र विश्लेषणहरू एक अत्यन्त महत्त्वपूर्ण तहमा भने अन्तरविरोधी छैनन्  बरु समान दृष्टिकोण राख्ने किसिमका छन्  दुवै दृष्टिकोणहरू पृथ्वीनारायण शाहको एक्लो व्यक्तित्वमाथि केन्दि्रत छन्  यीमध्ये एकले भन्छ पृथ्वीनारायणले गरेर नै नेपाल बन्यो  अर्कोले भन्छ पृथ्वीनारायणले गरेर नै हाम्रो साख गुम्यो  हाल पछिल्लो भनाइलाई छोडेर पहिलोमै केन्दि्रत हुने हो भने सिङ्गो नेपालको एकीकरण एकजना पृथ्वीनारायणको वरिपरि सीमित तुल्याउने व्याख्याको औचित्य स्थापित नहुनुपर्ने हो  मैले अघि आफ्नो कमजोरी दोहोर्याइसकेको छु म इतिहासकार होइन  यसैले मैले नेपालको एकीकरण बारेका सबै व्याख्याहरू पढेको छैन  तर यो एकीकरणलाई विश्व र दक्षिण एसियाली क्षेत्रमा आउँदै गरेको विशालतम र ऐतिहासिक परिवर्तनसँग नगाँस्दा र माथिको भाष्यमा व्यष्टिमा मात्र ध्यान केन्दि्रत गर्दा र समष्टिसँग नजोड्दा नेपालको एकीकरणको बुझाइ सतही दुर्बल गलत र रहस्यमयी बनेको छ  पृथ्वीनारायण र उनको एकीकरणकाल विश्वकै र यस क्षेत्रको एक अत्यन्त विशिष्ट काल थियो  मुगल साम्राज्यको फुट र नाशको काल थियो त्यो  विश्वको सबैभन्दा बलियो साम्राज्य र पुँजीवादी प्रक्रिया बलियोसँग स्थापित हुँदै गरेको काल थियो त्यो  यस पुँजीवादी साम्राज्यले आफूमा कति तागत भर्दै थियो भन्ने तथ्य त यसैबाट आँकलन गर्न सकिन्छ कि त्यसपछिको  वर्षसम्म त्यसले सूर्य कहिल्यै नअस्ताउने मुलुकको मान पायो र विश्वमा झन्डै एकछत्र राज गर्यो  उता भारत र चीनसमेत विश्वमा सबैभन्दा उच्च उत्पादकत्व भएको मुलुकबाट आर्थिक रूपले छिटोछिटो गिर्दो स्थितिमा थियो  सायद  भन्दा धेरै राजामहाराजाको कोकोहोलो र विवाद रहेको भारत यो पुँजीवादी शक्तिलाई एकत्रित र संगठित हुँदै डटेर भिड्न र हराउन सक्ने स्थितिमा थिएन  बरु झन्डै हरेक राजामहाराजा यो पुँजीवादी विश्व शक्तिसँग मिलेर छिमेकी महाराजा राजा रजौटा आदिलाई हराएर धपाएर निहुराएर आफ्नो भविष्य सुरक्षित पार्न सकिन्छ कि भन्ने ताकमा तल्लिन थिए  नयाँ राज्य बन्ने र पुरानो राज्य भत्किने क्रम सघन र द्रुत दुवै बन्दै थियो  यस परिवेशले नेपाल र खास गरेर काठमाडौं उपत्यकाको अर्थतन्त्रमा अत्यन्त नकारात्मक असर पार्दै थियो  मल्लकालीन वैभव सम्पदा र सभ्यता धराशायी हुँदै थियो  यसैकारण काठमाडौं उपत्यकाका दरबार राजा र सायद जनताहरूबीच समेत गृहकलह चर्किंदै थियो  सम्भवतः यही प्रक्रिया काठमाडौं उपत्यका बाहेकका अन्य राज्यहरूमा पनि सुरू भएको थियो   
	यस विशिष्ट विश्वकीय क्षेत्रीय र स्थानीय स्थानअवधिमा हो नेपालको एकीकरण भएको  नेपालको निर्माण नितान्त एक बहादुर राजाको कारणले अर्थात् कर्ताको बलले र स्थानिक कारणले मात्र किमार्थ भएको होइन  तसर्थ पृथ्वीनारायण र उनका लडाकु भारदार आदिलाई उक्त स्थानअवधिबाट चट्ट उठाएर उनीहरूसँग मात्र नेपालको एकीकरण जोड्दा ऐतिहासिक चेत गुमेको ठहर्छ  व्यष्टिलाई समष्टिसँग जोड्दा र स्थानिकतालाई पूर्ण नठान्दामात्र यस्तो चेत हासिल हुन्छ  त्यसै गरेर पृथ्वीनारायणको जीवनकथा त्यस स्थानअवधिको माथि उल्लिखित विशिष्ट किसिमको समाज राजनीति अर्थतन्त्र आदिका उतारचढावहरूसँग एकाकार गरेर हेर्दामात्र सही रूपले आँकलन गर्न सकिन्छ  अनि पृथ्वीनारायणको कर्ताको भूमिका खोतल्न पनि त्यस स्थानअवधिको संरचनाको प्रवाहको सही आँकलनले यथेष्ट मद्दत पुर्याउँछ  
	 भन्दा अघिको बन्द नेपालको ऐतिहासिकता 

	अब नजिकको इतिहासको विन्दुको आँकलनको पुनः आँकलन गरौं  स्कुले विद्यार्थीदेखि धेरै पठित नेपालीहरूलाई यो ऐतिहासिक पाठ सिकाइएको हुन्छः   साल पछि मात्र नेपाल विश्वसामु खुलेको हो  यस सिकाइको भाग यो पनि हुन्छ कि त्यसअघि नेपाल अन्धकारमय थियो  राणा प्रधानमन्त्री र राणा खलकले एकतन्त्रीय जहानियाँ शासन लाद्न त्यसो गरेका हुन्  शाह राजा हुनेबित्तिकै नेपालमा उज्यालो छायो आदिआदि  खास कुनै इतिहासकारले यही भाषामा लेखेको मैले पढेको छैन  तर आम ऐतिहासिक बुझाइ यही हो  
	हो जहाँसम्म अन्य मुलुकहरूसँगको दौत्य सम्बन्धको सवाल छ  नै नभए पनि  सम्म नेपालको सम्बन्ध बेलायतसँग मात्रै थियो  तर यसबाहेक अन्य सबै पाटाहरूमा यो बन्द नेपालको निचोड अर्धसत्य हो वा झूटो हो  र यो अत्यन्त स्थानिक समष्टि विनाको व्यष्टिमा आधारित निचोड र वर्णन हो  तत्कालीन बन्द नेपालको सही व्याख्या विश्वकीय क्षेत्रीय आदि व्यापक प्रक्रियाहरूको आँकलन अन्तर्गतमात्र हुनसक्छ  
	अठारौं शताब्दीको सुरूदेखि नै युरोपका सशक्त पुँजीवादी राज्यसत्ताहरू विश्वभरि औपनिवेशिक शक्ति बन्ने सुर र होडमा थिए  कालान्तरमा युरोपका  वटा मुलुक विश्वका झन्डै  प्रतिशत भूभागमा औपनिवेशिक सत्ता स्थापित गर्न सफल भए  औपनिवेशिक सत्ताको एउटा मुख्य विशेषता उपनिवेशभित्र आफ्नो पूर्ण एकाधिकार स्थापना गर्नु र अन्य औपनिवेशिक शक्तिलाई त्यहाँ छिर्नै नदिनु पनि हो   
	नेपाल औपचारिक रूपमा उपनिवेश बनेन  तर कतिपय हिसाबले यो अर्धउपनिवेश रह्यो  यो अर्धऔपनिवेशिकताबाट  को सन्धिले केही मुक्ति त दियो  तर विश्वको सबैभन्दा शक्तिशाली साम्राज्यसँग सीमा गाँसिएको नेपालको राज्यसत्तामाथि त्यस साम्राज्यको छाया नपर्ने र त्यस साम्राज्यको आदेशसल्लाह आदि उल्लंघन गर्नसक्ने हैसियत हुने भएन  यो सीमित हैसियतका कारणसमेत पनि नेपाल अरू मुलुकसँग हेमचेम गर्न र खुल्न स्वतन्त्र थिएन  अरू मुलुकका सरकारी अधिकारी व्यापारी आदिलाई खुला रूपले स्वागत गर्नसमेत पनि नेपाल स्वतन्त्र थिएन  विश्वलाई अंशबन्डा गरेझैं बराबर गरेर बाँड्ने औपनिवेशिक शक्तिले खडा गरेको पर्खाल नाघ्न सक्ने ताकत विश्वभरि झन्डै कुनै पनि मुलुकको थिएन  यस अवस्थामा नेपालले त्यस्तो पर्खाल नाघ्न नसक्नु अचम्म थिएन  तर स्थानिकताद्वारा ओतप्रोत दृष्टिकोणले यो पूर्णता विश्वजनिकता औपनिवेशिकता आदि र बन्द नेपालको तादात्म्य देख्ने कुरा भएन   
	बन्द नेपालको दृश्यपटलमा गोरा पर्यटकहरूको अभावको पनि आभास हुन्छ  तर यो आभास गैरऐतिहासिक छ विश्व संरचनाको यथार्थबाट टाढिएको छ  दोस्रो विश्वयुद्धभन्दा अघि विश्वमै पर्यटनको आयतन अत्यन्त न्यून थियो  अर्थात् पर्यटन मूलतः  पछिको आविष्कार हो  नेपाल  भन्दा अघि पर्यटनका लागि नखुल्नु स्थानिकतासँग नभएर विश्व परिपे्रक्ष्यसँग सोझै गाँसिएको प्रक्रिया हो   
	बन्द नेपालको अर्को पाटो झन् चाखलाग्दो विश्वजनिन औपनिवेशिकताजनिन र पुँजीवादी विकासजनिन छ   औं शताब्दीको सुरूदेखि नै नेपालका कामदारहरूको श्रम धेरै हदमा खुला थियो बेलायत र बेलायती साम्राज्यवादी पुँजीवादका लागि  उत्तरपूर्व भारतमा जङ्गल पडानी र कफी र चिया खेतीको विस्तारमा यी श्रमिकहरू खुला रूपमा भर्ती भए  झन्डै यसै बेलादेखि कम्पनी र बि्रटिसभारतीय सेनामा पनि नेपाली युवकहरू खुला रूपमा भर्ती भए  यो भर्ती गैरकानुनी थियो  मृत्युदण्ड हुनसक्थ्यो  तर भर्ती रोकिएन   मा भर्तीलाई नेपाल सरकारले कानुनी मान्यता दियो  प्रथम विश्वयुद्धमा करिब एक लाख र दोस्रो विश्वयुद्धमा करिब दुई लाख नेपाली युवकहरू बि्रटिसभारतीय सेनामा भर्ती भएर लडे  कैयन्ले ज्यान गुमाए  अझ धेरै अंगभंग भए यी सैनिकमध्ये केहीले लामै कालसम्म पेन्सन पनि थापे  विश्वमा सायदै कुनै मुलुक आफ्ना युवाहरूको र आफ्नो सार्वभौमिकताबारे यति खुला थियो  तर पनि बन्द नेपालको मिथ्या ऐतिहासिकताले नाजायज वैधानिकता बोक्न छोडेको छैन  स्थानिकताप्रधान राष्ट्रवादप्रधान एक किसिमको कुपमण्डुकताप्रधान ऐतिहासिक अ चेतताले यस्तो दृष्टिकोण र निचोडमा हामीलाई पुर्याएको हो कि भन्ने आशंका गर्नु जायज छ भन्ने लाग्छ  
	माओवादीः जनयुद्ध वर्तमान र भविष्य 

	 अब अन्त्यमा अझ नजिकको र हालैको ऐतिहासिक घटना माओवादी जनयुद्धको आँकलनको पुनः आँकलन गरौं  जनयुद्धमा छिर्ने बेलामा माओवादीले नेपालको ऐतिहासिक स्थिति र प्रक्रिया आँकलन गर्दै घोषणा गरे विश्वकीय लगायत क्षेत्रीय र नेपालको आफ्नै ऐतिहासिक परिस्थिति जनयुद्धका लागि परिपक्व छ  जनयुद्ध छेड्न नेपालको राज्यसत्ता प्राप्त गर्न र सञ्चालन गर्न अपुग एउटैमात्र तत्त्व छ इच्छाशक्तिको अठोटको कर्ताको जिम्मेवारी बोक्ने र सुँडिनीको काम गर्नेको  क्रान्ति जन्मिन्छ र हुर्काउन सकिन्छ  
	जनयुद्धको बीचको अवधितिर उक्त अडानबारे आमनेपाली हो कि भन्ने स्थितिमा नदेखिएका होइनन्  जनयुद्धको अन्त्यमा पनि केही महत्त्वपूर्ण सफलता माओवादीले र सबै नेपालीले हासिल गरेकै हुन्   
	तर माओवादीको मूल उद्देश्य  बुँदेदेखि नौलो जनवादसम्मको प्राप्त भएन  अबको  बुँदे पनि प्राप्त हुँदैन  वर्गीय समान्ाता प्राप्त हुने त परै जाओस् यो कार्यभारबाट माओवादी विमुख नै भयो  हाल पुँजीवाददेखि अन्य वादको सम्भावना देखिएको छैन  शब्दमा माओवादीले पुँजीवाद पचाउन र समर्थनको बोली निकाल्नसकेको छैन  तर सार्वजनिक नीति र नेताहरूको व्यक्तिगत व्यवहारमा पुँजीवादको नराम्रोचाहिं अनुहार छरपस्ट र सघन बनेको छ  नेतृत्वले विगतमा विश्व क्षेत्र र मुलुकको इतिहासको गलत आँकलन गरिएछ अब भने छुट्टै बाटो अख्तियार गरौं भन्नसकेको छैन  बुझेर पनि बुझ पचाइरहेको छ  समर्थकहरूमध्ये कतिपय नेतृत्वले गल्ती गर्यो अब बाटो फेर्नुपर्छ भन्ने स्थितिमा पुगेका छन्  तर कतिपय समर्थकहरू भने नौलो जनवादी र अन्य पुरानो माओवादी सत्यको गैरऐतिहासिकतामा अडेकै छन्  यो अड्काइ नेतृत्वलाई घाँडो बन्दैछ  किनकि जनयुद्ध सुरू गर्दाताकाको गैरऐतिहासिक चेत र अहिलेको सापेक्षिक रूपले सही ऐतिहासिक चेतका बीचमा ठूलो अन्तरविरोध हजारौं समर्थक र अन्यको मृत्यु पीडा अंगभंग र उजाडिएको जीवन छ   
	देश कब्जा काठमाडौं कब्जा नेपाली सेना कब्जा आदि सबैमा असफलता हात लाग्यो  ट्रेन्च युद्धको कल्पना मिथ्या भयो  अरूका प्रभु आफ्नै प्रभु भए  आफ्नै सेनाभित्र हात हालाहालको स्थिति बन्यो  नेतृत्ववाट गर्वसाथ सफेद झूट बोलेर  हजार पुर्याइएका आफ्ना लडाकुहरूमध्ये  जतिमात्र नेपाली सेनामा छिर्ने भए  दुईवटा सेना स्थापित गर्दै यसको समेत आडमा सत्ता सञ्चालन गर्ने सम्भावनासमेत फेल भयो  
	यस्तो किन भयो  यस्तो हुनुका कारणहरूका विभिन्न पाटा र तहहरू छन् नै  एउटा पाटो स्थानिक आत्मपरक कर्तापरक व्यष्टिपरक चेत नै हो  उपयुक्त ऐतिहासिक विन्दु र उपयुक्त सामाजिक संरचनाबेगर क्रान्तिकारीकर्ताले इतिहासको प्रवाहलाई उल्टो घुमाउन सकिन्छ भन्ने गैरऐतिहासिक र गैरसांरचनिक चेतको कारणले नै हो  पुँजीवादी अर्थव्यवस्थाको परिपे्रक्ष्यमा र यसभित्रै महारथ हासिल गर्दै गरेका दुई मुख्य र विशालतम मुलुकहरूको ठ्याक्कै मध्यविन्दुमा नौलो जनवादी र समाजवादी व्यवस्था स्थापित गर्न सकिन्छ भन्ने व्यष्टिवादी र असमष्टिवादी चेतको कारणले नै हो  कर्ता चाहे त्यो प्रचण्ड कर्ता नै होस् विशिष्ट ऐतिहासिक र सांरचनिक कर्तामात्रै नै हुनसक्छ  ऐतिहासिक प्रवाह र सांरचनिक बन्देजबाट फुक्काफाल कर्ता कल्पनामा मात्र फस्टाउन सक्छ जिउँदोजाग्दो इतिहासमा सक्दैन   
	अन्त्यमा नेपालको इतिहासशास्त्र लगायत राजनीति समष्टिभन्दा धेरै बढी व्यष्टि विश्वकीय र क्षेत्रीयभन्दा धेरै बढी राष्ट्रिय र स्थानिक जगत् र समाजका विशिष्टताभन्दा धेरै बढी व्यक्तिका विशिष्टता र ऐतिहासिक प्रवाह र सम्पूर्ण संरचनाका विशिष्टताभन्दा धेरै बढी कर्ताको विशिष्टतामा केन्दि्रत हुनपुगेको हो कि भन्ने शंका मैले यहाँहरू सामु राखें  मलाई लाग्छ यी सवालहरूमा एक किसिमको समदृष्टि र सादृश्य आवश्यक छ  यसो नगर्दा अनगिन्ती बौद्धिक समस्याहरू उजागर भएका छन् र मुलुकको आर्थिक राजनीतिक समस्याहरूको हल खोज्न असम्भवझैं बनेको छ  राष्ट्रिय कार्यभार र प्राथमिकता छुट्याउन नसक्नु अति राष्ट्रवादमा रुमल्लिइरहनु भविष्य चिन्न नसकेर संविधान तयार गर्न नसक्नु आदि ऐतिहासिक चेतको अभावले नै सिर्जना भएका समस्या हुन्  
	 असोज  गते मदन पुरस्कार र जगदम्बाश्री  
	पुरस्कार सम्मान समारोहमा मिश्रले दिनुभएको विद्वत् प्रवचन   
	 
"
