समायोजनको संक्रमणनभन्दै  चैतको निर्णयपछि नेपालमा पनि केही न केही त्यस्तै भएको छ "
	आजभन्दा करिब  दशकअघि प्रख्यात फ्रान्सेली अस्तित्ववादी चिन्तक तथा नोबेल पुरस्कार विजेता अलवर्ट कामुले विश्व क्रान्तिको इतिहास केलाउँदै आफ्नो पुस्तक द रेबेलमा लेखेका थिए अन्ततः सबै आधुनिक क्रान्तिको अवसान राज्यशक्तिको पुनरोदय गरेरै भएको छ  नभन्दै  चैतको निर्णयपछि नेपालमा पनि केही न केही त्यस्तै भएको छ  मुलुकभित्र बितेको एक दशकको छापामार गतिविधि र त्यसबाट घटेको हिंसा र हत्याबाट राष्ट्रिय राजनीतिमा त्रास र आश देखाउँदै वर्चस्व कायम गर्न सफल माओवादी दलले अरू कसैका चुनौतीबाट आहत नभई आफ्नै दलभित्रको विमति विसंगति र विग्रहले गर्दा अन्त्यमा उक्त दलको शक्तिस्तम्भका रूपमा रहेको छापामार संगठन जनमुक्ति सेनाकै संरचना राज्यशक्तिको प्रतीक राष्ट्रिय सेनाको नियन्त्रणमा सुम्पी ध्वस्त गरेको छ  यसबाट माओवादीको संस्थापन पक्षले समायोजनकै चरणमा पनि दल र छापामार बीचको सम्बन्ध अक्षुण्ण राख्ने र पहिचानसहितको समायोजन प्रक्रियामा जाने धारणालाई तिलाञ्जली दिएको छ  र माओवादी अब निजी सेनारहित भएको छ  
	हुन त समायोजनको प्रक्रिया अन्तर्गत माओवादी लडाकु राष्ट्रिय सेनाको संरचनामा अन्य सुरक्षा अंगबाट आएका अधिकृत र जवानसँगै सम्मिलित हुने अवश्यंभावी नै थियो  तर जुन उद्देश्य र तवरबाट माओवादी छापामारहरू रहेका शिविरहरूको नियन्त्रणको निम्ति सेना परिचालनको निर्देशन विशेष समितिका पदेन अध्यक्ष प्रधानमन्त्री बाबुराम भट्टराईबाट दिइयो त्यो निसन्देह नै अनपेक्षित थियो  प्रधानमन्त्रीद्वारा सेना परिचालनको निर्देशन माओवादी संस्थापनपक्षीय निर्णयलाई विशेष समितिमार्फत सरकारद्वारा कार्यान्वयन गरिएको थियो  जुन अर्काे विसंगति थियो  तर जुन प्रसंग र प्रक्रियामा आधारित रहेर प्रधानमन्त्रीको निर्देशनअनुसार नितान्त आपतकालीन अवस्थासित जुध्ने किसिमले राष्ट्रिय सेनाको परिचालन भयो र शिविरहरूको नियन्त्रण र हातहतियारको बुझबुझारथ गरी छापामारहरूको निशस्त्रीकरण गरियो त्यस सन्दर्भमा अन्तरिम संविधानको धारा   आकषिर्त हुँदाहुँदै पनि मौनता साँधिएको छ  उक्त धाराअनुसार नेपाली सेनाको नियन्त्रण परिचालन र व्यवस्थापन कानुनबमोजिम मन्त्रिपरिषदको सिफारिसमा राष्ट्रपतिले गर्नेछ  नियन्त्रण प्रयोग र परिचालन सैनिक ऐन  अनुसार पनि राष्ट्रिय सुरक्षा परिषदको सिफारिसमा नेपाल सरकारले गर्ने उल्लेख छ  तसर्थ प्रधानमन्त्रीले आफ्नो कार्यकारी अधिकारको प्रयोग राष्ट्रपतिमार्फत गर्नु उचित हुन्थ्यो  तर आवश्यकता र अनुकूलताको सिद्धान्तअनुसार विधिविधान भने कुल्चिन पुग्यो  तैं चुप मै चुपमै सबै रमाए  यसो हुनुको मुख्य कारण माओवादी जनमुक्ति सेनाले हतियार बुझाउने काम र त्यसको विसर्जन माओवादीकै उपाध्यक्ष र प्रधानमन्त्रीले नियोजित तवरबाट गर्नु संयोग जुर्नु नै भएको छ  तसर्थ विशेष समितिमा रहेका अन्य दलका सहभागीहरूलाई उक्त निर्णय त के खोज्छस् कानो आँखो भएको छ   
	चैत   पछि समायोजन कार्य तामेली सम्बन्धित घटनालाई नियाल्दा क्रान्तिकारी प्रधानमन्त्री भट्टराईले स्वयं आफ्नै संलग्नतामा नेपाली क्रान्तिको विनिर्माण गरेका छन् भन्ने व्याख्या अमिल्दो हुने  
	छैन  किनभने यो निर्णय माओवादी संस्थापनपक्षीय स्वार्थको जगेर्ना गर्न साथै अन्तरदलीय विप्लवलाई पूर्वनिषेध गर्न अप्रत्यासित तवरसित लिइएको थियो  यसको प्रत्यक्ष प्रतिफल जनमुक्ति सेनाको औपचारिक विघटन र विसर्जन हुनु हो  
	जनमुक्ति सेनाको ऐतिहासिक विकासको क्रममा जनयुद्ध उत्कर्षमा रहेका बेला नेपाली सेनाले युनिफाइड मिलिटरी कमाण्डको अवधारणा अनुरूप छापामारहरूलाई फकाएरथर्काएर हतियार बिसाउन लगाई शान्ति सम्झौताको निम्ति तयार गर्ने उद्देश्य लिएको थियो जुन सफल भएन  विडम्बना त के भने अहिले त्यही नेपाली सेनाका अधिकृत र जवानहरू माओवादी जनमुक्ति सेनाका विभिन्न शिविरमा तैनाथ भई माओवादीकै संस्थापनपक्षीय नेतृत्वकै निर्णयद्वारा छापामारहरूको नियन्त्रण र निशस्त्रीकरण कार्यमा जुटेका छन्  समयको धार फेरिएको छ  छापामारहरूकै असन्तुष्ट गुट र नेतृत्वबाट माओवादी संस्थापन पक्षलाई खतरा बढेको हुंँदा ऊबेलाको शाही सेना तर गणतन्त्रपछिको नेपाली सेनाले सो खेमाको भने उद्धार गरेको छ शिविरहरूमा आगजनी र झडपपछिको संभावित हिंसा र खुला विद्रोहलाई नियन्त्रणमा लिई  प्रजातन्त्रकालमा सुरू भएको सरकार र माओवादी विद्रोही बीचको हिंसा गणतन्त्रमा आइपुग्दा माओवादीमाओवादी बीचकै हिंसामा परिणत हुने सम्भावित जोखिमलाई न्यून गर्न पनि शान्ति प्रक्रियालाई समझदारी र सहमतीय मार्गबाट डोर्याउनु आवश्यक छ  हचुवाको निर्णयले क्षणिक लाभ भए पनि त्यसको दूरगामी असर नकारात्मक हुनसक्छ  
	माओवादीमाओवादी बीचको चिसिँदो सम्बन्ध नेपालको शान्ति प्रक्रियालाई निर्दिष्ट चरणमा पुर्याउनुको साथै संविधान निर्माणसम्बन्धी विवादित मुद्दाहरूलाई पनि सबैको चित्तबुझ्दो ढंगबाट सुल्झाउन नितान्त महत्व राख्छ  हात्तीवनको वार्तामा माओवादी संस्थापन पक्षको साथै विपक्षी वैद्य समूहको सहभागिताबाट ती दुई खेमाबीच सम्बन्ध सुधि्रएको अनुमान लगाउन अपरिपक्व हुनेछ  यसको पुष्टि वैद्य पक्षको समानान्तर संगठन निर्माणको दिशातर्फको अग्रसरताबाट पनि हुन्छ  वैद्यपक्षीय असन्तुष्टिको विभिन्न कारणहरूमध्ये जनमुक्ति सेनाको सन्तोषजनक र सम्मानजनक समायोजन प्रमुख कारण रहेको छ  माओवादी लडाकुको बेग्लै पहिचान र समायोजनपछिकै अटुट अस्तित्वप्रति वैद्य पक्षले सम्झौता गर्न चाहेको छैन  दल र जनमुक्ति सेनाकै सम्बन्धमा निरन्तरताको लागि पनि माओवादीले एक राज्य दुई सेनाको अवधारणालाई समायोजन सन्दर्भमा पनि व्यवहारमा लागू गर्ने प्रयत्न गरेकै थियो  यो प्रयास माओवादीले अगाडि सारेको चार विकल्पहरूमा स्पष्टतया प्रतिविम्बित भएको थियो   नेपाली सेना र माओवादी सेना मिलाएर नयाँ राष्ट्रिय सेना निर्माण  माओवादी सेनाका लडाकुहरूको मात्र छुट्टै सुरक्षाबल  माओवादी सेनाका लडाकुहरूको संख्या बराबर अन्य सुरक्षा अंगबाट त्यतिकै संख्या मिलाएर छुट्टै नयाँ सुरक्षा अंग गठन गर्ने र  माओवादी लडाकुहरूको अन्य सुरक्षा अंगमा युनिटवाइज समायोजन गर्ने  माओवादीले समायोजन सन्दर्भमा मोलमोलाइकै निम्ति पनि प्रयोगमा ल्याएको विभिन्न प्रस्तावमध्ये वैद्य पक्षकै धारणामा त अनमिनले योग्य ठहर्याएका  कै संख्याका छापामारहरूको सामूहिक समायोजन गर्नुपर्ने ढिपी पनि थियो  तर समयले कोल्टे फेर्दा र वास्तविकता अर्कै भइदिंदा प्रचण्ड र बाबुरामको पुत्लादहनका साथै छापामारहरू आकस्मिक तवरबाट नेपाली सेनाको नियन्त्रणमा पुग्नुलाई उनीहरूले आत्मसमर्पणको संज्ञा दिनुपरेको छ  
	वैद्यपक्षीय यो असन्तुष्टिको लहर र माओवादीको केन्द्रीय समिति पोलिटब्युरो तथा स्थायी समितिमा मात्र सीमित छैन  जनमुक्ति सेनाका कतिपय कमाण्डर तथा छापामार जवानहरूमा यो असन्तुष्टि व्याप्त  
	छ  उनीहरू आफ्नो संस्थापन पक्षको निष्ठा र बलिदानलाई नेतृत्व वर्गले तुहाएको भावनाबाट पिरोलिएका छन्  फलस्वरूप पहिलो वर्गीकरणपछि सेनामा समायोजन गर्न प्रोत्साहनका साथ शिविरहरूमा राखिएका  छापामार जवानहरूमध्ये पुनर्वर्गीकरणको चरणमा अधिकांशले स्वेच्छिक अवकाश रोजी शिविरबाट पलायन हुनुको निणर्ायक कारण चैत  कै प्रचण्डबाबुरामको शिविर नियन्त्रणको निर्णय नै ठहरिएको छ  यसबाट अधिकांश छापामारहरू त हतोत्साहित नै भएका छन्  अगाडिको अनिश्चित भविष्यले उनीहरू आक्रोशित  
	छन्  वाईसीएलमा रहेका सक्कली छापामारहरू बहिर्गमनमा परेका उमेर नपुगेका बालसेनाका साथै स्वेच्छिक अवकाश रोजेर शिविर त्यागेका छापामारहरूको संख्या अब सडक र समाजमा पुगेको छ जहाँ उनीहरूले विताएका लगभग  वर्षे अवधि र सिकेका बन्दुके सीपको दुरुपयोग हुने बाहेक उपयोग हुने ठाउँ छैन  मुलुकमा व्याप्त अराजक स्थितिमा ती युवाशक्तिको सदुपयोगको सट्टा दुरूपयोग हुने सम्भावनाकै आँकलन गरी काठमाडौंमा सुरक्षा सतर्कता अपनाउन थालिएको छ  
	परिस्थितिवश माओवादी लडाकुहरू र उक्त दलको नेतृत्वबीच देखापरेको विभेद अझ सर्वोच्च कमाण्डर प्रचण्ड र लडाकु बीचको तिक्ततालाई केलाउंँदा अन्तरदलीय विचलन अति नै गम्भीर मोडमा पुगेको खुलस्त हुन्छ  उदाहरणका लागि माओवादी अध्यक्ष प्रचण्ड र छापामारहरू बीचको सम्बन्ध यति गहिरो थियो कि उनले प्रधानमन्त्रीको पदभार ग्रहण गर्न सपथ लिंदासमेत सरकारी सेनाको सुरक्षा परिधिभन्दा छापामारहरूबाट घेरिएर बस्न रूचाए  त्यस्तै सेना र सशस्त्र प्रहरीको पहराभन्दा बग्रेल्ती माओवादी छापामारहरूबाटै आफ्नो निवासको सुरक्षामा निर्भर रहनु वेश ठाने  शक्तिखोरको भाषणमा छापामारहरूको हौसला बढाउंँदै सत्ता शक्ति सबै आफ्नो हुने भाव पोखे  छापामारहरूसित सेनाका जर्नेलहरूसम्म तर्सिएको धक्कु लगाए  आफू प्रधानमन्त्री छँदा सेनापति कटवाल प्रसंगसमेत छापामार समायोजनकै उद्देश्य अनुरूप घटाए  समायोजनको निम्ति नेपाली सेनाको प्रस्तावअनुसार स्थापित गरिने सुरक्षा तथा राष्ट्रिय विकास निर्माण महानिर्देशनालयमा बि्रगेडियर जनरल सहायक रथी स्तरको मओवादी लडाकुको प्रतिनिधि हुनुपर्ने बटमलाइनको अडान लिए  तर यी सबै बन्दोबस्ती बहसको बाबजुद सम्मानजनक समायोजनको निम्ति पर्खिबसेका छापामारहरूको शिविरबाट एकाएक सेना हुल्ने निर्णय लिए  यो बोल्ड निर्णयको कारण भने उनले त्यति खुलस्त गरेका छैनन्  
	शान्ति प्रक्रियाको एउटा अहम् पक्ष माओवादी लडाकुको सेनामा समायोजन कार्य केही सहज भएको  
	छ  तर टुंगिएको छैन  चैत  पछिका दिनमा समायोजन कार्यमा संलग्न राजनीतिक दलहरूबीच समायोजनको मापदण्ड छनोट प्रक्रिया दर्जा निर्धारण र अधिकृतस्तर र जवानहरूलाई दिइने तालिम अवधिबारे पनि सकारात्मक उपलब्धि भएको छ  स्वेच्छिक अवकाशमा जाने लडाकुहरूको संख्या अत्यधिक भएको हुँदा समायोजनको निम्ति उपस्थित हुने लडाकुहरू निर्धारित  को संख्याभन्दा पनि निकै कम  को हाराहारीमा रहने हुँदा अन्य सुरक्षा अंगबाट पनि सोही अनुपातमा मिलान गर्नुपर्ने भएकोले महानिर्देशनालयको संरचनात्मक अवस्थिति र नेतृत्वको स्तरसमेत पुनरावलोकन गरी व्यवस्थित गर्नुपरेको छ  यो पक्षबारे मंगलबारको विशेष समिति बैठकमा उपस्थिति नेपाली सेनाका प्रधानसेनापति महारथी छत्रमानसिंह गुरूङले सदस्यहरूलाई अवगत गराएका थिए  महानिर्देशनालयको स्वरूप गैरयुद्धक अथवा ननकम्ब्याट हुनेछ  जसमा माओवादीबाट समायोजनमा सफल भएका लडाकुहरूका साथै अन्य सुरक्षा अंगका अधिकृत तथा जवानहरू हतियारधारी हुने छैनन्  अहिले विशेष समितिले जारी गरेको आचारसंहितामार्फत शिविरहरू संचालित भएका छन्  यो अस्थायी र संक्रमणकालीन व्यवस्था हो  लडाकुहरूको समायोजन कार्य अझै सुरू भएको छैन  छनोट र दर्जा निर्धारणपछि व्यवस्थित तालिममा संलग्न गराएपछि मात्र लडाकुहरू सैनिक ऐन  अन्तर्गत रहनेछन्  त्यतिन्जेल लडाकु समायोजन कार्य संक्रमणकै परिधिमा रूमलिनेछ  माओवादी लडाकुको विनिर्माण कार्य भने जारी नै रहनेछ 
"
