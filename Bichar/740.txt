राई किन एमालेबाट अलग्गिए संविधानसभाको कार्यकाल सकिने बेलामा बहुजातीय कि एकल जातीय "
	संविधानसभाको कार्यकाल सकिने बेलामा बहुजातीय कि एकल जातीय पहिचानसहितको संघीयता भन्ने विवाद उत्कर्षमा थियो  यही विवाद दलहरूबीच अन्तिम समयसम्म नमिल्दा संविधान नबनाई संविधानसभा विघटन भयो  संविधानसभा भित्रको संघीयताको विवादले मुलुक संवैधानिक राजनीतिक संकटमा मात्र फँसेन प्रमुख दलहरूको आन्तरिक जीवनमा समेत यो घटनाले भुइँचालो ल्याइदियो  यसको सबैभन्दा ठूलो धक्का एमालेमा परेको छ  संविधानसभा विघटनको चार महिनासम्म पनि पार्टीभित्रको विवाद नमिलेपछि केही नेताले बिहीबार औपचारिक रूपमा एमालेसँग सम्बन्धविच्छेद गरेका छन्  पहिचान सहितको संघीयताको मुद्दामा एमाले पछि हटेको आरोपसहित बाहिरिएका उनीहरूले नयाँ शक्ति निर्माण गर्ने उद्घोष गरेका छन्  जसको प्रमुख नेता बनेका छन् अशोक राई   
	अब छिट्टै राईको नेतृत्वमा नयाँ पार्टी घोषणा हुँदैछ  संघीयताको मुद्दामा अग्रगामी विचार बोक्ने नयाँ शक्तिको आवश्यकता परेको भन्दै राई नेतृत्वको समूहले संघीय समाजवादी पार्टीको प्रस्ताव तयार गरिसकेको छ   
	पदीय हिसाबले राई एमालेका उपाध्यक्ष थिए  पार्टीको ओहदामा माथिल्लो तहमा पुगे पनि एमालेसँगको भावनात्मक तार टुटेपछि उनले बिहीबारबाट औपचारिक रूपमा पार्टी छोडे  आफ्नो विचार पार्टीमा नमिलेपछि उनले चार महिनादेखि एमालेभित्रै अग्रगामी विचार समूह को नाममा समानान्तर गतिविधि सञ्चालन गरेका थिए  
	झन्डै चालीस वर्ष एउटै पृष्ठभूमिको पार्टीमा सक्रिय रहेका राई किन एमालेबाट अलग्गिए  पहिचानको मुद्दा मेरोभन्दा पनि एमाले आफैले उठाएको हो नेता राईको तर्क छ एमाले भएको नाताले पार्टीले नै उठाएको मुद्दा कार्यान्वयन गर्नुपर्छ भनेर लागेको हुँ तर पछि पार्टीले आफैले मुद्दा छोडेर हिँड्न खोज्यो  पार्टी परित्यागको घोषणा सभाबाटै उनले आफ्नै पहिचानसमेत एमालेभित्र संकटमा परेको बताए  त्यसैले मेरो पहिचान नस्वीकार्नेलाई मैले पनि स्वीकारिन राईले भने   
	संविधानसभाको राज्य पुनर्संरचना समितिमा प्रदेशहरू निर्माणको बहस चल्दादेखि नै एमालेभित्र एकल जातीय र बहुल जातीय संघीयताको विवाद चर्किएको थियो  संविधानसभाभित्र पृथ्वी सुब्बा गुरूङ लगायतका नेताहरूले लबिङ गरिरहेका थिए भने पार्टीभित्र अशोक राई सक्रिय थिए  संविधानसभामा एमालेले रामचन्द्र झा नेतृत्वको कार्यदलले तयार गरेको  प्रदेशको खाका प्रस्तुत गरेको थियो  उक्त खाकामा राई पनि सन्तुष्ट थिए  तर जातीय राज्यहरूले विखण्डन ल्याउन सक्ने भन्दै कांग्रेस र एमालेको संस्थापनपक्ष विपक्षमा उभिए  उनीहरूले राज्य पुनर्संरचना समितिले तयार गरेको  प्रदेशको खाका परिमार्जन गर्नुपर्ने अडान राखे  त्यही अडानका कारण पछि राजनीतिक सहमतिमा राज्य पुनर्संरचना आयोग बनाइयो  आयोगमा गएका एमालेका प्रतिनिधिलाई जबर्जस्ती दबाब दिएर संविधानसभाको समितिले तयार गरेको प्रतिवेदन उल्टाउने प्रयास पार्टीले गरेको आरोप राई लगायतको छ  त्यहींबाट पार्टीसंँग विश्वासको संकट पैदा भएको हो  पार्टीले भने राई नेतृत्वको समूहको आरोप खण्डन गर्दै आएको छ   
	सातौं केन्द्रीय कमिटीको  आंै बैठकदेखि नै एमाले संघीयताको पक्षमा उभिँदै जातीय भाषिक सांस्कृतिक कुराहरूलाई जोड दिएको थियो  त्यसपछि चुनावी घोषणापत्रले पनि स्वीकारेको कुराबाट पार्टी पछि हटेको राई नेतृत्वको समूहको आरोप छ  संविधानसभा विघटन भएपछि राईले पार्टीमा यिनै कुरा उल्लेख गर्दै नौबुँदे मागपत्र पेस गरे  नौ बुँदाभित्र प्रमुख माग एकल जातीय पहिचानसहितको संघीयता र संविधानसभा पुनस्र्थापना थिए  ती मागको सम्बन्धमा पार्टी अध्यक्ष झलनाथ खनालले लिखित जवाफ फर्काए  जवाफमा एकल जातीय पहिचानसहितको संघीयता स्वीकार्न नसक्ने तर संविधानसभा पुनस्र्थापना हुनसक्ने उल्लेख थियो  अध्यक्ष खनालको त्यो जवाफमा चित्त बुझाउँदै पृथ्वी सुब्बा गुरूङ लगायतको एउटा समूह एमालेको पूर्ववत् जिम्मेवारीमै फर्कियो  तर राईको चित्त बुझेन  पार्टी पुरानै अडानमा रहेको निष्कर्षसहित उनले बहिर्गमनको बाटो रोजे   
	एकल जातीय पहिचानको प्रवक्ता बनिरहेका राई वर्गीय राजनीतिमा लागेका पुराना कम्युनिष्ट नेता हुन्  उनको बोली शालिन छ  बोलेर उनी कसैलाई बिझाउँदैनन्  आफ्ना असन्तुष्टि राख्नैपर्दा पनि उनको शैली नम्र हुन्छ  झट्टै देखिनेगरी कुनै कुराको समर्थन र विरोध उनी गर्दैनन्  तत्काल निर्णय गर्ने क्षमतामा उनको कमजोरी छ  खोटाङको सामान्य परिवारमा जन्मेका राई  सालदेखि राजनीतिमा सक्रिय छन्  धरानको हात्तीसार क्याम्पसमा अध्ययन गर्दादेखि उनी वामपन्थी राजनीतिमा होमिएका हुन्  तत्कालीन कोअर्डिनेसन केन्द्रदेखि माले हुँदै उनी पञ्चायतकालमा लामो समय भूमिगत बसी संगठन निर्माणमा सक्रिय भएका थिए   
	उहाँ पार्टी निर्माणमा पार्टी निर्माणका सुरूदेखि नै सक्रिय र योगदान पुर्याएको व्यक्ति हो कुशल संगठक पनि हो हात्तीसार क्याम्पसमा राईका सहपाठीसमेत रहेका एमाले नेता युवराज कार्की भन्छन् धेरै उतारचढाव व्यहोरेको मान्छे अहिले पार्टीभित्र संघर्ष गरेर जान नसक्ने अवस्थामा कसरी पुग्नुभयो  
	यो आश्चर्यको कुरा हो  
	भूमिगत कालदेखि नै उनी पार्टी निर्माणमा सक्रिय थिए  बाहिर देखिनेभन्दा पनि भित्र बसेर संगठनको काम गर्थे  मदन भण्डारीको निकट रहेर उनले कोशी क्षेत्रमा धेरै गतिलो संगठन बनाए पनि  पार्टीको पाँचौं महाधिवेशनमा उनी मदन भण्डारीले अघि सारेको जनताको बहुदलीय जनवाद विपक्षमा थिए  उनले सीपी मैनाली झलनाथ खनालहरूले अघि सारेको नौलो जनवादको पक्ष लिए  फरक धारमा रहे पनि केन्द्रीय सदस्य निर्वाचित भएकाले उनलाई सगरमाथा अञ्चलको इन्चार्जको जिम्मेवारी दिइयोे  दिएको जिम्मेवारी उनले राम्ररी निभाउँथे नराम्रो कसैलाई पनि गर्दैनथे काममा पनि हस्तक्षेप हँुदैनथ्यो राई इन्चार्ज भएका बेला सचिव रहेका जिल्लावासी नेता हरि रोका भन्छन् उनको स्थायी गुट नभएकाले अन्य गुटहरूको निर्णयको पछि लाग्नुपर्दा अहिले उनले आइसोलेसन महसुस गरेको हुनसक्छ   
	महाकाली सन्धिको विवादमा एमाले विभाजन भएका बेला उनी माले पक्षमा लागे  पार्टी एकीकरणपछिको सातौं महाधिवेशनमा उनले जनकपुरमा निकै राम्रो भाषण गर्दै पार्टी विभाजन गलत भएको स्वीकारे  उनले त्यहाँ महाकालीलाई विषयबस्तु बनाएको चर्चित कविता प्रस्तुत गरेका थिए  सातौं महाधिवेशनबाट सर्वाधिक मत ल्याउने उनको इतिहासले आठौं महाधिवेशनमा उपाध्यक्ष हुँदा पनि निरन्तरता पायो  अध्यक्ष झलनाथ खनाल र नेता केपी ओली दुवैको प्यानलमा नाम भएकाले उनी सर्वाधिक मत ल्याउन सफल भएका थिए  तर वैचारिक रूपमा उनी अध्यक्ष खनाल र उपाध्यक्ष वामदेव गौतम निकट थिए  पार्टीभित्र उनको आफ्नै स्थायी गुट थिएन  पछिल्लो समय जातीय मुद्दामा भने उनले आफ्नो गुट निर्माण गरे  तर उनी गुट नभई मुद्दाका कारण सबै एउटा ठाउँमा उभिनु संयोगमात्र भएको तर्क गर्छन्   
	केही नेताहरूअनुसार राई सर्वाधिक मत ल्याएकाले पार्टीमा महत्वपूर्ण जिम्मेवारी चाहन्थे  सुरूमा उनलाई संगठन विभागको जिम्मेवारी दिइएको थियो  पछि उक्त जिम्मेवारी महासचिव ईश्वर पोखरेललाई दिएपछि राई असन्तुष्ट बने  पछिल्लो समय उनी उपप्रधानमन्त्री बनेर सरकारमा जान चाहन्थे  तर पार्टीले नपठाएपछि झन् रूष्ट बनेको चर्चा एमालेवृत्तमा छ   
	राई नेतृत्वको समूहले पहिचानको मुद्दासँगै पार्टीभित्र अवसर नपाएको कुरा पनि अनौपचारिक रूपमा उठाउने गथ्र्यो  तर राई एमालेभित्र अवसर नपाएका नेता होइनन्  एमालेकै तर्फबाट दुईपटक सांसद र तीनपटक उनी मन्त्री भइसकेका व्यक्ति हुन्  फेरि एकपटक मन्त्री भएर राजनीतिक संन्यास लिने योजना थिए  तर त्यो पूरा नभएपछि पहिचानको मुद्दालाई बैसाखी टेकेर ठूलो नेता बन्ने धुनमा लागेको आरोप लगाउनेहरू एमालेमा छन्   
	उहाँ कुनै पदका पछि लाग्ने व्यक्ति होइन अहिलेको सन्दर्भमा समय र जनताको मागअनुसार त्यसलाई सम्बोधन गर्न उहाँ अघि सर्नुभएको हो राईनिकट नेता अजम्बर काङमाङ राई भन्छन् यो मुद्दालाई अघि बढाउन उहाँको नेतृत्व आवश्यक परेको हो उहाँको नेता हुने रहर होइन   
	माक्र्सवादी दर्शनबाट प्रभावित भई वर्गीय राजनीतिमा लागेका राईले जातीय कुरामा जोड दिनुलाई वैचारिक विचलन भएको विश्लेषण गर्नेहरू पनि छन्  डेट एक्सपायर भएपछि पुरानो इतिहास भजाएर हिँड्न खोजेको भन्नेहरूको जमात पनि कम छैन  आफ्नो व्यक्तिगत वर्ग उत्थान भएपछि जातीय कुरा गर्न थालेको आरोप लगाउनेहरू पनि उत्तिकै छन्  संघीयता भनेको पहिचानमात्र हो र पहिचान भनेको एकल जातीय पहिचानमात्र हो भन्ने एजेन्डा बोकेर हिँड्दा राईमाथि जातिवादीको आरोप लागेको हुनसक्छ  तर उनले यसको खण्डन गर्दै आएका छन्  बिहीबार एमाले छोड्ने कार्यक्रममा जातिवादीको आरोपमाथि स्पष्टीकरण दिनमै धेरै समय बिताए  सबै जाति भाषा धर्म वर्ग लगायतको समानता र प्रतिनिधित्वको कुरा गर्दा हामीलाई जातिवादी भनिएको छ राईको भनाइ छ जसले समानता चाहँदैन जाति भाषा धर्म लगायतलाई अधिकार दिन खोज्दैन त्योचाहिं जातिवादी हो   
"
