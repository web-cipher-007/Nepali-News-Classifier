प्रणाली असफल कि नेता यहाँ संसदीय प्रणाली असफल अथवा अफाप भएको होइन  "
	नेपाली कांग्रेसका सभापति सुशील कोइराला भन्नुहुन्छ नेपालजस्तो मुलुकमा संसदीय व्यवस्था नै उत्तम हुन्छ यस व्यवस्थामा रहेका कमीकमजोरीलाई सुधार्दै अघि बढ्न सकिन्छ  यहाँ  
	संसदीय व्यवस्था असफल हुनुको कारण राजा हुन्  उहाँ यो पनि दाबी गर्नुहुन्छ प्रत्यक्ष निर्वाचित राष्ट्रपति अथवा प्रधानमन्त्री तानाशाही हुनेछ  
	विगतमा संसदीय प्रणाली अस्थिर र पतन भएको हुँदा आजको अवस्थामा यसको उपयोगिताबारे प्रश्न उठाइएका छन्  तर पतनको कारण देशको सामाजिक आर्थिक विकासको प्रक्रियाको गहिराइमा डुबुल्की मारेर बुझ्न प्रयत्न गरेको पाइन्न  हरेक प्रणाली देशको सामाजिक आर्थिक विकासको तानाबानासँग सापेक्षित हुन्छ  
	राजा महेन्द्रले  सालमा संसदीय प्रणालीमाथि फौजी प्रहार गरेदेखि यता यो प्रणाली अस्थिर रह्यो  त्यसताका नेपाली समाजमा सामन्ती वर्ग बलियो रूपमा थियो त्यही वर्ग राजाको निरंकुशतन्त्रको मुख्य समर्थक शक्ति बन्यो  सामन्ती नाइकेहरू आमजनताले प्रजातान्त्रिक अधिकार उपभोग गरेको हेर्न पनि चाहँदैनन्  प्रस्ट छ पञ्चायतकाल भनेको संसदीय प्रजातन्त्र पुँजीवादी र निरंकुशतन्त्रका समर्थकहरू सामन्तवादी बीचको द्वन्द्वकाल हो  आजका राजावादीहरू र राजासँग सम्झौतामा जान चाहने दलहरूले राम्ररी बुझ्नुपर्छ यहाँका राजाहरू संसदको मातहतमा बस्न चाहँदैन थिए   
	तर सभापति कोइरालाले  सालमा फौजीकाण्ड हुनु पछाडिको कारण राजामात्र हो भनेर बुझ्नु गलत हुन्छ  इतिहासप्रति न्याय गरेको ठहर्दैन अर्थात् त्यस काण्डपछि धेरै प्रजातन्त्रवादी नेताहरूसमेत संसदीय प्रणालीको विपक्षमा उभिएका थिए  अझ प्रायः सबै कम्युनिष्ट दलका नेताहरू संसदवादको विरोधमा खुलेआम उत्रिएका थिए  धेरै नेतामा सैद्धान्तिक भड्काव डेभिएसन आयो आफ्नो दल तथा सिद्धान्त्ा त्यागेर सामन्ती राजाको खोपीमा प्रवेश गर्ने दौड चल्यो  राजाले संसदीय प्रणाली असफल गराउन प्रजातन्त्रवादी तथा कम्युनिष्ट नेताहरूको प्रचुर सहयोग प्राप्त गर्न सफल भए  तीस वर्षसम्म शासक समूहले संसदवादको विरोधलाई आफ्नो राजनीतिको मुख्य ऊर्जा बनायो  
	स्पष्ट शब्दमा नेपाली कांग्रेस र अन्य दलको पनि दोष छ भन्ने तथ्यमाथि आँखा चिम्लन सकिन्न  कांग्रेस त्यसबेला प्रजातान्त्रिक आन्दोलनको एकमात्र नेतृत्वकारी दल थियो  यो जनआधारित  
	मासओरिएन्टेड पहिलो पुँजीवादी पार्टी पनि थियो  संसदमा दुई तिहाइ मत थियो  संसदलाई जोगाउने पहिलो जिम्मेवारी उसैको थियो तर असफल भयो  किन  राजनीतिको यस गम्भीर प्रश्नमाथि अहिलेसम्म कांग्रेसका नेताहरूले एउटा निश्चित दृष्टिकोण अख्तियार गर्नसकेका छैनन्  यसैले कांग्रेस प्रजातन्त्रको पुनस्र्थापनाको लागि आन्दोलनको नेतृत्व गर्न सफल हुन्छ तर प्रजातन्त्रमा राज्य संचालनको सवालमा सधै असफल रहन्छ  
	त्यसबेलाका कांग्रेसी नेताहरूको मुख्य कमजोरी यिनीहरूले यो तथ्यमाथि ध्यान पुर्याउनै सकेनन् संसद पुँजीवादी वर्गको राज्ययीय संस्था हो  यसको स्थायित्व र सुदृढताको लागि समाजमा नयाँ वर्गको पुँजीवादी विकास तथा नयाँ भौतिक आर्थिक आधार तयार गर्न आवश्यक हुन्छ  संसदीय प्रणाली शून्यमा अडिने कुनै जादुको छडी होइन अर्थात् कांग्रेसले नेपाली समाजमा सामन्ती वर्गको विकल्पमा राष्ट्रिय पुँजीवादी वर्गको विकास गर्ने सवालमा उदासीनता देखायो  न यसले आफ्नो प्रभावमा रहेको उदारवादी सामन्त वर्गलाई  
	पुँजीवादी वर्गमा परिणत गर्न नीति तथा कार्यक्रम दिन सक्यो  संसदमा पुँजीवादी वर्ग या यसको प्रतिनिधिको उपस्थिति शून्य रह्यो  तब राजालाई संसद च्युत गर्न अपठयारो भएन सामन्तवादको पक्षमा काम गर्न सहज भयो  
	चिन्तनीय कुरा त्यसताकाको संसदवाद विरोधी विचार तथा व्यवहारको अवशेष लामो समयसम्म धेरै कम्युनिष्ट तथा प्रजातन्त्रवादी नेताहरूमा रहिरह्यो र अहिले पनि छ  माओवादी नेता डाबाबुराम भट्टराईले संसदको फोहोरी आहालमा फस्न चाहँदैनौं भन्दै हिंसात्मक राजनीतिको सुरुवात गरेका थिए  नेता प्रदीप गिरी संसदवादको विपक्षमा भूत न भविष्यका तर्क तेस्र्याउनुहुन्छ  उहाँको भनाइ छ नेपाली कांग्रेसका नेताहरू संसदीय पद्धतिको रागिनीमा मस्त छन्  कम्युनिष्ट र प्रजातन्त्रवादी नेताहरूले बेलामौकामा संसदीय प्रणालीलाई लिएर सैद्धान्तिक द्विविधाका कुरा गर्दा यहाँ लोकतन्त्र ढुलमुल हुन्छ र कम्युनिष्ट निरंकुशतन्त्रको हौवाले पिरोल्छ  अन्ततः प्रतिक्रियावादी तत्वले नागरिक अधिकारमाथि प्रहार गर्छ   
	सभापति कोइराला लगायत केही नेताको तर्क छ प्रत्यक्ष निर्वाचित राष्ट्रपति या प्रधानमन्त्री तानाशाही बन्नसक्छ  उहाँहरूको संकेत कम्युनिष्ट तानाशाहीपट्ट िहोला  प्रत्यक्ष निर्वाचनबाटै निरंकुश शासक जन्मन्छ भन्नु फितलो राजनीतिक तर्क हो  अहिले यहाँ कुनै प्रकारको निरंकुश शासकको उदयको लागि सामाजिक र आर्थिक आधारस्रोत छैन  न सामन्ती निरंकुश शासनका लागि हिजोको जस्तै सामन्तवादको सामाजिक आर्थिक संरचनाहरू छन् न पुँजीवादी निरंकुश शासनका लागि राष्ट्रिय पुँजीपति वर्ग शक्तिशाली छ  न मजदुर किसान वर्ग अर्थात् सर्वहारा वर्ग कम्युनिष्ट तानाशाह जन्माउन सक्ने अवस्थामा छ  
	यद्यपि यो संभावनालाई नकार्न सकिन्न  यदि अब यहाँ निरंकुश शासकको प्रसव हुन्छ भने त्यो निम्न मध्यमवर्गको अराजक गतिविधिबाट मात्रै संभव हुनेछ  त्यो आतंकवादमा आधारित निरंकुश शासन हुनेछ  प|ान्समा सन्  देखि लामो समयसम्म अराजक निरंकुश शासन चलेको थियो  दोस्रो अब यहाँ निरंकुश शासकको उदय विदेशी शासक समूहको बलमा संभव हुनेछ  विदेशीले पिठ्युँमा धाप हान्दा आफूलाई शक्तिशाली सम्झने प्रवृत्ति आजका प्रधानमन्त्री र मन्त्रीहरूमा नदेखिएको होइन   
	कांग्रेस सभापतिको यो तर्कसँग सहमत हुन सकिन्छ कि नेपालजस्तो मुलुकमा संसदीय व्यवस्था उत्तम हो  यहाँको संवैधानिक विकासमा संसदीय प्रणालीको लगभग बीस वर्षको इतिहास छ  विभिन्न समयको पुँजीवादी आन्दोलनहरूबाट   र  सालमा संविधान तथा अन्तरिम सविधान बन्यो  सबै संविधानले संसदीय प्रणालीलाई पुनरावृत्ति गर्यो  यसर्थ यहाँको संवैधानिक विकासको आधारसूत्र संसदीय प्रणाली हो  दोस्रो लोकतन्त्रमा शासकीय प्रणालीको मुख्य उद्देश्य जनताको सर्वाङ्गीण विकासका लागि जनता स्वयंलाईं सक्रिय तुल्याउन हो  अहिले लोकतन्त्र नेता तथा कार्यकर्ताको जमातमा सीमित छ  यसलाई समाजको तल्लो तहको जनतासम्म पुर्याउनुछ  यस कार्यका लागि राष्ट्रपतीय प्रणालीको तुलनामा संसदीय प्रणाली प्रशस्त उपयोगी हुन्छ  राष्ट्रपतीय प्रणालीको पक्षमा कुनै ठोस तर्क छैन  यहाँ संवैधानिक विकासको परम्परामा राष्ट्रपतीय प्रणालीका लागि राजनीतिक परिस्थिति निर्माण हुँदै आएको पनि छैन न यसका लागि नेताहरू दक्ष तथा अनुभवी छन्  तेस्रो संसदीय प्रणाली अन्तर्गत प्रधानमन्त्रीको नेतृत्वमा कार्यपालिका र व्यवस्थापिका एक हुन्छ   
	यी दुई राज्य अंगले संयोजनमा फ्युजन काम गर्छ  तब सम्पूर्ण जननिर्वाचित प्रतिनिधिहरू राष्ट्रनिर्माणका सवालहरूमा केन्दि्रत हुन्छन्  कार्यपालिका र व्यवस्थापिकाले राज्य र जनता बीचमा सेतुको काम गर्छ  यो विशेषता राष्ट्रपतीय प्रणालीमा पाइन्न  
	कांग्रेस सभापति कोइराला भन्नुहुन्छ अब सुधारिएको संसद हुनेछ  तर सुधारिएको संसद भन्नाले के बुझ्ने  यसमा आजको देशको परिस्थिति प्रतिविम्बित हुन्छहुन्न  जनआन्दोलनले राष्ट्रिय राजनीतिमा नयाँ राजनीतिक शक्तिहरू निम्न मध्यमवर्गलाई जागरुक र संगठित गरेर ल्याएको छ  यस अवस्थामा कांग्रेसी नेताहरूले बुझ्नुपर्छ जागरुक सामाजिक वर्गीय शक्तिहरूलाई सन्तुलनमा राख्न संसदीय प्रणालीका संरचनाहरू तयार गरिनुपर्छ  राजनीतिका पुराना तथा नयाँ वर्गीय शक्तिहरूलाई सन्तुलनमा राख्न अपरिहार्य छ गणतन्त्रको स्थायित्व र सुदृढताका लागि पनि  सुधारिएको संसदको सफलता राजनीतिक शक्तिहरूबीच सन्तुलन ल्याउन सक्नुमा निहित रहनेछ  नेपालमा  जुलाई साउन   मा पहिलोपटक संसदको उद्घाटन गरिएको थियो  त्यो संसदको डेढ वर्षेकालमा भारतका प्रधानमन्त्री जवाहरलाल नेहरूले नेपाल र भुटानका सुरक्षा बारेमा दिएको वक्तव्य चीनसँगको सीमा विवाद डाल्डा भित्र्याउने सरकारी नीति कोशीगण्डक सम्झौता राजा महेन्द्रले दरबारको अधिकार वृद्धि गर्न खोजेका मुद्दाहरूको विपक्षमा विभिन्न नेतृत्वकारी दलहरूलेे लोकतन्त्र राष्ट्रियता र राष्ट्रिय अर्थतन्त्रका सिद्धान्तअनुरुप राष्ट्रिय राजनीतिलाई एउटा प्रस्ट धारमा अगाडि बढाउन खोजेका थिए  त्यसबेला कम्युनिष्ट पार्टी संसदमा निकै सानो संख्यामा थियो  तर प्रधानमन्त्री वीपी कोइरालाले कम्युनिष्ट दल तथा नेताहरूसँग निकै सन्तुलित व्यवहार गर्नुभएको थियो  तर आजका कांग्रेसी नेताहरू माओवादीसँग सन्तुलित सम्बन्ध राख्न सफल छैनन्   
	यहाँ संसदीय प्रणाली असफल अथवा अफाप भएको होइन  संसद एउटा साधन हो  यसलाई दलीय नेताहरूले प्रयोग गर्न अक्षम भएकामात्र हुन्  यो प्रणाली माओवादीका लागिसमेत आजको अवस्थामा गरिब जनतालाई संगठित गर्न र संघर्षरत् तुल्याउन उपयुक्त छ  अबको संसदीय प्रणालीले लोकतन्त्रको शान्तिपूर्ण बाटोमा प्रवेश गरेका सबै राजनीतिक शक्तिहरूलाई सन्तुलनमा राख्न्ा सक्नुपर्छ  संसदरुपी साधनलाई लोकतन्त्र राष्ट्रियता र आर्थिक विकास समृद्ध तुल्याउन प्रयोग गरिनुपर्छ  संसदीय प्रणालीलाई प्रारम्भिक बिन्दुबाटै व्यवहारमा लागू गर्नुपर्छ  यसलाई जनताले राजनीतिक अभ्यासबाट अनुमोदन र परिष्कृत गर्दै लैजानेछन्  नेताहरूले निजी राजनीतिक आडम्बर प्रदर्शन गर्न शासकीय स्वरुपलाई जटिल बनाउनु कसैको हितमा हुने छैन  गणतन्त्रमा शासकीय प्रणालीलाई दलीय नेताहरूले निरंकुश शासकझैं माथिबाट थोपर्न मिल्दैन   
	 
	 
	
"
