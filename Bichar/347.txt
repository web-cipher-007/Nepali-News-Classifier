" जति सहमति बन्छ त्यसैलाई जारी गर्नुपर्छ"संविधानसभाको चारवर्षे अवधि केही घन्टामा सकिँदै छ  नेताहरु संविधान जारी गर्ने अन्तिम प्रयासमा जुटिरहेका बेला संविधानसभाका सभासदहरुले चाहिँ कसरी सोचिरहेका छन्  "
	संविधानसभाको चारवर्षे अवधि केही घन्टामा सकिँदै छ  नेताहरु संविधान जारी गर्ने अन्तिम प्रयासमा जुटिरहेका बेला संविधानसभाका सभासदहरुले चाहिँ कसरी सोचिरहेका छन्  केही प्रतिनिधि सभासदहरुसँग कान्तिपुरका गंगा बिसी अतुल मिश्र कुलचन्द्र न्यौपाने र दुर्गा खनाल ले कुराकानी गर्दा उनीहरुले सहमति नभएका विषयहरु रुपान्तरित संसद्लाई जिम्मा दिएर भए पनि संविधान जारी गर्नुपर्ने धारणा राखे   
	नत्र जनतासामु  
	कसरी जाने  
	 
	शरदसिंह भण्डारी माओवादी सभासद  
	चार वर्षभित्र पनि संविधान नबन्न सबैलाई चिन्तित तुल्याएको छ  राजनीतिक दलहरू मिलेर जानुपर्छ र संविधान बनाउनैपर्छ यसको विकल्प छैन  त्यसो भएन भने हामीलाई जनताको अगाडि उभिन गाह्रो हुन्छ  हामीले चार वर्षको अवसर गुमायौं  आआफ्नै कलहमा लाग्यौं  पार्टीहरू कोही नझुक्ने भएकाले संकट आएको हो  आइतबार राति  बजेपछि हाम्रो कुन अवस्था हुन्छ भन्ने सोचेर अघि बढ्नुपर्छ  शीर्ष नेताहरू पनि आआफ्नो अडानमा छन् त्यसलाई मिलाउनैपर्छ  नेताहरूले बाह्य शक्तिको प्रभावमा नपरी निर्णय गर्न सक्नुपर्छ  समयमा संविधान आउन नसकेको हुनाले नेता सभासदहरूको मनोबल गिरेको योग गरेर नेताहरूले सहमति निकाल्नुपर्छ  
	एकल जातीय हुँदैन 
	 
	धनाज गुरुङ्ग कांग्रेस सभासद  
	अपूर्ण रूपमा भए पनि भोलिसम्ममा दलहरूबीच सहमति बनेर संविधानको मस्यौदा जारी हुनुपर्छ  बाँकी विषयहरूलाई रूपान्तरित संसद्बाट टुंग्याउन सकिन्छ  अहिलेको उत्तम विकल्प यही हो  त्यसमा जान सकिएन भने मुलुक जातीय धार्मिक क्षेत्रीय द्वन्द्वतर्फ उन्मुख हुन्छ  हामीले सोच्नै नसक्ने द्वन्द्वमा फस्छ  त्यसका लागि जातीय कुरा उठाएर माओवादीले सम्पूर्ण आधार खडा गरिदिएको छ  मुलुकमा दण्डहीनता व्याप्त हुनेछ  जातीय र क्षेत्रीय द्वन्द्व सुरु भएर त्यो गृहयुद्धमा परिणत हुनेछ  नेपाल असफल राष्ट्र हुनेछ  अहिले केही देशीविदेशी शक्ति पनि नेपाललाई कसरी असफल बनाउन सकिन्छ भनेर लागेका छन्  त्यसैले हाम्रा नेताहरू गम्भीर भई संविधानको मस्यौदा लिएर आउनुपर्छ  संघीयताको आधार बहुपहिचान र सामथ्र्यलाई बनाउनुपर्छ  एउटा जातिको मात्रै पहिचान बनाउँदा संघीयता सफल हुन सक्दैन   
	अन्तिम घडीमा  
	विवेक नगुमाऔ 
	 
	बिन्दा पाण्डे एमाले सभासद 
	संविधानसभाका सुरुका दिनमा विषयगत समितिले मिहिनेतसाथ जुन ढंगले सुुझाव संकलन गर्ने र प्रतिवेदन बनाउने काम गरे त्यो ठूलो उपलब्धि थियो  तर पछिल्लो दिनमा संविधानसभाभित्र गहिराइमा छलफल हुन सकेन  खासगरी शासकीय स्वरूप र संघीयताका मामिलामा पार्टीहरूभित्र आन्तरिक रूपमा र संविधानसभाभित्र पनि यी विषयमा उच्चस्तरको छलफल चार वर्षमा कहिल्यै भएन  यद्यपि अहिले संविधान जारी गर्नुको विकल्प छैन  भएका सहमतिलाई संविधानको दस्तावेजका रूपमा घोषणा गर्नैपर्छ  त्यो गर्न सकिएन भने नेपालमा फेरि अर्को कुनै संविधानसभा जन्मनेछैन  दोस्रो जनआन्दोलनपछि प्राप्त उपलब्धि सबै गुम्नेछन्  अहिले संघीयताको कुरालाई लिएर जस्तो भाँडभैलो भएको छ संविधानसभा विघटन भयो भने नेपालमा कहिल्यै संघीयता आउनेछैन  त्यसैले नमिलेका विषयलाई संसद्मा लगेर त्यहाँ फेरि पर्याप्त छलफल गर्ने ठाउँ छँदै छ   
	ह्वीप नलाग्ने गरी संसद्मा लैजाने 
	तिलक परियार माओवादी सभासद 
	सहमति भएका बुँदा राखेर नयाँ संविधान जारी गर्नुपर्छ  नमिलेका विषय रूपान्तरित संसद्मा लगेर निकास दिन सकिन्छ  संसद्को संविधान निर्माण प्रक्रियामा ह्वीप लगाउन हँुदैन  चार वर्षमा संविधान नबन्नुमा सभासदको हिस्सा पनि पर्ला  तर चार पार्टीका शीर्षनेताले यसको जिम्मा लिनुपर्छ  जनयुद्ध मधेस आन्दोलन र उत्पीडित समुदायको माग सम्बोधन नगरे संविधानको औचित्य हँुदैन  संघीयता धर्मनिरपेक्षता आदि बिनाको संविधान निरर्थक हुन्छ  पुराना पार्टी कांग्रेस एमाले अडानबाट माथि उठ्नुपर्छ  संविधान पनि वर्गसंघर्षको अर्को रूप भएको हुनाले विचारबाट छिनोफानो हुन खोज्दा हुन सकेन  सहमति जुटाउन हामी अझै खबरदारी गर्छौं  राजनीतिक इच्छाशक्ति भए एकदिनमा सहमति हुन्छ  
	रातिसम्ममा  
	संविधान आउँछ 
	 
	उषा गुरुङ्ग कांग्रेस सभासद 
	मलाई जसरी भए पनि  गते रातिसम्म संविधान जारी हुन्छ भन्ने विश्वास छ  संविधान जारी नभई संविधानसभा विघटन हुँदैनजस्तो लाग्छ  संविधानसभाबाट संविधान बनाउने नेपाली जनताको  वर्षदेखिको सपना पूरा गर्न नेताहरू लाग्नुपर्छ  दलहरूका यस्ता अडान अब नहुन्  
	जसले पार्टीलाई फाइदा पुगे पनि मुलुक दुर्घटनामा जाओस्  जातीय सद्भाव बिथोलिएर मुलुकलाई नयाँ द्वन्द्वमा पुर्याउने काम गर्नु हुँदैन  अब नेपाली जनताले युद्ध होइन शान्ति र संमृद्धि खोजेका छन्   वर्षको द्वन्द्व बिसाएर अर्को द्वन्द्वका लागि यो परिवर्तन भएको होइन  संघीयता र शासकीय स्वरूपमा पनि विगतमा पर्याप्त छलफल भएका छन्  नेताहरूमा सहमति हुनासाथ संविधान जारी हुन समस्या देखिँदैन  पूर्ण रूपमा टुंग्याउन नसकिने कतिपय विषयलाई रूपान्तरित संसद्ले टुंग्याउन सक्छ  चार वर्षसम्म यो संविधानसभाले एक थान संविधान पनि दिन सकेन भने दुर्भाग्यपूर्ण हुनेछ  त्यतिबेला निर्वाचनबाहेक अन्य विकल्प हामीसँग हुनेछैन   
	विघटन भए मुलुक संकटमा 
	 
	रामचरण चौधरी माओवादी सभासद 
	दलहरूले सहमति गरी निकास खोज्नुपर्छ  जनता र राष्ट्रलाई दिमागमा राखी समाधान निकाल्नुपर्छ  एउटाले पेलेर समाधान हुँदैन  संघीयताका विषयमा मतदानमा नगई मिल्नु उपयुक्त हुन्छ  तर दलहरूबीच सहमति भएन भने त्यही नै विकल्प हो  संविधान बनाउने विषय जटिल भएकाले चार वर्ष बितेको हो  आआफ्नो वर्गको हितमा संविधान बनाउने संघर्ष चलेको देखिन्छ  अन्तिम समयसम्म सहमतिमा नगई सुख छैन भन्ने देखिन्छ  अर्को बाटो र विकल्प पनि छैन  संविधानसभा विघटन भए मुलुक संकटमा जान्छ  यो कुरा सबैले बुझेकै छन्  देश अराजकतातिर जाने भएकाले सहमति गर्नैपर्छ   
	विघटन भए  
	विदेशी हस्तक्षेप 
	 
	रवीन्द्र अधिकारी एमाले सभासद 
	संविधानसभा जुन उत्साहसाथ प्रवेश गरियो आज चार वर्षपछि परिस्थिति निराशाजनक  
	छ  यद्यपि यस अवघिमा धेरै महत्त्वपूर्ण काम गरिएको छ  जति महत्त्वपूर्ण काम गरेको भए पनि त्यसलाई संविधानका रूपमा जारी गर्न सकेनौं भने ती शून्यमा परिणत हुन्छन्   को संविधानसभाको संख्या ठूलो भनेर आलोचना भइरहँदा पनि त्यहाँ जाति भाषा धर्मको प्रतिनिधत्वले निकै सुन्दर थियो  तर आफैं कमजोर र काम गर्न नसक्ने अवस्थ्ाामा पुगेपछि त्यो सुन्दरता बाँकी रहेन  हामी हाम्रो नेतृत्वले जसरी काम गर्नुपर्ने थियो राष्ट्रलाई प्रमुख भागमा राख्नुपर्ने थियो त्यसमा कमजोरी भयो  राष्ट्रभन्दा माथि जाति भाषालाई राख्ने काम भयो  सबै प्रक्रिया पूरा गरेर संविधान जारी गर्न सकेको भए त्यसको प्रतिष्ठा उच्च हुने थियो  अझै पनि आशावादी हुनैपर्छ  सहमतिका कुरालाई संविधानका रूपमा जारी गरी बाँकी काम रूपान्तरित संसद्लाई दिनु नै उपयुक्त विकल्प हो  संविधान बनेन भने प्रधानमन्त्री र राष्ट्रपतिबीच द्वन्द्व हुन्छ  सर्वत्र अराजकता र विदेशी हस्तक्षेपसमेत बढ्न सक्छ  सहज हिसाबले चुनाव पनि हुन सक्नेछैन  
	प्रयास त भएकै हो 
	रामकाजी गुरुङ्ग माओवादी सभासद 
	अहिले नमिलेको मुख्य विषय राज्यको पुनसंरचना हो  संघीयतामा कसले पहल लिने भन्ने बाँकी छ  अब एकदिनमा सहमतिको वातावरण बनाउनुपर्छ  भएन भने प्रक्रियामा जाने आँट गर्नैपर्छ  केही भएन भने मुलुक अकल्पनीय दुर्घटनामा जान्छ  अन्तिम परिणाम नआएको कारणले त्यसै बित्यो भन्नुपर्ने हुन्छ  चार वर्षको बीचमा धेरै प्रयास भएकै हो  हामीले ऐतिहासिक कालखण्डबाट आएको मुलुकलाई नयाँ ढंगले चलाउन खोज्यौं  सबै अडान र धारणालाई कम्तीमा व्यवस्थित गर्ने काम गर्यांै  धेरै कुरा मिलायौं पनि  अन्तिममा संघीयतामा अड्कियौं  पहिचान र सामथ्र्यका आधारमा राज्य पुनसरंरचना हुनुपर्छ  त्यसमा सैद्धान्तिक सहमति मिल्यो भने रूपान्तरित संसद्मा काम हुन्छ  होइन भने फेरि समय खेर जानेछ   
	विघटन भए नयाँ शक्तिको उदय 
	नवीन्द्रराज जोशी कांग्रेस सभासद 
	समस्या संघीयतामा देखिएको छ  अन्तिम घडीसम्म सहमति हुन सकेन भने पनि संघीयताका नमिलेका विषय जस्तो नाम सिमांकनलाई पछि टुंगो लगाउने गरी संविधान जारी गर्नुपर्छ  बीचमा अरूले खेल्न नपाउने गरी सबैको सम्मान पहिचान र सबैबीचको एकता खलबल्याउन नसक्ने गरी संविधान ल्याउनुपर्छ  बहुपहिचान दिनेखालको नाम राखेर संघीयतामा सहमति जुटाउन सकिन्छ  यो पनि भएन त्यो पनि भएन भन्ने स्थितिमा अन्तिम घडीमा शीर्षनेताहरू पुग्नेछैनन् र चार वर्षको लगानी खेर फाल्ने छैनन् भन्ने मलाई विश्वास छ   
	अझ कतिपय विषय गलत्तै भएको रहेछ भने पनि भोलि सच्याउन मौका पाइन्छ  तर संविधान नै जारी गर्न सकिएन भने सबै उपलब्धि गुम्छ  अर्को विकल्प जनमत संग्रहमा जाने प्रावधान संविधानमै राखेर पनि जान सकिन्छ  तर विघटन भयो भने अहिले भएका शक्तिहरू मात्रै हुनेछैनन्  त्योसँगै नयाँ शक्तिको उदय हुनेछ  त्यतिबेला स्थिति कस्तो हुन्छ त्यो अहिले कल्पना गर्न सकिँदैन  अर्को विकल्प ताजा जनादेश हुन सक्छ  तर त्यतिबेला दलहरू जनतामाझ के भनेर मत माग्न जाने भन्ने कुरा नेताले मनन गरून्   
	दलित समुदायले  
	दाेष लिँदैन 
	 
	छविलाल विश्कर्मा एमाले सभासद  
	संविधानसभामा प्रतिनिधत्व र सहभागी भएर काम गर्न पाउनु व्यक्तिगत रूपमा सुखद र ऐतिहासिक हो  विशेष गरी दलित समुदायका भावना संविधानमा अभिव्यक्त गर्ने अवसर पाइयो  तर यो जसरी अघि बढ्नुपथ्र्यो त्यो भएन  प्रमुख दलका नेताहरूका सहमतिका आधारमै संविधानसभा निर्माणको काम अन्तिम टुंगोमा पुग्ने हो  त्यसैले अहिले अन्तिम समयमा पनि सहमतिलाई प्राथमिकता दिन जरुरी छ  तर सहमति बनाउने कामको उचित व्यवस्थापन भएन  सबै दलीय वा व्यक्तिगत अभीष्ट थाती राखेर ऐतिहासिक जिम्मेवारी पूरा गर्न लाग्नैपर्छ  कतिपय विषयलाई पछि पनि छलफल गरेर टुंग्याउन सक्छौं तर संविधान जारी हुन नसके शून्यता हुन्छ  संविधान निर्माण प्रक्रियामा कहिल्यै दलित समुदायबाट अवरोध भएन  त्यसैले बनेन भने त्यसको दोष दलितले लिन चाहँदैनन्   
	सहमति नभए  
	ताजा जनादेश 
	जितेन्द्र सोनल तमलोपा सभासद 
	संविधानसभाबाट संघीय लोकतान्त्रिक गणतन्त्रात्मक संविधान बनाउनु आजको जनचाहना हो  प्रकारान्तरमा कांग्रेस र एमालेले गरेको संघीयताको विपक्षमा मोर्चाबन्दीले अन्योल छायो  यो संयम राख्ने बेला हो   वा  प्रदेशलाई आधार बनाएर निकास खोजिनुपर्छ   
	अझै हामीसँग  घन्टाभन्दा बढी समय छ  नेताहरू सहमति गर्छन् र पहिचान सहितको संघीयता र संघीयता सहितको संविधान यही संविधानसभाबाट जारी गर्नेछन्  तर हामी हाम्रो  
	अघिकार र पहिचान प्राप्तिको संघर्षमा कुनै पनि हालतमा सम्झौता गर्नेछैनौं  कथंकदाचित संविधानका बारेमा हामीले सहमति गर्न सकेनौं भने देशलाई शून्य अवस्थामा छोड्नुभन्दा सर्वोच्च अदालतको निर्णयको प्रथम विकल्प अर्थात् संविधानसभा निर्वाचनका लागि अग्रसर हुनुपर्छ   
	नमिले ताजा जनादेश  
	 
	अमृता थापा माओवादी सभासद  
	विषगयत समितिका प्रतिवेदनलाई आधार बनाएर सहमति गर्नुपर्छ  हुँदै भएन भने रूपान्तरित व्यवस्थापिका बनाउन तीन आधार हुनुपर्छ  पहिलो संघीयताको विषयमा समितिको रिपोर्टका आधारमा बनाउनुपर्छ  दोस्रो समावेशी सहभागिता सुनिश्चिता हुनुपर्छ  तेस्रो रूपान्तरित संसद्मा संविधानसभाको अधिकार प्रायोजित हुनुपर्छ  केही पनि भएन भने ताजा जनादेश जानुपर्छ  नेताहरू इमानदार भएको भए यति समय लाग्नु नपर्ने हो   
	विगतमा सबै विषयगत समितिका रिपोर्टहरू मान्ने काम भएन  त्यसलाई मानेको भए संविधान बन्थ्यो  कहिले सत्ताको खेलमा कहिले सेना समायोजन भनेर रोकियो   
	चार वर्षमा नभएको कुरा दुई दिनमा बनाउनु गाह्रो कुरा हो  पहिले सेना समायोजनपछि संविधान भन्ने अहिले आएर सहमति नगर्ने र प्रक्रियामा नजाने भएपछि यसको जिम्मा कांग्रेस एमालेले लिनुपर्छ   
	लचकताको  
	खाँचो 
	 
	अभिषेकप्रताप शाह मधेसी फोरम नेपाल सभासद  
	संविधान जसरी पनि आउनुपर्छ  संविधानका लागि जनताले दुई वर्षको सट्टा चार वर्ष दिए  अब कुन मुख लिएर जनता नजिक फर्किने हो  कसरी पत्याउने जनताले  संघीयतामा आएर कुरा अड्केको छ  सबै समूहले आफ्नो अधिकार थाहा पाइसकेका छन्   
	यसलाई हामीले आत्मसात् गर्नुपर्छ र पुरानो चिन्तनबाट मुक्त हुनुपर्छ  अमेरिका विकसित हुनुको कारण उदार दृष्टिकोण हो  हामी उदार हुनुपर्छ  केन्द्रको काम केन्द्रले गरोस् राज्यको काम स्थानीय तहलाई गर्न दिनुपर्छ  मुलुकमा एक समुदाय अर्को समुदायमा विश्वास गर्दैनन्  सबै आआफ्ना अडानमा छन् तर अहिले खाँचो छ लचकताको   
	ठूला दलले देशलाई मजाक बनाएका छन्  उहाँहरू अनुसन्धानबिना मधेस र मधेसीबारे विभिन्न नकारात्मक कुरा बाहिर ल्याउनुहुन्छ  मधेसीइतरका समुदायलाई अझ मधेसीको विरोधमा तयार पार्नु उहाँहरूको उद्देश्य देखिन्छ  ग्लोबल सिटिजनसिपको कुरा भइरहेका बेला आफ्नो नागरिकलाई नागरिकता नदिनु कहाँको न्याय हो  यस्ता अरू पनि विभेदका कुरा छन्  त्यसकारण विभिन्न आन्दोलनले दिएको जनमतलाई कदर गर्दैर् पहिचान सहितको संघीयता र संघीयतासहितको संविधान निर्माणमा कांग्रेस र एमालेले सघाउनैपर्छ  
"
