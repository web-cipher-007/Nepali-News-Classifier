कांग्रेसको मधेसी सम्बन्धनेपाली कांग्रेसले  आफ्नो स्थापनाको पैंसठ्ठी वर्ष पार गर्‍यो "
	नेपाली कांग्रेसले आफ्नो स्थापनाको पैंसठ्ठी वर्ष पार गर्यो  यो अवधिमा उसले निणर्ायक क्रान्ति र जनआन्दोलनहरूको अगुवाइ पनि गर्यो  साम्प्रदायिक सद्भाव सहिष्णुता र राष्ट्रिय एकता कायम गर्न निरन्तर प्रयत्न गर्यो  जनतालाई मुक्तिको बाटोमा कांग्रेसले नै अग्रसर गरायो  त्यसकारण आधुनिक नेपालको राजनीतिक इतिहासमा कांग्रेसको नाम अग्रस्थानमा छ  तर कांग्रेसको विगत गौरवमय हुँदाहुँदै पनि उसको वर्तमान अन्यौलग्रस्त छ  भविष्य पनि अनिश्चित छ  
	कांग्रेसको वर्तमान अन्यौलपूर्ण र अनिश्चित भविष्यको चर्चा हुँदै गर्दा उसले अगुवा कार्यकर्ता प्रशिक्षण गर्न थालेको छ  संविधानसभा निर्वाचनपश्चात सत्ताको खोजीमा हराएको कांग्रेस यतिबेला कार्यकर्ता परिचालनमा जुटेको छ  संविधानसभा निर्वाचन परिणामले कांग्रेस कमजोर भएको सावित गर्यो  निर्वाचनमा पार्टीले ब्यहोर्नुपरेको लज्जाजनक पराजयको विषयमा त्यही बेला गम्भीर विश्लेषण गरिनुपथ्र्यो त्यो गरिएन  पराजयको कारण पत्ता लगाई निराकरण गरिनुपथ्र्यो त्यसतर्फ ध्यान नै दिइएन  कार्यकर्तामाथि अन्तरघातको अभिगोय लगाइयो  उनीहरूलाई प्रताडित गरियो  अर्थात् कांग्रेस आन्तरिक कलहमा रुमलियो  संस्थापन र देउवा पक्षको किचलोको खिचडी पकाउँदापकाउँदै निर्वाचनपछिको लामो समय कांग्रेसले त्यसै खेर फाल्यो   
	केन्द्रमा रडाको साम्य नहुँदै प्रशिक्षणको पोको बोकेर कांग्रेस कार्यकर्ताहरूबीच पुगेको छ  एउटा जीवन्त राष्ट्रिय पार्टी जनतामा जानु सकारात्मक पक्ष हो  प्रशिक्षण कार्यक्रमलाई कांग्रेसले मधेस केन्दि्रत गरेको छ  यो पनि राम्रो पक्ष हो किनभने कांग्रेसको धरातल तराई मधेस नै हो  उसको जनाधार पनि तराईबासी र मधेसी वर्ग नै हुन्  तर आज ऊ आफ्नै आधारभूमिमा कमजोर भएको छ किन  आफ्नै धरातलमा उसको खुट्टा चिप्लिएको छ किन  को कारण उसले तराई मधेसभित्र नै खोज्नुपर्छ  
	अहिले कांग्रेससामु धेरै चुनौती छन्  त्यसलाई चिर्न सफल हुन्छ कि हुँदैन उसको भविष्य यसैमा निर्भर छ  अन्यौलग्रस्त वर्तमानलाई दिशानिर्देशन गर्न सक्छ कि सक्दैन  अनिश्चित बन्दै गएको पार्टीको भविष्यलाई सुनिश्चित गर्न सक्छ कि सक्दैन  उसका लाखौं कार्यकर्ताको भविष्य त्यसैमा निर्भर छ  आन्तरिक कलहलाई उसले व्यवस्थित गर्न सक्छ सक्दैन  यसैमा उसको एकता निर्भर छ  त्यसकारण कांग्रेस अब गम्भीर हुनैपर्छ  यदि कांग्रेस पहिलेकै रवैयामा चल्ने हो भने उसको भविष्य छैन  
	मुलुकको राजनीतिक परिस्थिति बद्लिएको छ  बद्लिएको परिस्थितिमा कांग्रेसले आफ्नो नीति र कार्यक्रम पनि परिमार्जन गर्नुपर्छ  राजनीतिमा नयाँ अध्याय प्रारम्भ गर्नुपर्छ  वीपी चिन्तनको समाजवाद अनुरुप आर्थिक नीति तय गर्नुपर्छ  देशमा बिभिन्न वर्गका मानिस छन्  एउटा वर्गको हित अर्को वर्गसँग मिल्दैन  त्यसकारण वर्ग समन्वय गर्ने नीति कांग्रेसले तय गर्नुपर्छ  कांग्रेस वर्गसंघर्ष होइन समन्वय चाहन्छ  यसका लागि गरिबी हटाउनुपर्छ भनेरमात्र पुग्दैन  सबै मिलेर देशको विकास गरौं भनेर मात्र पुग्दैन  गरिबी हटाउने योजना के हो  वर्गीय समन्वय गर्ने कार्यक्रम के हो  भूमि सम्बन्धी नीति के हो  औद्योगिक नीति के हो  कृषि नीति के हो  मजदुर र मालिक बीचको समन्वयात्मक नीति के हो  यी यावत विषयमा बद्लिएको परिस्थितिअनुसार कांग्रेसले प्रष्ट रूपमा आफ्नो नीति र कार्यक्रम ल्याउनुपर्छ  अनिमात्र उसको पक्षमा जनमत तयार हुन्छ  
	बीपीले भन्नुभएको थियो नेताहरूले आफूलाई अर्कै तहको र पार्टीका साधारण सोझा कार्यकर्ताहरूलाई अर्कै तहको भन्ठान्छन्  यो प्रवृत्तिले पार्टी अलोकपि्रय हुन्छ  आज कांग्रेसका नेताहरू आफूलाई विशिष्ट श्रेणीको ठान्छन्  आफ्नै पार्टीका कार्यकर्तालाई वास्ता गर्दैनन्  कार्यकर्ताहरू नेता भेट्न गए भने माग्न आएको पो हो कि भन्ठान्छन्  नेताहरूको यस किसिमको व्यवहारले कार्यकर्ताको मन कुँडिएको छ  त्यसकारण नेताहरूमा विकसित भएको ठालुपन परित्यक्त हुनुपर्छ  कांगे्रसको अन्तरजीवनमा अपनत्वको भावना स्थापित गराउनुपर्छ  
	संघर्षशील कार्यकर्ताहरूको अभिलेख पार्टीले राख्ने गरेको छैन  उनीहरूको योगदानको मूल्याङ्कन हुँदैन  कांग्रेसमै लागेका कारण पञ्चायती कुशासनले यातना दिएका लामो समयसम्म कारागारमा थुनिएका सर्वस्वहरण गरिएका निर्वासनमा बसेका कार्यकर्ताहरू आज सडकमा छन्  उनीहरूले पैतृक सम्पत्ति पनि गुमाए आफ्नो उमेर पनि गुमाए  तीमध्ये कोही मरेर गए  कोही जिउँदै मरिरहेका छन्  उनीहरूको परिवार बिचल्नीमा परेको छ  उनीहरूका बारेमा कांग्रेस नेतृत्वलाई कुनै मतलब छैन  अहिलेको नयाँ पुस्ताले ती संघर्षशील कार्यकर्ताहरूको कन्तबिजोग देखेको छ  यो परिस्थितिमा नयाँ पुस्ताले कांग्रेसमा आफ्नो भविष्यको सम्भावना कति देख्छ  कांग्रेसप्रति उसको आकर्षण कति बढ्छ  कांग्रेसलाई साँच्चै लोकतन्त्रको प्रतिनिधि संस्था बनाउने र युवा पुस्तालाई आकर्षण गर्ने हो भने ती संघर्षशील निष्ठावान कार्यकर्ताहरूलाई सम्वोधन गर्नैपर्छ  
	मधेस आन्दोलनले मधेसीको हितप्रति चेतना जगायो  केन्द्रीकृत शासनाधिकार संघीय प्रदेशहरूमा सुनिश्चित गर्ने भरोसा दिलायो  तर आज राज्य पुनसरंरचनाको विषय जटिल बनेको छ  प्रदेशहरूको रचना पनि पेचिलो बन्दै गएको छ  यो विषयमा सतही कुरा गरेरमात्र पुग्दैन  मधेसीको हित र भावना कांग्रेसको प्रदेश रचना नीतिमा प्रष्टिनुपर्छ  प्रदेशहरू रचना गर्दा आर्थिक सबलता र भौगोलिक सुगमतालाई महत्व दिनुपर्छ  पहिचान र ऐतिहासिक महत्वको विषयलाई समन्वय गर्नुपर्छ  प्राकृतिक स्रोतसाधनको न्यायपूर्ण किसिमले उपलब्ध हुने व्यवस्था गर्नुपर्छ  सबै भाषा साहित्य कला र संस्कृतिको विकासमा समानताको हक सुनिश्चित गराउनुपर्छ  यसमा कांग्रेसले ध्यान दिनुपर्छ  
	कांग्रेसको अगुवाइमा भएका प्रत्येक क्रान्ति र जनआन्दोलनहरूमा मधेसका जनताले उसलाई साथ दिए  निर्वाचनमा उसलाई बहुमत दिए  सधैं तराई मधेसले कांग्रेसलाई नै सघायो  त्यसकारण कांग्रेसले मधेसलाई ऐतिहासिक दृष्टिले हेर्नुपर्छ  मधेसीले कांग्रेससंँग किन चित्त दुःखाए  मधेसी वर्ग स्वाभाविक रूपमा लोकतन्त्रप्रति निष्ठावान छ  कांग्रेस लोकतन्त्रको प्रतिनिधि राजनीतिक संस्था हो  कांग्रेस र मधेसीको लोकतन्त्रवादमा कहीं विवाद छैन  तर पनि हिजो कांग्रेसकै मलजल गर्ने मधेसी वर्ग आज उसैसंग असन्तुष्ट छ  यो विषयमा कांग्रेसी नेताहरूले संवाद गर्न थाल्नुपर्छ  अनिमात्र समस्याको यथार्थ ज्ञान प्राप्त गर्न सकिन्छ  त्यसपछि संवादलाई निरन्तरता दिंदै समन्वयको अभियान चलाउनुपर्छ  तबमात्र कांग्रेससंग मधेसको नाता पुनः जोडिन सक्छ  
	कांग्रेस र मधेस एक अर्काका पूरक हुन्  त्यसकारण कांग्रेसले नै मधेसका मुद्दा उठाउनुपर्छ  समाधानका उपायहरू पनि उसैले खोज्नुपर्छ  अब कांग्रेसले मधेसमा उठेका विषयहरूको व्यावहारिक कार्यान्वयन गराउनुपर्छ  सरकारले ध्यान देओस् वा नदेओस् कांग्रेसले ध्यान दिनुपर्छ  अन्य दलहरूले जेसुकै गरुन् तर कांग्रेसले मधेस लक्षित कार्यक्रम निर्धारण गर्नैपर्छ  क्षेत्रीय दलहरूले मात्र मधेसका मुद्दाहरू टुंगोमा पुर्याउन सक्दैनन्  यसलाई मधेसीहरूले पनि बुझेका छन्  मधेसवादी दलहरूले झन् राम्ररी बुझेका छन्  त्यसकारण आत्मविश्वासका साथ कांग्रेस मधेसतिर फर्किनुपर्छ  मधेसी वर्ग पनि कांग्रेसको पक्षमा उभिनुपर्छ  
	मधेसीका सामु दुइटा चुनौती छन् पहिलो लोकतन्त्रको रक्षा गर्ने दोस्रो मधेसीको हित सुनिश्चित गर्ने  वर्गीयताले मात्र लोकतन्त्रको रक्षा गर्न सक्दैन  यसका लागि राजनीतिक शक्तिको खाँचो पर्छ  त्यो राजनीतिक शक्ति नेपाली कांग्रेस नै हो  किनभने उसको जग अथवा निष्ठा र सिद्धान्त लोकतन्त्र हो  त्यसैले लोकतन्त्रको रक्षार्थ मधेसी वर्ग कांग्रेससँग नै रहनुपर्छ  दोस्रो चुनौतीको सामना गर्ने जिम्मा पनि कांग्रेसलाई नै दिनुपर्छ  किनभने उसको आधारभूमि मधेस नै हो  
	कांग्रेसले लोकतन्त्रवादलाई मधेससंग जोड्नुपर्छ  केन्द्रीय राजनीतिक प्रभावलाई तराई मधेसका मुद्दासंग जोड्नुपर्छ  मधेसी वर्गले पनि क्षेत्रीय राजनीतिलाई लोकतन्त्रवादसँग गांस्नुपर्छ  शंकाउपशंका र द्विविधा त्याग्नुपर्छ  
	लेखक नेपाली कांग्रेस मोरङका पूर्वजिल्ला सचिव हुन्  
	
"
