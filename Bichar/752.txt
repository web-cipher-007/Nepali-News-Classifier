उत्तम विकल्पगत जेठ  इतिहासको पानामा जनताको विश्वासमा कुठाराघात भएको दिनको रूपमा लेखियो  "
	गत जेठ  इतिहासको पानामा जनताको विश्वासमा कुठाराघात भएको दिनको रूपमा लेखियो  संविधानसभाबाट जनताको संविधान जारी हुन नसकेर उक्त दिन संविधानसभा त्यत्तिकै विघटन भयो  जनताको लामो संघर्ष रगत पसिना र बलिदानको उपज संविधानसभा जनताको संविधान जनतालाई दिन नसकेर आफ्नै मृत्युशैयामा पसारियो  संविधानसभाको मृत्यु गराउने हत्यारा मतियारहरू कोही नभएर हाम्रै दलहरू हुन्  यतिखेर एमाओवादीका नेता बाबुरामजी संविधानसभाको विघटन गराई प्रधानमन्त्रीको कुर्सीमा विराजमान भएर संविधानसभाको मृत्युमा रमाइरहेका छन्   
	संविधानसभाको विघटनसँगै मुलुकमा जटिल परिस्थिति सिर्जना भएको छ  संक्रमणकाल लम्बिरहेको छ  भ्रष्टाचार महँगी बेरोजगार वृद्धि भइरहेको छ  आर्थिक वृद्धिदर घटिरहेको छ  जनजीवन अस्तव्यस्त बनिरहेको छ  राष्ट्रिय स्वाधीनता खतरामा पर्दै गइरहेको सर्वत्र महसुस भइरहेको छ  नेपालको इतिहासमै राष्ट्रियता सबैभन्दा कमजोर बनेको जानकार भनिरहेका छन्  भट्टराई यी सबै कुराहरूको कारक भएर पनि सिंहदरबारमा विराजमान छन्  बाबुराम र प्रचण्डसंँग अब अलिकति भए पनि राष्ट्रप्रति माया र व्यक्तिगत इमानदारिता बाँकी छ भने उहाँहरूले यो कुर्सी र सत्ताको मोह तत्काल त्याग्न आवश्यक छ   
	मान्छेलाई चिन्न कहिलेकाहीं झुक्किइन्छ र कहिलेकाहीं व्यक्तिलाई चिन्न समय पनि लाग्न  
	सक्छ  तर नेपालको सामाजिकराजनीतिक जीवनमा प्रचण्ड र बाबुराम छिट्टै चिनिए कि  कसैलाई अब भ्रम बाँकी छैन  प्रचण्डले संघीयताको सवालमा  संख्याको अनेक प्रदेशबारे सहमति जनाएका थिए अनि आदिवासी जनजातिलाई तिम्रो पहिचान हराएको छ भन्दै एकल जातीय पहिचानको लागि लड्न उक्साए भने अर्कातिर बाहुन क्षत्री दसनामी गिरी पुरी संन्यासीलाई अदिवासीमा सूचीकृत गर्छौं भने  एकातिर आदिवासी जनजातिलाई तिम्रै नाममा एकल जातीय पहिचानको आधारमा राज्य बन्नुपर्छ भनेर उक्साए र अर्कातिर सबैको पहिचान हुनुपर्छ भन्दै बाहुनक्षत्रीको पनि राज्यमा पहिचानको कुरा गरे  उहाँको कुरा सर्वसाधारण जनताले बुझ्न निकै गाह्रो छ  तर यस्तो दोचारे दोभाषे यता पनि ठिक्क उता पनि ठिक्क कुन ठीक   
	प्रचण्ड र बाबुरामले संविधानसभाको विघटन र मंसिरमा चुनाव भन्दै सधै सत्तामा टिकिरहने रणनीति तय गरेको परिणाम आज राष्ट्रिय परिस्थिति झन्झन् खस्किरहेको छ  जनता र राष्ट्रभन्दा ठूलो जब कुर्सी र सत्ता पार्टीका नेताहरूले सम्भिन्छन् स्वतः ती नेता नेता रहँदैनन् र केवल एउटा शासकमा रूपान्तरण हुन्छन्  जनप्रतिनिधि संस्थाको विघटन गरेर एक्लै राज्य चलाउने त्यो पनि भ्रष्टाचार कालोबजारी मनपरीतन्त्र लागु गरेर र राष्ट्रियता नै दाउमा राखेर राज्य गर्ने एमाओवादीको सर्वसत्तावादी चरित्र लोकतन्त्र कानुनी राज्यको विरुद्धमा छ   
	मुलुक अस्तव्यस्त र अझै अन्योलको भुमरीमा फँसिरहेको छ  प्रचण्ड र बाबुरामको कुरामा कुनै विश्वसनीयता छैन  धेरैचोटी बोल्छन् अनि बोलेका कुरा उल्लंघन गर्छन्  एकचोटी दुईचोटी मात्र हैन बारम्बार गल्ती गर्छन्  संघीयताको सवालमा एमाओवादी आज पनि प्रस्ट छैन  भट्टराईले भनेको मंसिरको निर्वाचन त नहुने नै भयो फेरि पनि वैशाखमा चुनाव भन्ने कुरा उनको सत्ता लम्ब्याइरहन गरेको जुक्तिबाहेक केही होइन  पछिल्लो कालमा प्रचण्डले संविधानसभा पुनःस्थापन भए सुशील कोइरालालाई प्रधानमन्त्री दिन सकिने कुरा गरेका छन्  कुनै षड्यन्त्र नगरी समस्या समाधानका लागि नै उनी लचक भएको हो भने दलहरूले यसमा विचार गर्न सक्छन्  सम्पूर्ण दलहरू गम्भीर हुन जरुरी छ   
	एमाओवादी एक्लै जति नै सर्वसत्तावादी अधिनायकवादी बने पनि सैद्धान्तिक धरातलमा ऊ खस्किरहेको छ र ऊ एक्लैले अबको राष्ट्र थाम्ने दुस्साहस गर्नु व्यर्थ छ  राष्ट्रिय समस्या समाधानका लागि विकल्पबारे धेरै छलफल भए  पुनःस्थापना वा निर्वाचन भन्दै धेरै बहस भयो  यस विषयमा कतिपय बहस बाटो पक्रिंँदै मोडिँदै गरिरहेको छ  विकल्पहरू जुनसुकै रोजे पनि अब नयाँ शिरामा राष्ट्रिय सहमति हुन जरुरी छ  त्यसका लागि एमाओवादी नेतृत्वको सर्वसत्तावादी सरकारको पदत्याग वा त्यस पार्टीबाट त्यस्तै लचकता अपनाउन राष्ट्रिय सहमतिका लागि मार्गप्रशस्त गर्नु पहिलो आवश्यकता हो  त्यसपछि एमाले कांग्रेस लगायतका लोकतान्त्रिक शक्तिहरूको काँधमा पनि सहमति र निकासका लागि महत्वपूर्ण भूमिकाको आवश्यकता छ   
	सबैभन्दा उत्तम विकल्प राष्ट्र र जनताको हितमा भएको कुरा भनेको संघीयतामा सहमति गरी संविधानसभाको पुनःस्थापना गरेर जनताको संविधान घोषणा गर्नु हो र रूपान्तरित संसदले आगामी वैशाखमै संसद र स्थानीय निकायको निर्वाचन गर्नु हो  दोस्रो विकल्प भएका सहमतीय संविधानको घोषणा र बाँकी विषयमा काम गर्ने गरेर संसदको निर्वाचनको तय गरिनु हो  यी सबका लागि अन्तरिम संविधान संशोधन गरेर अगाडिको मार्ग तय गर्नुको विकल्प हामीसँंग छैन  संविधानको संशोधन गरी सबै निकासको बाटो तय गरिनुपर्छ  अबको निकासको साँचो खोल्नु अन्तरिम संविधान  को संशोधन एकमात्र विकल्प हो  जुन कुराका लागि राष्ट्रिय सहमति आवश्यकता छ  तर राष्ट्रिय सहमतिले पनि वैधानिक बाटोबाट मात्र यात्रा तय गरिनु अपरिहार्य छ   
	यतिखेर सरकार अध्यादेशमार्फत शासन गर्ने प्रयत्न गरिरहेको छ  राष्ट्रिय सहमतिको आधारमा मात्र सरकार सञ्चालन गर्नुपर्ने कुरा अन्तरिम संविधानको मर्म हो  तर यतिखेर यही मर्मलाई कुल्चिने काम सरकारले गरिरहेको छ  फेरि संविधानलाई मिचेर राष्ट्रिय सहमति वा कुनै पनि नाममा संविधान कुल्चिएर अर्को बाटो तय गरिनु हुँदैन  अध्यादेशमार्फत संविधानको संशोधन सम्भव छैन  संविधानको संशोधनबिना अब गरिने कुनै पनि निर्वाचन सम्भव छैन  संविधानको संशोधन संसदले मात्र गर्नसक्ने भएकोले संसदसंविधानसभाको पुनःस्थापना अनिवार्य देखिन्छ  अबको नयाँ निर्वाचनका लागि पनि संविधानसभाको पुनःस्थापना अब दुइटा एजेन्डामा हुनसक्छ  एक राष्ट्रिय सहमतिको आधारमा संघीयता लगायतका मुद्दालाई टुंग्याएर जनताको संविधान घोषणा गर्नका लागि र दुई अर्को निर्वाचन गर्ने दिशामा अगाडि बढ्न अन्तरिम संविधान संशोधन गर्न  यी दुईमध्ये धेरैले दोस्रो विकल्पबारे चासो दिएका देखिन्छन्  निर्वाचनमा जाने विकल्पका लागि दलहरू कुनै अध्यादेशमार्फत संविधान संशोधन गरेर जान सकिन्छ भन्ने मुडमा रहेको देखिन्छ   
	अध्यादेशमार्फत संविधानको संशोधनले कुनै संवैधानिक हैसियत प्राप्त गर्दैन  संविधान संशोधनको लागि अनिवार्य रूपमा संसद आवश्यक रहन्छ  यदि सबै राजनीतिक दलहरू सहमत भए भने अन्तरिम संविधानको संशोधनको बाटो होइन नयाँ राष्ट्रिय राजनीतिक सहमति गरेर अन्तरिम संविधान  को खारेज गरी अन्तरिम संविधान  जारी गरी त्यहाँ संविधानसभा संसद के कुरामा सहमति हुने हो त्यो प्रावधान राखेर निर्वाचनमा जान भने दलहरू खुल्ला छन्  तर अन्तरिम संविधान  लाई नै टेक्ने हो भने त्यसको संशोधनको बाटो त्यही संविधानले व्यवस्था गरेको जनप्रतिनिधि संस्थाको पुनःस्थापना बाहेक अर्को विकल्प देखिँदैन   
	अन्तरिम संविधान  ले अर्को संविधानसभाको परिकल्पना गरेको छैन नत संसदको नै त्यसैले अन्तरिम संविधान  को जगमा अर्को संविधानसभाको निर्वाचन वा संसदको दुवै निर्वाचन हुनसक्दैन  यदि दलहरू यी निर्वाचनहरूको कल्पनामा रहेका हुन् भने जुनसुकै निर्वाचन अवैधानिक हुनेछ  संविधानमा नै नभएको संस्थाको निर्वाचन गर्न निर्वाचन आयोग बाध्य हुने छैन  दलहरूको सहमतिमा सबै कुरा जायज हुन्छ भन्ने मान्यताको विकास गरियो भने त्यसले भविष्यमा संविधान कानुनभन्दा माथि हिजो राजा भएजस्तै दल र तिनका नेताहरू संविधान कानुनभन्दा माथि हुने कुराको मान्यता स्थापित हुनेछ  त्यसैले दलहरूले गरेका सहमतिलाई पनि संवैधानिक मान्यता दिन संविधानकै बाटो टेक्नुपर्छ  
	 
	 
	 
	 
	 
	 
	 
"
