दोहोरो नागरिकताको प्रश्ननेपाली राजनीतिक र सामाजिक वृत्तमा राम्रोसँग नबुझिएका प्रश्नमध्ये गैरआवासीय नेपालीको दोहोरो नागरिकतासम्बन्धी विषय पनि एक हो  गैरआवासीय नेपालीले दोहोरो नागरिकता सबैका लागि खुला हुनुपर्छ भन्ने माग नै गरेका छैनन्  "
	नेपाली राजनीतिक र सामाजिक वृत्तमा राम्रोसँग नबुझिएका प्रश्नमध्ये गैरआवासीय नेपालीको दोहोरो नागरिकतासम्बन्धी विषय पनि एक हो  गैरआवासीय नेपालीले दोहोरो नागरिकता सबैका लागि खुला हुनुपर्छ भन्ने माग नै गरेका छैनन्  भारत र चीनजस्ता दुई ठूला मुलुक बीचमा भएको नेपालले दोहोरो नागरिकता सबैलाई खुला गर्नुभन्दा अगाडि धेरै कुरा सोच्नुपर्छ भन्ने गैरआवासीय नेपालीलाई राम्ररी थाहा छ  इतिहासका विभिन्न कालखण्डमा नेपालबाट भारतका आसाम दार्जिलिङ सिक्किमजस्ता प्रदेशमा छरिएर बस्न पुगेका नेपाली हुन् वा भुटान र बर्माजस्ता देशमा बस्न पुगेका नेपाली हुन् ती सबैलाई आफैंमा जनसंख्या वृद्धिको चाप खेपेको नेपालले दोहोरो नागरिकता दिनु गाह्रो कुरा हो भन्ने पनि थाहा छ  अंग्रेज सरकारसँग सुगौली सन्धि हुनु अघिको पूर्वमा टिस्टा र पश्चिममा कांगडासम्म फैलिएको तत्कालीन विशाल नेपालभित्र बसेका नेपाली मूलका व्यक्तिका सबै सन्ततिलाई अहिलेको सानो मुलुक नेपालले नागरिकता दिनु धेरै गाह्रो छ भन्ने पनि अवगतै छ   
	भारतमा दोहोरो नागरिकताको प्रश्न उठ्दा सदियौंदेखि र खासगरी अंग्रेजहरूले शासन गर्दा बेलायती साम्राज्यका अन्य मुलुकमा श्रमिकको रूपमा लगिएका लाखौंलाख भारतीय र तिनका पुस्तौंपुस्तादेखि अन्य देशको नागरिकता लिएर बसेका व्यक्तिको प्रश्न पनि आउँछ  अहिले संसारभरि  पुस्ताकै भारतीय मूलका प्रशस्त मानिस छन्  तर नेपालीको हकमा त्यो लागू हुँदैन  नेपालीहरू पेसाव्यवसायका लागि परदेश जान थालेको भर्खरै हो  त्यो पनि पहिलो पुस्तामै छ र त्यस्तो संख्या पनि थोरै छ  तसर्थ भारतको जस्तो दोहोरो नागरिकताको प्रश्न नेपालको होइन  नेपालमा दोहोरो नागरिकताको व्यवस्था गरेर भारतीय वा चिनियाँ नागरिकले भविष्यमा नेपालको नागरिकता लिनसक्ने स्थिति बनोस् भन्ने कदापि कसैको माग होइन र यो हुन पनि सक्दैन   
	गैरआवासीय नेपालीहरूको भनाइ के हो भने नेपाली नागरिकता ऐन  बनेपछिको नेपालका नेपाली नागरिकता लिएका नेपालीहरूले भूमण्डलीकरणको यो जमानामा आफ्ना काम व्यवसायले विश्वका विभिन्न मुलुकमा गई कामकारोबार गरी बसी त्यहींको नागरिकता लिनुपरेको स्थितिमा नेपालको नागरिकता छोड्न नपरोस् त्यस्तो व्यक्ति नेपालप्रति बफादार भएरै बस्न सकुन् र त्यस्ता व्यक्तिले नेपाललाई आर्थिक र बौद्धिक सहयोग पुर्याइराख्न सकुन् भन्ने हो  नेपालको आर्थिक विकासमा आर्थिक र बौद्धिक सहयोग गर्न प्राथमिक उद्देश्यले स्थापना भएको गैरआवासीय नेपाली संघले नेपालसँग माग्ने कुरा होइन नेपाललाई दिने कुरा हो  तसर्थ गैरआवासीय नेपाली संघले दोहोरो नागरिकताको माग गरेकै छैन  भइरहेको नेपाली नागरिकले आफ्नो नागरिकता छोड्नु नपरोस् भनेको मात्र हो  त्यसरी भइरहेको नागरिकता छोड्न नपर्ने व्यवस्था गर्दा नेपाललाई न कुनै बोझ पर्छ नत नेपालको भइरहेको जनसंख्यामा कुनै असर नै पर्छ  काम र व्यवसायका लागि अरू मुलुकमा गएर काम गरिरहेको नेपाली नागरिकले नेपाल र्फकन चाहेमा नेपाली नागरिकता नत्यागेसम्म जहिले पनि र्फकनसक्ने स्थिति अहिले पनि विद्यमान छ  गैरआवासीय नेपाली संघभित्र नेपाली नागरिकता नत्यागेका मानिसहरूकै बाहुल्यता छ  तिनीहरूले चाहेमा अहिले पनि नेपाल फर्केर जुनसुकै राजनीतिकसामाजिक क्रियाकलापमा लाग्नसक्ने स्थिति अहिले विद्यमान नै छ  त्यस्ताले आफ्नो पेसाव्यवसायको उन्नतिका लागि परदेशमा रहँदा त्यो देशको कानुनअनुसार त्यो देशको नागरिकता लिनुपर्ने भएमा नेपालको नागरिकता छोड्नु नपरोस् भन्ने हो  त्यस्तो व्यवस्था नागरिकता ऐनमा सामान्य संशोधन गरेरै पनि हुने कुरा हो  नागरिकताको प्राप्ति र समाप्तिसम्बन्धी व्यवस्था अहिलेको संविधानले गरेको छैन र भोलि पनि गर्नुपर्छ भन्ने छैन  यो प्रश्नमा नेपालको भावी संविधान निर्माण नभएसम्म पर्खनुपर्ने आवश्यकता पनि छैन   
	नेपाली नागरिकता ऐन  लागू भएपछि नेपाली नागरिकता प्राप्त गरी विदेशमा गएर त्यही देशको नागरिकता लिने नेपालीको संख्या ज्यादै थोरै छ  त्यसरी नागरिकता लिएका व्यक्तिले खासगरी उन्नत मुलुकको नागरिकता लिएका छन् र त्यस्तो मुलुक छोडेर त्यस्ता व्यक्ति नेपाल फर्किने सम्भावना थोरै हुन्छ र फर्केमा पनि प्रायः त्यस्ताले नेपालमा आरामको जिन्दगी बिताउन राम्रै धनराशि लिएर फर्किनेछन्  भइरहेको नेपाली नागरिक राम्रै धनराशि लिएर विदेशबाट नेपाल र्फकनु नेपालजस्तो गरिब देशका लागि सबै हिसाबले राम्रो कुरा हो  नेपालजस्ता साना देश जस्तै साइप्रस कोष्टारिका माल्टा आदि  मुलुकले आफ्ना देशका नागरिकको कुरै छोडौं नितान्त विदेशी नागरिकलाई पनि यदि ती धनी छन् भने आफ्ना देशमा आएर बसोबास गरे हुन्थ्यो भन्ने आर्थिक नीति नै बनाएका छन्   
	नेपाल सरकारको अदूरदर्शी नीतिको कारण विदेशी नागरिकता लिन योग्यता पुगेका धेरै नेपाली र खासगरी गोर्खाली सिपाहीहरू र तिनका परिवारले नेपालमा भएको आफ्नो श्रीसम्पत्ति बेचेर विदेशमा लगेर लगानी गर्नथालेका छन्  गोर्खालीको आम्दानीको कारणले आर्थिक रूपले राम्रो प्रगति गर्दै गरेका धरान र पोखराजस्ता सहरबाट धन विदेशिन थालेको छ  नेपाल सरकारले ती गोर्खालीलाई तपाईंहरूले नेपालको नागरिकता छोड्न पर्दैन भन्नसकेको भए यसरी धेरै पुँजी विदेश पलायन हुने थिएन  नेपालको आर्थिक स्थिति सुध्रेला भन्ने हेतुले अंग्रेज सरकारसँग जमानामा भएको गोर्खा भर्तीसम्बन्धी सन्धिले अहिले आएर नेपाललाई आर्थिक फाइदा होइन बेफाइदामात्र हुनथालेको छ र नेपाल सरकार अझै सकारात्मक नीति ल्याउन ढिला गरिरहेको छ  तसर्थ दोहोरो नागरिकताको प्रश्न नेपालबाट केही माग्न होइन बरु नेपाललाई दिन उठाइएको प्रश्न हो   
	दोहोरो नागरिकतासम्बन्धी व्यवस्था गर्नमा ढिलाइ हुनुको पछाडि नेपालका नेताहरूको अदूरदर्शिता पनि जिम्मेवार छ  भारतसँगको  को सन्धिमा भएको एकअर्काका नागरिकलाई पारस्परिक राष्ट्रिय व्यवहार गरिनेछ भन्ने व्यवस्थाले झन्डै सवा अर्ब भारतीय नागरिकलाई नेपालमा आएर पेसाव्यवसाय गरेर बस्ने छुट छँदैछ र लाखौंलाख भारतीय नागरिक नेपालमा छन्  नेपालको अर्थतन्त्रमा तिनको ठूलो प्रभाव छ  तर नितान्त नेपाली व्यक्ति जो नेपालप्रति बफादार छ भोलि परेमा नेपालका लागि लड्न तयार छ  विदेशमा बसे पनि तनमनधन नेपाललाई नै दिइरहेको छ  त्यो राष्ट्रवादी नेपालीलाई नेपालको नागरिकता छोड्न पर्दैन भन्ने उदारतासम्म नेपालले देखाउनसकेको छैन   
	नेपाल यस्तो देश हो जहाँ गोर्खाभर्ती सुरु भएदेखि नै देशको आर्थिक फाइदाका लागि आफ्नो देशको युवाशक्ति निकासी गर्न एक प्रकारको लज्जास्पद नीति रहेको छ  अहिले पनि नेपाल सरकार र नेताहरू युवाशक्ति निकासी गर्न नीति बनाउन पछि पर्दैनन्  तर तिनै नेताहरू विदेश गएर पौरख गरेर धन विद्या र बुद्धि आर्जन गर्नेप्रति अनुदार देखिएका छन्  संसारका विभिन्न उन्नत मुलुकमा गएर आफ्नो पौरख देखाएर धन विद्या बुद्धि आर्जन गरेकाप्रति नेपाल सरकारले नै गौरवान्वित भई तपाईंहरू नेपालको नागरिकता नछोडी बस्नोस् र तपाईंहरूको सन्ततिलाई पनि नेपालप्रति माया गर्न वातावरण दिनोस् भनेर अनुरोध गर्नुपर्ने हो  त्यसका लागि नेपालको नागरिकताले एउटा जीवन्त तन्तुको काम गर्छ  विदेशमा बसेको नेपाली र तिनका सन्तति नेपालप्रति बफादार भइरहनसके भने त्यसले नेपाल राष्ट्र कमजोर होइन समृद्ध बन्छ  नेपाल राष्ट्र संसारमा फैलन्छ  दशैंमा मान्यजनले टीका लगाउँदा तिम्रो सन्तानले डाँडाकाँडा ढाकुन् भन्ने आशिर्वाद दिएजस्तै नेपाल सरकारले गैरआवासीय नेपालीलाई पनि तिम्रा सन्तान संसारमा फैलुन् र नेपालप्रति बफादार भइरहुन् भन्ने शुभकामना दिन सक्नुपर्ने हो   
	अहिलेको भूमण्डलीकरणको जमानामा दूरदर्शी नेताहरू भएका कैयौं दर्जन मुलुकहरूमा दोहोरोमात्र होइन बहुल नागरिकता खुला गरिएको छ  युरोपेली संघका सबै  मुलुक क्यानाडा अष्ट्रेलिया अमेरिकामात्र नभई नेपालजस्तै साना वा विकासोन्मुख देश पाकिस्तान श्रीलंका कम्बोडिया आदिमा पनि दोहोरो नागरिकता खुला छ  सुविधाका लागि विदेशी नागरिकता लिएको व्यक्ति नेपालप्रति कम होइन बरु बढी बफादार हुनसक्छ  चीन र भारतले अहिलेको चरणको आर्थिक विकास सुरु गर्दा आफ्ना मुलुकका संसारभरि छरिएका विद्या बुद्धि सीप र कौशल भएका थुप्रो संख्याका व्यक्तिलाई मुलुक फर्काउने आकर्षण नीति बनाएका थिए र गैरआवासीय चिनियाँ र भारतीयको ती देशको विकासमा ठूलो भूमिका रहेको छ   
	नेपालको आर्थिक राजनीतिक र शैक्षिक दुरावस्थाको कारणले आफ्नो भाग्य अजमाउन विदेश लाग्नेहरूमध्ये नेपालको अब्बल दर्जाको जनशक्ति पनि छ  नेपालले त्यस्तालाई नेपालको नागरिकता राखिराख्न व्यवस्था गर्न नसकेमा त्यो जनशक्ति नेपाल र्फकेर राष्ट्रनिर्माणमा योगदान गर्ने सम्भावना कम रहन्छ  अब्बल दर्जाको त्यो जनशक्ति नेपाल फर्काउने योजना नबनेमा नेपालले यथेष्ट प्रगति हासिल गर्न गाह्रो हुनेछ  यस्ता कर्मयोगीलाई नेपाल फर्केर राष्ट्रनिर्माणमा योगदान गर्न मौका खुला राख्न पनि उनीहरूको नेपाली नागरिकता कायमै राख्नसक्ने व्यवस्था गर्न नेपालकै लागि श्रेयस्कर छ   
	अहिलेको गैरआवासीय नेपालीसम्बन्धी ऐनले गरेको परिचयपत्रले गैरआवासीय नेपालीको आकांक्षा पूरा गर्दैन  अधिकांश गैरआवासीय नेपालीहरूले नेपाली नागरिकता नत्यागेको वर्तमान परिस्थितिमा त्यस्तालाई थप परिचयपत्र लिइरहनुपर्ने आवश्यकता छैन  सीमित अधिकारसहितको दोहोरो नागरिकताले पनि गैरआवासीय नेपाली र तिनका सन्ततिको नेपालप्रतिको प्रतिबद्धतालाई कमजोर पार्छ   
	नागरिकता शब्दसँग नागरिकका नागरिक अधिकार अभिन्न रूपले गाँसिएका हुन्छन्  पूर्ण अधिकार बिनाको नागरिकता राजनीतिशास्त्रको सिद्धान्तले कल्पना गर्दैन  तसर्थ एक पटकको नेपाली नागरिक सधैंको नेपाली भन्न सकिएमा मात्र नेपालले गैरआवासीय नेपालीबाट फाइदा लिन सक्नेछ  माथि उल्लेख गरिएझैं नेपाली नागरिक सरहको पेसाव्यवसाय सम्बन्धी अधिकार सन्  को सन्धि अन्तर्गत भारतीय नागरिकले पनि पाइरहेका छन्  के गैरआवासीय नेपालीको स्थान नेपालमा भारतीय नागरिकको भन्दा माथि हुनु नेपालको दूरगामी हितमा छैन र  जसरी गैरआवासीय नेपालीले लन्डन र न्युयोर्कका सडकमा उत्रेर नेपालको जनआन्दोलनको पक्षमा ऐक्यबद्धता जनाए र प्रजातन्त्रको पक्षमा अन्तर्राष्ट्रिय जनमत निर्माणमा सहयोग पुर्याए त्यसैगरी भोलि नेपाल राष्ट्रलाई खतरा भए राष्ट्रमा फर्केर वा बाहिरैबाटै नेपालको लागि तिनले लड्नेछन्  बेलायतका लागि लड्न नेपालले पठाउने गरेको गोर्खाली भोलि नेपालका लागि लड्न तयार हुनेछन्  तर ती सबैलाई तिनको नेपाली नागरिकता राख्न  
	दिनुपर्छ  तिनका सन्तानलाई पनि विदेशमा जन्मेहुर्के पनि नेपालप्रति बफादार हुने भावना निर्माणका लागि पनि नागरिकताको तन्तु जीवन्त राख्नु श्रेयस्कर हुनेछ  उन्नत देशमा अहिले काम गरेर बसेको र भोलि हुर्केर नेपालीको सन्तान नेपालको लागि भार हुने छैन  बरु त्यसले नेपालको आर्थिक भार हलुका गर्न योगदान गर्नेछ  त्यसैले नेपाल सरकार र अहिलेका नेताहरूले संकीर्णताबाट माथि उठेर गैरआवासीय नेपालीको प्रश्नमा दूरदर्शिता प्रदर्शन गर्न सक्नुपरेको छ 
"
