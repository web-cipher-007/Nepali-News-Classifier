"जनता हारे नेताले जिते"हामी नेपाली जनता आफैंसित हारेका छौं तर हाम्रा नेताहरुले फेरि पनि जितेका छन्  "
	नेपाली इतिहासमा जेठ महिना अफाप नै सिद्ध भएको छ  दुई मार्मिक सन्दर्भले गर्दा यो महिनाको तेस्रो हप्ता मुख्यतया कलंकित भएको छ  आजभन्दा एघार वर्षअघि नेपालका तत्कालीन राजा वीरेन्द्रको वंशनाश जेठ महिनाको  गते नै भएको थियो  त्यसको कारकतत्व त्यही वंशवृक्षको उत्तराधिकारी नै थियो  जेठ  को त्यस्तै एक मध्यरातमा  दशकपछि जनताको अथक संघर्षद्वारा यथार्थमा बदलिएको निर्वाचित संविधानसभाको अवसान भयो  जुन राजा वीरेन्द्र र उनको परिवारको वीभत्स हत्याभन्दा कम पीडाजन्य र दुःखदायी घटना होइन  यो दुर्घटना निम्त्याउने जिम्मेवार पक्ष पनि अरू कोही नभई प्रजातन्त्रप्रति उत्तरदायी र संविधानसभाबाट जनताको निर्वाचित प्रतिनिधिहरूद्वारा मस्यौदा गरिएको गणतन्त्रको विधिवत स्थापना गर्नुका साथै राजनीतिक स्थायित्व र जनजीवनमा गतिशीलता प्रदान गर्ने उत्तराधिकार बहन गरेका राजनीतिक नेतृत्व नै भएको छ  
	ऊबेला अहिलेको गोर्खा जिल्लामा शाहवंशीय राजतन्त्र स्थापनार्थ थोरबहुत योगदान गरेका भट्टराई खलककै एक वंशज राजतन्त्रकै उन्मूलनमा सहभागी हुनुका साथै उनले आज नेपाल राष्ट्रकै वागडोर सम्हालेका छन्  तर जुन राजनीतिक अभीष्टका साथ उनी सत्तासीन भएका थिए ती उपलब्धिहीन नै रहे  
	प्रधानमन्त्री बाबुराम भट्टराईको प्राथमिकतामा अपरिहार्य रूपमा परेको केही महत्वपूर्ण राष्ट्रिय नीतिमध्ये माओवादी लडाकुको राष्ट्रिय सेनामा व्यवस्थित तवरबाट सम्मानजनक समायोजन गर्नु थियो  वास्तविकता भने अर्कै रहेको छ  लडाकु रहेका शिविरहरूको नियन्त्रणकै निम्ति राष्ट्रिय सेना परिचालन गर्नुपर्ने अवस्थामा अकस्मात पुग्नुपर्दा प्रधानमन्त्री भट्टराईले समायोजन कार्यको सफल व्यवस्थापन गरेको मान्न सकिन्न  प्रत्येक निर्णय लिने सन्दर्भमा आफ्नो कार्यकारी अधिकारको दाबी गर्न पछि नपर्ने बाबुराम भट्टराई सेना समायोजनकै सन्दर्भमा पनि विवादरहित भएनन्  दुई रथीको दरबन्दी नथपे राष्ट्रिय सेना प्यारालाइज्ड हुन्छ भन्ने निरर्थक दाबीका साथ सेना प्रमुखकै कामै नलाग्ने भनाइमा लहसिनु तर गर्न भने केही नसक्नुबाट पनि प्रधानमन्त्रीको असफलताकै द्योतक भएको छ  यसको कारण स्पष्ट छ  शिविरहरू राष्ट्रिय सेनाको नियन्त्रणमा सुम्पेर शान्ति प्रक्रिया टुंगियो भन्नु अर्थको अनर्थमात्र हुन्छ  यथार्थमा समायोजनको मुख्य कार्य त अझै थाती रहेको छ  लडाकुहरूको नेतृत्व गर्ने महानिर्देशनालयको स्थापना भएको छैन  समायोजनमा जान चाहने लडाकुहरूको छनोट कार्य अझै बाँकी नै छ  समायोजन प्रक्रियाप्रति नै माओवादी दलभित्रै चरम मतभेद छ  अनि अन्य सुरक्षा निकायबाट माओवादी लडाकुहरूको अनुपातमा प्रतिनिधित्व गराउने कार्यको थालनी नै भएको छैन  
	संविधान निर्माणकार्यमा विभाजित मानसिकताले गर्दा संविधानसभा वास्तवमा निरर्थक सावित भयो  प्रारम्भिक चरणमा जननिर्वाचित प्रतिनिधिहरूमा कार्यसम्पादनको पक्षमा देखापरेको उत्साह र उमंग अन्तरदलीय तथा दलहरूभित्रकै आन्तरिक खिचलोले प्रभावित हुनथालेपछि क्रमशः शिथिल हुँदै गयो जसको प्रत्यक्ष अवलोकन संविधानसभाका खाली कुर्सीहरूबाट गर्न सकिन्थ्यो  यसो भए पनि संविधानसभाका एघारवटा विषयगत समितिहरूमा सभासदहरूको सक्रिय सहभागिता कायमै थियो  तीमध्ये कतिपय विषयगत समितिहरूले आफ्ना प्रतिवेदनहरू पनि बेलामै संविधानसभामा बुझाएका थिए  तर ती प्रतिवेदनहरुका साथसाथै संवैधानिक समितिको कार्ययोजनाहरू पनि अलपत्र परे  सबैजस्तो महत्वपूर्ण राष्ट्रिय मुद्दाहरूको थुप्रो संविधान निर्माण सन्दर्भमा उठेका विवाद सुल्झाउने उपसमितिका संयोजक मओवादी अध्यक्ष प्रचण्डको जिम्मामा सुम्पियो र संवैधानिक समितिका सभापति निलाम्बर आचार्य बेकामे भए  
	संविधान लेखनको सन्दर्भमा देखापरेका अति जटिल मुद्दाहरूमा राज्यको शासकीय स्वरूप निर्वाचन प्रणाली स्वतन्त्र न्यायपालिकाका साथै लैंगिक समानताका विषयवस्तुलाई कहिल्यै पनि गम्भीरताका साथ आँकलन गरिएन  राज्यको पुनसर्ंरचना त झन् काल्पनिक नक्सा कोर्ने अभ्यासमै सीमित रह्यो  जसको राजनीतिक आर्थिक सामाजिकका साथै सामरिक अवस्थितिबारे विचारविमर्श प्रादेशिक संगठनलाई टेवा दिन सहयोगी हुनुको सट्टा प्रचारको निम्तिमात्र गरियो  यसको सान्दर्भिकता गोष्ठी गर्नुमै सीमित रह्यो  यस्तै प्रवृत्तिले गर्दा शासकीय स्वरूपमा दोग्ला खाले निर्णय गरियो  जसबारे निर्णयकर्ताहरू नै विश्वस्त भएनन्  त्यस्तै राज्य पुनसंर्ंरचना तथा शक्तिको बाँडफाँड सम्बन्धी सहमति लगत्तै माओवादी अध्यक्षले आफ्नो स्वभाव अनुकूल कुरा फेरे  संघीयता विद्वेषको कारण बन्यो  कुनै आधारभूत सिद्धान्त र मान्यताबाट अभिप्रेरित नभई संविधान लेखनकार्य थालिनु नै विभिन्न वादमा विभाजित दलहरूका लागि प्रतिकूल परिस्थिति नै थियो  त्यसमाथि दलीय प्रवृत्ति सत्तामुखी हुनुबाट सरकारभित्र वा बाहिर रहेका राजनीतिक दलहरू राष्ट्रिय स्वार्थ जगेर्ना गर्ने कार्यभन्दा निजी हकहितको सम्बर्द्धनमा रूमल्लिएपछि राष्ट्रिय परिस्थिति जटिल हुन पुग्यो  
	यहाँ मननयोग्य तथ्य के हो भने नेपालमा संघीयता राज्यको पहल अथवा स्थापित राजनीतिक नेतृत्वको सदिच्छाबाट आएको होइन  संघीयताको मुद्दा जनजाति र मधेसी आन्दोलनको उपज हो जुन पहिचान र अधिकारको सन्दर्भसित जोडिएको छ  अर्काे कुरा संविधानसभा र राज्य पुनर्संरचना तथा राज्यशक्तिको बाँडफाँड समितिमा जनजाति र मधेसी सभासदहरूकै वर्चस्व थियो  यी दुवै समुदायको प्रतिनिधित्व संविधानसभामा कुल  प्रतिशत थियो  अनि राज्य पुनसर्ंरचना समितिमा यी दुवै समुदायको प्रतिनिधित्व  प्रतिशत थियो  वास्तवमा संविधानसभा विभिन्न जात जाति धर्म र समुदायको प्रतिनिधित्व भएको अनुपम थलो थियो  तर त्यही थलोले आफ्नो हितको सम्बोधन गर्ने र सम्बर्द्धन गर्ने अवसर पाएन  संविधानसभाको अवसानले मुलुकलाई यथास्थितिमा घचेडेको छ  जनजाति मधेसी दलितको हित र लैंगिक समानताका मुद्दाहरू यथावत नै रहे   महिला प्रतिनिधित्व रहेको संविधानसभाले महिलाको हकहित संरक्षण गर्ने दिशाबोध गरेन  महिलाको स्वतन्त्र अस्तित्वलाई स्वीकार्नसमेत हच्कियो  संविधानसभाको व्यवस्थापिका संसदमा नागरिकतासम्बन्धी छलफलमा महिला सांसदका विचारहरू उपेक्षित हुनु यसको ज्वलन्त उदाहरण हो  
	यी केही उल्लेखित विषयहरूको यथोचित सम्बोधन गरिएन भने दुई तिहाइ मतको लागि आफूमा निहित कार्यकारी अधिकारको प्रयोग गरी अर्काे निर्वाचनको आह्वान गर्नुको कुनै औचित्य रहँदैन  कारण बाबुराम भट्टराई माओवादी एजेन्डासित सहमत र त्यसको अनुसरण गर्ने दलहरूसित मात्र संविधानसभा गठन गर्न चाहन्छन्  भनाइको तात्पर्य उनी निष्पक्ष चुनाव चाहँदैनन्  प्रधानमन्त्री भट्टराईले कार्यकारी अधिकारको प्रयोग गरी निर्वाचन घोषणा गरेको दाबी गरे लगत्तै उनको आफ्नै दलको उपाध्यक्ष मोहन वैद्यले विज्ञप्ति जारी गर्दै सो घोषणा असंवैधानिक भनेका छन्  नागरिक दैनिकका नयाँ सम्पादक किशोर नेपालको भनाइमा भट्टराईको चुनावी तोपको  
	पहिलो लक्ष्यचाहिँ माओवादी अध्यक्ष प्रचण्ड नै हुने सत्यलाई बुझ्नुपर्छ  प्रचण्डलाई फटाहा र बेइमान सावित गर्ने आन्दोलन समेत बाबुरामको पाखण्डलाई स्थापित गर्न सुरू गरिएको उनको भनाइ छ  
	बाबुरामको अर्काे जनपक्षीय प्राथमिकता मुलुकमा व्याप्त बेरोजगारी समस्या न्युनीकरण गर्ने प्रचारबाजी थियो र हुनसक्छ यद्यपि कायम नै छ  मध्य माघ  तिर उनले आफ्नै सहयोगी अर्थमन्त्रीमार्फत  महिनाभित्र पौने  लाख व्यक्तिलाई रोजगारी सिर्जना गर्ने घोषणा गराएका थिए  त्यो घोषणा अहिले ध्वाँस सावित भइसकेको छ  माघ पछिका यी चार महिनाको समयावधिमा रोजगारीको निम्ति विदेशिने नेपाली युवा घट्नुको सट्टा अझै बढेको छ  सरकारी तथ्यांककै अनुसार दोस्रो जनआन्दोलनपछि वैदेशिक रोजगारीको निम्ति मुलुक छाड्ने युवाहरूको संख्या साढे सोह्र लाखको हाराहारीमा पुगिसकेको छ  यस आर्थिक वर्षको दस महिनाभित्र तीन लाख  हजार युवा विदेशिएका छन्  गाउँघर रित्तिंदै छन् खेतपाखो बाँझो हुँदैछन्   
	सहरी विकास सम्बन्धित विषयमा दक्षता प्राप्त प्रधानमन्त्री भट्टराईले आफ्नो कार्यकारी अधिकारको उपादेयता काठमाडौं महानगरपालिकाको कार्यभार बहन गर्नमा प्रयोग गरे  सेनाले जंगीअड्डाको सुरक्षार्थ सार्वजनिक यातायातको आवतजावतमा रोक लगाएको भद्रकालीमाइतीघर सडक खोल्न असफल हुनुको आवेशमा प्रधानमन्त्रीले काठमाडौं सहरका निजी मूल्यवान घर पर्खालमा बुल्डोजर जोते  यसै त कुरूप सहर त्यसमाथि यत्रतत्र भग्नावशेषको थुप्रोको प्रदर्शनले गर्दा माओवादी छापामारहरूले जनयुद्धमा समेत छुन नसकेका संरचना तिनै छापामारहरूका धेरै ठूलो नेता प्रधानमन्त्री भएपछि सजिलै धराशायी गर्नसके  त्यसैले बाबुराम हाम्रो समाजमा मुलुकको प्रधानमन्त्रीमात्र नभई डिमोलिसन म्यान भत्काउने मान्छे अथवा विध्वंसकारी भनेर पनि परिचित भएका छन्   
	जनताको महान आकांक्षा संविधानसभाबाट संविधानको मस्यौदा गर्ने सपना बाबुरामकै नेतृत्वमा निर्वाचित सरकार रहँदा क्षणभरमा ध्वस्त भएको छ  तर उनी भन्छन् यथास्थितिवादीहरूको वितण्डाले गर्दा संविधान तर्जुमा गर्न सकिएन  आफ्नो सामूहिक असफलतालाई नस्विकारी एकअर्कालाई दोषी ठहर्याउने वक्तव्यहरू पढ्दा र ती उच्चपदस्थ नेताहरूको प्रस्तुतिलाई टेलिभिजनको पर्दामा हेर्दा कसैमा आत्मग्लानिको लेससमेत पाउन नसक्नाले कतै हामी अति आकांक्षी जनता त दोषी हैनौं जस्तो लागेको छ किनभने हामीमध्ये कतिपय बाहुनक्षत्रीठकुरीलाई आदिवासी नभइनहुने इच्छा पलायो त्यस्तै अन्य कतिपय जातजाति जनजाति भए र कोही के कोही के भए  हामीले आफैंलाई सीमित परिधिभित्र मात्र बाँध्न पुग्यौं र अरूको पहिचानलाई सम्मान मर्यादा प्रदान गर्न सकेनौं  यसले गर्दा हामीले एउटा समावेशी संविधानको मस्यौदा गर्न सकेनौं  हामी नेपाली जनता आफैंसित हारेका छौं  तर हाम्रा नेताहरूले फेरि पनि जितेका छन्  उनीहरूको असफलताले राष्ट्र असफल भए पनि उनीहरू भने सत्ताविमुख हुनुपरेको छैन  राष्ट्रिय स्रोत साधन सम्पत्ति राजनीतिक दलहरूकै श्रीसम्पत्ति भएको छ र सत्ताधारी दलकै नियन्त्रणमा रहेको छ  उदाहरणका लागि प्रधानमन्त्री भट्टराईमाथि उल्लेखित कुनै पनि प्राथमिक नीतिगत क्षेत्रमा सफल हुन नसके पनि सत्तामा रहिरहन र राष्ट्रिय ढुकुटीमा हालीमुहाली कायम गर्न भने असफल भएका छैनन्  यसैले जनता हारे पनि उनले जितेका छन्  
	 
	 
	 
	 
	 
	 
	 
	
"
