"राजीनामा मात्रै कारबाही खोइ "मुलुक दसैंको चटारोमा व्यस्त भएकै बखत श्रम तथा रोजगारमन्त्री कुमार बेलबासे कुर्सीबाट बाहिरिए घूस मागेको अभियोगमा  "
	मुलुक दसैंको चटारोमा व्यस्त भएकै बखत श्रम तथा रोजगारमन्त्री कुमार बेलबासे कुर्सीबाट बाहिरिए घूस मागेको अभियोगमा  पूरै मुलुक दसैंमा रमिसकेका कारण उनको घूस प्रकरण ले त्यति व्यापकता पाएन जति पाउनुपर्ने थियो  घूस प्रकरण सार्वजनिक भएलगत्तै प्रधानमन्त्री डा बाबुराम भट्टराईले उनको राजीनामा मागे  घूस प्रकरण चर्कने सम्भावना देखेपछि बेलबासेले पनि राजीनामा दिए  अर्थात् राजीनामा र दसैंको रमझमसँगै घूस प्रकरण ओझेलमा परेको छ  अब कुर्सीबाट बाहिरिएपछि तिनको कर्तुत छानबिन नहुने हो कि भन्ने आशंका बढेको छ  
	बेलबासे नेकपा माले बाट एमाओवादी नेतृत्वको सरकारमा सामेल भएका थिए  उनी मालेका पोलिटब्युरो सदस्य हुन्  उनले म्यानपावर व्यवसायीको आवरणमा मन्त्रालय पुगेका भ्रष्टाचारविरुद्धको अभियान नेपाल नामक सामाजिक संस्थाका पदाधिकारीसँग घूस मागेका थिए  उनले घूस मागेको भिडियो क्लिप टेलिभिजनमार्फत सार्वजनिक भइसकेका छन्  उनले  वटा नयाँ कम्पनी दर्ता गर्न  लाख  हजार रुपैयाँका दरले  लाख  हजार रुपैयाँ पार्टीका निम्ति मागेका थिए  बेलबासेको शब्द थियो कुनै व्यक्तिलाई दिए फस्न सक्छ तर पार्टीले त उपयुक्त समयमा त्यसको स्लिप नै दिन्छ  सहयोगबिना त पार्टी चल्दैन  पार्टीले सहयोग लिन्छ नै  
	त्यो दृश्यले मन्त्रीहरू राज्यका निम्ति होइन आफू र पार्टी कोष बलियो बनाउन सक्रिय भएको देखाउँछ  मन्त्रालय राजनीतिक दलालहरूले भरिएको र अनुचित काम गर्नेहरूका निम्ति कुनै रोकावट या छेकावट नभएको स्पष्ट हुन्छ  विगतमा मन्त्री र अनुचित व्यवसायीका सम्पर्क सूत्र का रूपमा पीएहरू प्रयोग भएको पाइन्थ्यो भने यो घूस प्रकरणमा पार्टीकै केन्द्रीय तहका नेता प्रयोग भएका छन्  मालेका केन्द्रीय सदस्य तथा जनकपुर ब्युरो इन्चार्ज भाष्कर काफ्ले घूस असुल्ने सूत्र बनेका छन्   
	जसरी सम्पर्क सूत्र कापले प्रस्तुत भएका छन् त्यो दृश्यले यो पहिलो घटना होइन भन्ने स्पष्ट हुन्छ  काफ्लेको हाउभाउले उनी घूस माग्ने क्रियाकलापमा पोख्त देखिन्छन्  त्यो पृष्ठभूमिमा यो घूस प्रकरण मात्र होइन बेलबासे मन्त्री हुँदा उनबाट सम्पादित हरेक काम र निर्णयलाई शंकाको घेरामा पारी छानबिन गर्नुपर्छ  तर हामीकहाँ राजीनामा दिएपछि प्रकरण र काण्ड सेलाउने प्रचलन हुँदा पूर्ववर्ती मन्त्री बेलबासेको हकमा पनि त्यही नियति लागू हुने हो कि भन्ने खतरा छ  अझ मन्त्रीका सम्पर्क सूत्र लाई पनि कारबाही गर्ने सुरसार कतैबाट देखिँदैन  अख्तियारका अधिकारीहरूले मन्त्रीले घूस मागेको दृश्य आफ्नो नोटिस मा आएको उल्लेख त गरेका छन्  तत्कालै पक्राउ गरी कारबाही अघि बढाउनेमा ऊ चुकेको छ  
	यतिखेर संयुक्त सरकार छ जुन प्रधानमन्त्रीको नियन्त्रणमा छैन  कुनै मन्त्रीका गलत क्रियाकलाप सार्वजनिक भएपछि राजीनामा गराएर बिदा दिने या हटाउने चलन भित्रिएको छ र कारबाही गर्ने चलन छैन  त्यसमाथि सरकारमा सामेल भएका ती साना दलहरू छिन्नभिन्न भएका छन् र तिनीहरू आफ्नो शक्ति बढाउन अनुचित क्रियाकलापमा व्यस्त भएको तथ्यहरू आइरहेका छन्  अझ राजनीतिक संक्रमणका कारण तिनीहरूलाई स्वच्छन्द हुने अवसर पनि प्राप्ति भएको छ  उनीहरूलाई कस्ने संयन्त्रहरू बलिया छैनन्  प्रकरण आएपछि व्यापक बहसमा ल्याउने संसद् र संसदीय समितिहरू छैनन्  पदाधिकारीविहीन अख्तियारबाट सक्रियता अपेक्षा गर्न सक्ने अवस्था छैन  
	यो प्रकरणले मन्त्रालयहरू राज्य सञ्चालनमा होइन कि व्यक्तिगत र पार्टीगत स्वार्थपूर्ति गर्ने थलोमा परिणत भएको पुष्टि हुन्छ  अर्कातिर मन्त्रीहरूले आफन्त र कार्यकर्तालाई बग्रेल्ती मात्रामा स्वकीय सचिव राख्ने प्रचलन पनि भित्र्याएका छन्  लोकतन्त्रकालका मन्त्रीहरूले एघार जनासम्म स्वकीय सचिव राखेको विवरण सार्वजनिक भइसकेका छन्  घोषित र स्वघोषित पीएहरूले मन्त्रीको कार्यकक्ष भेटघाट कक्ष भरिएका हुन्छन्  तिनको कामको मूल्यांकन र नियन्त्रण कतैबाट भएको छैन   
	डा बाबुराम भट्टराई प्रधानमन्त्री बनेपछि प्रधानमन्त्री तथा मन्त्रिपरिषद् कार्यालयले मन्त्रीहरूका क्रियाकलाप नियन्त्रित गर्न आचारसंहिता निर्माण गरेको थियो  त्यतिबेला प्रधानमन्त्री भट्टराईले उत्साहित तवरमा व्यक्तिगत आचरणमा गुणात्मक सुधार ल्याउन सादा जीवन उच्च विचार सदाचारमा सन्तुष्टि सेवाग्राहीको सन्तुष्टि आफ्नो सफलता नारा ल्याएका थिए  मन्त्रिपरिषद् कार्यालय कर्मचारीहरूले मन्त्रालयभित्र सदाचार पद्धति स्थापित गर्न राजनीतिक कार्यकर्ता र घरेलु पीएलाई मन्त्रालयमा प्रवेश गर्न नपाउने प्रावधान राखेका थिए  मस्यौदा निर्माणमा संलग्न एक उच्च अधिकारी भन्छन् तर मन्त्रिपरिषद्बाट आचारसंहिता पारित गर्दा त्यो प्रावधान हटाएछन्  यसले नारा जतिसुकै मीठो राखे पनि व्यावहारिक नियत ठीक छैन भन्ने देखाउँछ  
	राज्यको काम गर्ने ठाउँमा मन्त्रीका आफन्त र कार्यकर्ताको हुल नियन्त्रण हुने अपेक्षासहित तिनमाथि बन्देजको प्रावधान मस्यौदामा राखिएको थियो  अनेक उद्देश्य र स्वार्थ बोकेका कार्यकर्ता र पीएहरूले मन्त्रालय घेरिएपछि काम गर्ने वातावरण समाप्त भएको पृष्ठभूमिमा त्यो प्रावधान राखिएको थियो  मन्त्रीले कार्यकर्तालाई पार्टी कार्यालय वा निवासमै भेट्नु र मन्त्रालयमा सरकारी काम गर्ने माहोल सिर्जना होस् भन्ने सरकारी कर्मचारीहरूको चाहनाले पूर्णता पाउन सकेन  सरकारी अधिकारीहरूका अनुसार पार्टी कार्यकर्ता र मन्त्रीका घरेलु पीए मन्त्रालय आउन नदिने हो भने मन्त्रालयबाट सम्पादन हुने काममा चुस्तता आउँछ र विकृति पनि कम हुन्छ  
	मन्त्रीले आफ्नो स्वविवेकमा स्वकीय सचिव राख्न पाउँछन् जसलाई बोलीचालीमा घरेलु पीए भन्ने गरिन्छ  सरकारी उच्च अधिकारीहरूले मन्त्रीका घरेलु पीएलाई मन्त्रालयभित्र प्रवेश नगराउन बारम्बार जोड गर्दै आए पनि सफल हुन सकेका छैनन्  मन्त्री र सरकारी कर्मर्चारीबीच एउटा अनधिकृत व्यक्तिका रूपमा पीएको उपस्थिति रहँदै आएको छ  पीएमा खासगरी भाइ भतिजा आफन्त र अलि टाढाका भएमा पार्टीका नेताकार्यकर्ता हुन्छन्  मन्त्रीहरू अझ मिलाउन सक्ने खुबी भएकालाई प्राथमिकता दिन्छन्   
	मन्त्रीहरू आफ्ना गलत क्रियाकलाप बाहिर नजाऊन् भन्ने उद्देश्य बोकेका हुन्छन्   
	घरेलु पीएले मन्त्रीको अनुचित आर्थिक लाभ हासिल गर्नमा प्रमुख भूमिका खेल्ने गर्छन् अर्थात् उनीहरू सम्पर्कदूत मानिन्छन्  गएको फागुनमा तत्कालीन वन राज्यमन्त्री लक्ष्मण महतोका स्वकीय सचिव नागेन्द्र यादवलाई  हजार रुपैयाँ घूससहित अख्तियार दुरुपयोग अनुसन्धान आयोगका प्रहरीले पक्राउ गरेको थियो  निकुञ्जपीडित परिवारलाई क्षतिपूर्ति उपलब्ध गराउने फाइल मन्त्रीबाट सदर गराउन उनले घूस लिएका थिए  त्यस अतिरिक्त बेलाबखत स्वकीय सचिवहरू प्रकरणमा रूपान्तरित नभएका होइनन्  मन्त्रीभन्दा तिनका पीए धनी बनेका प्रशस्त उदाहरण भेटिन्छन् कारबाहीको दायरामा नपरेका मात्रै हुन्  
	सरकारी अधिकारीहरूद्वारा पेस भएको फाइल निर्णय हुनुअघि नै पीएहरूको हातमा पर्छ  पीएको हातमा परेपछि अनावश्यक र अनुचित व्यक्तिहरूलाई प्रस्तावबारे जानकारी गराइदिने र निर्णयमा प्रभाव परेको अनगिन्ती उदाहरण सरकारी अधिकारीले सँगालेका छन्  नियुक्तिपत्र नभएका नामठेगानासमेत नखुलेकाले मन्त्रीका पीएहरू सरकारी संयन्त्रमा हावी हुनुले शासकीय स्वच्छन्दता बढाएको छ  ती गैरसरकारी पीएका तीनपुस्ते ठेगानासमेत मन्त्रालयसँग  
	हुँदैन  तिनलाई धेरै सरकारीतन्त्रको मतलब हुँदैन  तिनलाई रकम असुल्न संकोच हुँदैन र पैसा नभएमा निर्णय हुँदैन भन्ने वातावरण तिनले सिर्जना गर्छन्  कर्मचारीको सरुवाका बखत सचिवभन्दा बढी मन्त्रीका स्वकीय सचिव सक्रिय हुन्छन्  मन्त्री सिधै घूस माग्न हिचकिचाउँछन् र पीएमार्फत नै रकम बुझ्छन्  
	अराजक मन्त्रीका पीएहरूलाई जवाफदेही बनाउने कुनै पद्धति स्थापित हुन सकेको छैन  पूर्व मुख्य सचिव विमल कोइराला शासकीय निर्णय प्रक्रियामा दखल दिने मन्त्रीका घरेलु पीएका क्रियाकलाप नियन्त्रण गर्न कठिन भएको र मन्त्रीले घरेलु पीए राख्न नपाउने व्यवस्था गर्नुपर्ने सुझाव दिन्छन्  उनको सुझाव छ बरु सरकारी कार्यालयमै कार्यरतमध्ये मन्त्रीले रोजेको र चाहेका व्यक्तिलाई पीए बन्न दिने पद्धति स्थापित भएमा जवाफदेहिता पनि बढ्छ अनि अनुचित राजनीतिक दलाली पनि कम हुन सक्छ  
	मन्त्रालयले मन्त्रीलाई उपसचिव शाखा अधिकृतस्तरको स्वकीय सचिव उपलब्ध गराएको हुन्छ  तिनबाट मन्त्रीहरू सन्तुष्ट हुँदैनन्  अर्कातिर भोलि मन्त्री हिँडेपछि तिनै कर्मचारीसँग काम गर्नुपर्ने बाध्यताका कारण पनि उनीहरू अनुचित र बदमासीमा संलग्न हुन डराउँछन्  अझ ती कर्मचारीको पनि कार्यसम्पादन माथिल्ला कर्मचारीले गर्ने अधिकार हुन्छ  मन्त्रीको आडमा दायाँबायाँ गर्नेलाई पछि बाँकी राखिँदैन  बेलाबखत सरकारी पीएलाई उनका हाकिमहरूले तर्साएका उदाहरणसमेत छन्  एकजना पूर्वसचिव भन्छन् सरकारी पीएलाई त हामीले महादेवको घाँटीमा बेरिएका सर्पको संज्ञा दिँदै थर्काउँथ्यौं  सर्पहरू महादेवको घाँटीमा रहिन्जेल छायाँबाटै लट्ठिने गरुडलाई पनि चुनौती दिन्छन्  मन्त्रीको घाँटीबाट ओर्लिएपछि तिनको हविगत देखाइदिन त्यति गाह्रो हुँदैन  तर मन्त्रीसँगै आएका घरेलु पीएलाई कस्ने संयन्त्र हामीसँग छैन  उल्टो हामीलाई थर्काएर जान्छन्  
	 
	 
	 
"
