"अनशन मनोबल र शरीर"दुईपटक शिक्षण अस्पतालको रङ्गमञ्चमा प्राध्यापक "
	दुईपटक शिक्षण अस्पतालको रङ्गमञ्चमा प्राध्यापक डाक्टर गोविन्द केसीको शरीरनाटक मञ्चन भयो  शिक्षण अस्पतालमा राजनीतिक भागबन्डा होइन योग्यता र दीर्घसेवालाई पदपूर्तिको आधार बनाऊ नभए म एउटा प्राणपखेरू यहीं छोडिदिन्छु भनेर यसपटक ती  दिनसम्म अनशनमा बसे  अहिले तिनले अनशन तोडेका छन्  वरिष्ठ डाक्टर प्रकाश सायमी अनुभव योग्यता र दीर्घसेवाको आधारमा डिन नियुक्त भएपछि केसीले अनशन तोडेको पढें  तर तिनले अनशन गरेको बेला मलाई एकाध कुराले हल्लाएको थियो  उचित माग राख्ने व्यक्तिको नियति अब यस्तै धराशायी हुने भएकै हो त  एउटा झिनो त्यान्द्रोजस्तो शरीर भएका साना काँटीका ती डाक्टरको वरिपरि डाक्टरहरूको घेरा थियो  तिनको स्वास्थ्य कमजोर हुँदै खतरनाक मोडतिर लागेको थियो  अस्पताल ठप्प थियो डाक्टरका हडतालले  रोगीहरूको बिचल्ली भएको थियो  यसरी महाराजगन्जको त्यो परिसरमा त्यो कुइनोटामा तनाव थियो  टायरहरू जलेर धूवाँ उडेको थिएन  नाराका चर्का स्वरहरू सुनिएका थिएनन्  केसीले अनशन बसेको थलो पुग्ने लामो बाटोका दुबैपटिका सडकहरूमा आपै घर भत्काएर पछाडि सार्ने क्रम चलिरहेको छ   
	त्यही ठाउँदेखि अलिकता तलतिर राणाहरूले बनाएको पुरानो रातो दरबारमा गणतन्त्र नेपालका पहिला राष्ट्रपति बस्छन्  तिनको दरबारमा म एकाधपटक गएको छु  किताब विमोचनको शृङ्खला थियो  केही वर्षअघि म गएको थिइन  राष्ट्रपति त्यो बेला विवादित थिए  अहिले पनि त्यो घरमा राजनीतिक चिन्ता र छट्पटी बोकेका राजनेताहरू आउँछन्जान्छन्  तिनको आगमन र बहिर्गमन देख्ता मलाई जर्मन लेखक फ्रान्ज काफ्काका पात्रहरू बिना कुनै निष्कर्ष हिंडिरहेको सम्झना हुन्छ  ती केवल हिंड्छन्  ती प्रसन्न पनि छैनन् अप्रसन्न पनि छैनन्  यी सीमित अधिकार भएका मानिस यी राष्ट्रपति भेटेको बेला र उनको भाषण सुनेको बेला मलाई एक सरल र लोकतान्त्रिक चिन्ता भएका मानिसजस्ता लाग्छन्  खासै केही भएको छैन  अब तिनको र कामचलाउ सरकार र तिनका पार्टीको सम्बन्ध बिगे्रको अखबार भन्दैछन्   
	डा केसीको स्वास्थ्यसँगै धेरै भौतिक र प्रतीकात्मक स्वास्थ्यहरू दिनदिन बिग्रंदै गएको मैले कल्पना गरें  अस्पतालकै विषयमा धेरै कुरा मनमा तरङ्गित भएर आए  सोच्तै गएँ उपचार नपाएका बिमारीहरूको जाने ठाउँ छैन  वीर अस्पतालको अवस्था त्यस्तै हो  अखबारमा रिपोर्ट आएका छन्  अस्पताल सडक होइन ती भन्छन्  अहिले नयाँ अस्पतालहरू बनाउन धनीहरूको लगानी बढ्दैछ पत्रिकाका बिजिनेस पानामा ठूला अक्षरमा लेखिएको छ  खुलेका सबै अस्पतालको व्यवस्था ठीक छैन  एउटा केही वर्षअघि खुलेको अमूक अस्पतालमा प्राध्यापक साथीकी माताजी राखेको थियो  म भेट्न गएँ  खोज्दै जाँदा माथि पुगेपछि ट्वाइलेटतिर जान मन लाग्यो  एउटा ढोका खोलेर भित्र पसें  झन्डै मूच्र्छा परेको  त्यत्रो ट्वाइलेट पुरै मानव मलले भरिएको बाहिरतिर बग्न लागेको भागेर निस्कें  प्रसूतिहरू थिए त्यो लङ्मा  मैले केही बुझिन  ती कहाँ गएर निवृत्त हुन्छन्  एउटा ट्वाइलेटमा एकजनाले भन्यो लु जानोस् म बाहिर हेर्छु  नबुझिकन भित्र पसें  चुकुल रहेनछ  उसले मानिस खबरदारी गरिदियो  लघुसङ्का गरेर निस्कें  बाहिर निस्केर अलिसान भवन हेरेपछि झन् अर्कोपटक मूच्र्छा परूँला जस्तो भयो   
	एकदिन मोबाइलमा धरान बीपी कोइराला अस्पतालमा काम गर्ने एक युवक डाक्टरको मोबाइल मेसेज आयो  सर हामी त केही हमलाकारीका डरले भित्र पो लुकेका छौं  अस्पताल ठप्प छ  भौतिक अवस्थाको कुरा गर्दा वीर अस्पतालभित्र जमेको पानीमा कतिपटक उफ्रेर हिंडेको छु  त्यही परिवेशमा बिमारीहरू यत्रतत्र प्रतीक्षामा बसेका त्यो त झन् काफ्काको क्यासल उपन्यासमा जस्तो  पात्रहरू अर्थहीन भीड लाग्छन्  गन्तव्यमा पुगेर पनि फेरि त्यही परिसरमा हिंडिरहन्छन्  नपुग्नु पनि हिंड्नु हुन्छ यस्तो अवस्थामा  बिमारीको मृत्युमा बबाल हुन्छ अर्को अस्पतालमा  डाक्टरहरूमाथि हातपात हुन्छ  पत्रिकामा डाक्टरहरू पनि आत्मस्वीकृतिका केही शब्द भनिबस्छन् हो हाम्रा पनि कमजोरी भएका छन्  तर यो त अति भयो  इत्यादि  देशमा क्रमशः बिमारी र उपचार गर्ने थलो उपचार गर्ने व्यक्ति र उसको आचारका रेखाहरू भत्किँदैछन्  एउटा भयानक डरलाग्दो स्थितिमा स्वास्थ्य मानिस र प्रकृतिको सम्बन्ध बनिन लागेको देखेर म तर्सिन्छु  मलाई अनशनमा बसेर जितेका केसीमा केही न केही गान्धीत्व देखेजस्तो लाग्छ   
	राजनीतिको अवस्था पनि कमजोर छ  तर त्यहाँ कुनै एक व्यक्ति कमजोर भएको दृष्टिगोचर हुँदैन  स्वास्थ्य गतिलो पनि कहीं देखिँदैन  कोही एक व्यक्ति अनशन बसेर केही नहुने स्थिति छ  लाग्छ जो बस्छ त्यो मर्छ  अनशन गर्नेको पार्टी के पर्यो जोखाना हेर्नेले भन्छ  राजज्योतिषीहरू छन्  यी केसी कुन पार्टीका हुन् र नियुक्त गर्ने र हुने कुन पार्टीका हुन् मलाई यो लेख लेख्ने बेलासम्म थाहा छैन  मलाई त्यो थाहा पाउनु विसंगत लाग्छ  अनि त्यतातिर सोधिबस्न मन लाग्दैन  तर डा केसीको स्वास्थ्य चिन्ताजनक भयो भनेर डाक्टरहरू प्रधानमन्त्रीलाई भेट्न खोज्छन्  भेट पाउँदैनन्  शिक्षामन्त्री भेटिंदैनन्  उपकुलपति यसै अगोचर छन्  एउटा डाक्टर भन्छन् हामीलाई आश्चर्य लागेको छ  तर समाचारमा प्रधानमन्त्रीको हस्तक्षेप भएर ठीक भयो भनिएको छ   
	केसीले जीवन नै उत्सर्ग गर्न लागेर विरोध गरेको दलगत भागबन्डा भनेको के हो  उत्तर जटिल छैन  केसीको स्वास्थ्य त्यान्द्रो हुँदै गएको तिनको शरीर त्यसै पनि अस्तव्यस्त बन्दै गएका अस्पताल र तिनको व्यवस्था र त्यहाँ उपचारबाट बन्चित बिमारीहरूको अवस्थाले मलाई अलिक दार्शनिक बनाउँछ  इटलीका दार्शनिक गियोर्गियो आगाम्बेनको दर्शन मलाई सान्दर्भिक लाग्छ  मानिसको शरीर र राजनीतिको सम्बन्धको चर्चा गर्छन् ती  यस छलफलबाट जैविक राजनीति वा बायोपोलिटिक्सको कुरा निस्किन्छ  राजनीति र मानव शरीरको सम्बन्ध्ा निकै जटिल छ भनिंदै आएको छ  मानिसको शरीर जैविक विषय  
	हो  पृथ्वी र वातावरणसँग जोडिन्छ  त्यसलाई प्रयोग गरेर मानिस सार्थक हुनसक्छ  अनशन गर्नुको अर्थ त्यही अर्थमा जैविक राजनीति हो भन्नुपर्छ  महात्मा गान्धीले अङ्ग्रेजको शक्तिसँग त्यही शक्ति त्यही झिनो वृद्ध शरीरको प्रयोग गरे  त्यो शक्ति आजका आधुनिक राज्यमा सीमाहीन भूमण्डलीकरण भएको विश्वमा सकिएको छैन  भारतमा अन्ना हजारेले त्यही जैविक राजनीतिलाई फेरि प्रयोगमा ल्याए  आजको जटिल उत्तरराजनीतिक समयमा फेरि गान्धीको कुरा उठ्यो   
	मलाई डा गोविन्द केसीको अनशनको पुनरावृत्तिले अरू एकाध कुराहरू अगाडि ल्याएको जस्तो लाग्छ  कसैले शरीरलाई असल आम उद्देश्य र त्यसका अरू सम्भावनाका निम्ति एक पटकभन्दा बढी दोहोर्याएर प्रयोग गर्छ भने त्यो मानिस नेता वा अग्रज हो कि त भन्ने हुन्छ  तर यी लुरे डाक्टरको नेता हुने उद्देश्य देखिएन  तिनको माग साधारण देखियो तर तिनका मागले तलाउमा ढुङ्गा फेंक्यो  यति धेरै हिंसा भइसकेको राज्यमा यति धेरै आन्दोलित नेपालमा बन्दुकले अब जितिसक्यो कि त भनेको समयमा राजनीति गर्नेले सबै कुरामा असहमति गरे पनि लाभ र प्राप्तिका विषयमा जसलाई डा केसीले दलगत भागबन्डा भनेका छन् कुरा मिलेको समयमा यिनको लुरे शरीरले दुईवटा उचित विजय हासिल गर्नुले देखाएको कुरा यस्तो छ  बहुल राजनीति भनेको राज्यमा लोकतान्त्रिक परिवर्तन ल्याउने ठूलो संस्कृति हो  तर त्यसले एकाध दलको आगोमा सबै कुरा होमेर भने ल्याउन सक्तैन  बहुल दल र बहुल विचारको विवेकले त्यही बहुलदलीय संस्कृतिबाट स्वतन्त्र चिन्तनको रक्षा गर्न सक्नुपर्छ  योग्य असल र स्वतन्त्र मानिसको रक्षा गर्नुपर्छ  अनि तिनलाई सबैको निम्ति चाहिने असल चिन्ताको स्रोतको रूपमा मान्नुपर्छ भन्ने देखिएको छ   
	म डा केसीले असल कुरालाई लिएर जितेको मान्छु  नेपालमा भोक हडताल गरेर बस्ने असल कुराको विषयमा आफ्नो शरीर प्रयोग गर्ने व्यक्तिको महत्व नसकिएको देखेर निकै उत्साहित भएको छु  दलीयता संस्कृति हो  मानिसको अधिकार यसैबाट रक्षा हुन्छ  अधिनायकवादी सोचाइमा भोक हडताल गर्नेहरूको पनि दमन हुन्छ  तिनलाई जबर्जस्ती खाना खुवाएर तिनको शरीरसँग युद्ध गरिन्छ  गान्धीलाई अङ्ग्रेजले खुवाउन सकेनन्  तिनले जिते  केसीलाई राज्यले खुवाउन सकेन  तिनले उचित कुरामा जिते  आज दलको पहिचानको उत्साहमा विद्यार्थीका संगठन विद्यार्थी नरहेर दल भए शिक्षक डाक्टर सबै क्षेत्र दल भए  डा केसीको शरीरले चक्रवात ल्याएन तर त्यसले असल दृष्टि कायम गर्न शरीरको शक्ति छ त्यो प्रयोग हुन्छ भन्ने दार्शनिक र प्रायोगिक पक्षको नेपालमा प्रयोजन र अर्थ छ भन्ने देखाएरै छोडेको मान्नुपर्छ   
	 
	 
	 
	
"
