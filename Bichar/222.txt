 समायोजनका सूत्राधारम नेपाली सेना र त्यसको नेतृत्व पंक्तिले यो सेना समायोजन प्रक्रियामा"
	म नेपाली सेना र त्यसको नेतृत्व पंक्तिले यो सेना समायोजन प्रक्रियामा निर्वाह गरेको असाध्यै जिम्मेवारपूर्ण भूमिकाको उच्च प्रशंसा गर्छु माओवादी लडाकु शिविर र हतियार नेपाली सेनाले जिम्मा लिएको चैत  गतेको दिनको स्मरण गर्दै प्रधानमन्त्री बाबुराम भट्टराईले बिहीबार राष्ट्रका नाममा सम्बोधन गर्दै भने नेपाली शान्ति प्रक्रिया अब कहिल्यै पछाडि नर्फकनेगरी अगाडि बढेको छ  माओवादी पार्टीको लचकता नेपाली सेनाको जिम्मेवार प्रस्तुति राजनीतिक दलहरूको सहमती र पूर्वजनमुक्ति सेनाको सुझबुझबिना यो सम्भव थिएन  यी सबै पक्षलाई म सरकार र समग्र मुलुकका तर्फबाट हार्दिक बधाई तथा धन्यवाद दिन चाहन्छु  
	प्रधानमन्त्री भट्टराई माओवादी अध्यक्ष पुष्पकमल दाहाल नेतृत्वको त्यसबेलाको सरकारमा अर्थमन्त्री थिए जुन सरकारलाई तत्कालीन प्रधानसेनापति रुक्मांगद कटवाललाई हटाएर सेनाभित्र राजनीति गर्न खोजेको आरोप लागेको थियो  त्यही प्रकरणका कारण सरकार ढलेपछि दाहालसँगै तत्कालीन सैनिक नेतृत्वविरुद्ध अभिव्यक्ति दिएका भट्टराईले राष्ट्रका नाममा सम्बोधन गर्दै सैनिक नेतृत्वको मुक्तकण्ठले प्रशंसा गरे  अन्य धेरै सन्दर्भ उस्तै छन्  फरक यति हो आज सेनाको नेतृत्व छत्रमानसिंह गुरुङले गरिरहेका छन्  साँच्चिकै प्रधानसेनापति गुरुङकै सहयोगी भूमिकाका कारण  मंसिर  गते बिस्तृत शान्ति सम्झौतामार्फत विधिवत रूपमा अघि बढेको मुलुकको शान्ति प्रक्रियाको महत्त्वपूर्ण विषय माओवादी लडाकुको समायोजन र हतियारको व्यवस्थापन अन्तिम चरणमा पुगेको छ  पूर्वलडाकु नेपाली सेनाको चेन अफ कमाण्डमा आइसकेका छन् उनीहरूको हतियार र शिविरको जिम्मा पनि सेनाले लिएको छ   
	शान्ति सम्झौतामा माओवादी सेनाका लडाकुलाई सुरक्षा निकायमा समायोजन गर्नेमात्र उल्लेख छ  कुन निकाय स्पष्ट  
	छैन  प्रमुख राजनीतिक दलहरू कुन सुरक्षा निकायमा कसरी समायोजन गर्ने भन्ने विषयमा माथापच्ची गरिरहेका बेला प्रधानसेनापति गुरुङले नै  माघमा सेना मातहत बेग्लै राष्ट्रिय विकास तथा सुरक्षा महानिर्देशनालय बनाएर समायोजन गर्न सकिने अवधारणा अघि सारेका थिए तत्कालीन सरकारसमक्ष  जबकि उनी अघिको सैनिक नेतृत्व समायोजनबारे त्यति सकारात्मक थिएन खासगरी सेनामा समायोजन गर्ने सन्दर्भमा  अन्ततः दलहरूले गत कात्तिक  मा सातबुँदे सहमति गरी सेनाले नै अघि सारेको महानिर्देशनालयको अवधारणालाई अनुमोदन गरे  संविधानसभा निर्वाचनपछि  असार  गतेको सम्झौतामा त  महिनाभित्र शान्ति प्रक्रिया नटुंगिए लडाकुप्रति राज्यको दायित्व सकिने भनिएको थियो  तीन वर्ष अल्मलिएका दलहरूलाई सेनाले बाटो देखाइदियो फलस्वरूप सात बुँदेपछि लडाकु समायोजनको प्रक्रिया धिमा गतिमै भए पनि अघि बढ्यो र अहिले निष्कर्ष नजिक पुगेको छ  लोकतन्त्रमा राजनीतिक सुझबुझमा निर्णय हुन्छ  लोकतान्त्रिक मूल्य मान्यतामा विश्वास गर्ने सेनाले त्यसमा बाटो देखाइदिने काम गर्छ सेनाका पूर्वरथी सीबी गुरुङ भन्छन् अहिलेका प्रधानसेनापतिले समायोजन प्रक्रियामा निकै सकारात्मक योगदान दिएका छन् यो प्रशंसनीय छ  
	तत्कालीन प्रधानसेनापति कटवाललाई हटाउने माओवादी नेतृत्वको सरकारको निर्णय राष्ट्रपतिले नउल्ट्याइदिएका भए कुलबहादुर खड्का सेनापति हुन्थे र गुरुङले रथीमै अवकास पाउँथे  अर्थात् गुरुङ पहिलो आदिवासी जनजाति प्रधानसेनापति बन्ने अवसरबाट बन्चित हुन्थे माओवादीकै कारण  यस हिसाबले माओवादीका लडाकुबारे मैले किन टाउको दुखाउने भनेर उनी चुप लाग्न सक्थे  तर उनी पूर्वाग्रही भएनन्  महानिर्देशनालयको अवधारणामात्र होइन गत माघमा समायोजनबारे बिस्तृत कार्ययोजना नै बनाएर सरकारलाई दिए  त्यसैका आधारमा विशेष समिति मातहतको सचिवालयले बनाएको कार्ययोजनाका केही विषय अन्तिम टुंगोमा पुग्नासाथ समायोजनको काम प्रारम्भ हुनेछ  प्रधानसेनापति गुरुङ भने आफूले केके न गरे भनेर जश लिन रुचाउँदैनन् प्रचारमा आउन निकै हिच्किचाउँछन्  सरकार मातहतको सेनाको नेतृत्वकर्ताका हिसाबले एउटा राष्ट्रसेवकको दायित्व निर्वाह गरेको उनको भनाइ छ  सिंगो मुलुककै समस्या भएकाले सेनाजस्तो जिम्मेवार निकायले निकासका लागि सहयोगी भूमिका खेल्न सक्छ भने किन नगर्ने भन्ने सोचले सरकारलाई सुझाव दिएको हो प्रधानसेनापति गुरुङले यतिमात्र भने अन्तिम निर्णय गर्ने त राजनीतिक दल विशेष समितिले हो  आफू निकटहरूसंँग भने उनले  बुँदे समझदारी विस्तृत शान्ति सम्झौता अन्तरिम संविधानसँग जोडिएकाले समायोजनप्रति अनुदार बन्नु हुँदैन भन्ने धारणा राख्दै आएका छन्   
	मुलुकको एउटा महत्त्वपूर्ण निकायका हिसाबले यो राष्ट्रिय विषयमा सेनाले सकारात्मक भूमिका खेलेको छ खेल्नै पथ्र्यो पूर्वरथी सीबी गुरुङ भन्छन् यो सेनाले परिवर्तनलाई आत्मसात गरेको उदाहरण पनि हो  महानिर्देशनालयको अवधारणा पनि अन्य कुनै मुलुकको नक्कल गरिएको होइन  प्रधानसेनापति गुरुङ र उनका सहयोगी रथीवृन्दको सरसल्लाहमा तयार भएको अवधारणा हो  एकैपटक नभई क्रमशः मूलधारमा ल्याउने यो अवधारणा निकै राम्रो छ पूर्वरथी सीबीले भने  विगतमा एकअर्काका प्रमुख दुश्मनका रुपमा भिडेकाले एकैपटक मूलधारमा ल्याउँदा समस्या सिर्जना हुनसक्ने भएकाले बिस्तारै मिसाउँदै लैजानेगरी यो अवधारणा ल्याइएको हो  प्रधानसेनापति निकट स्रोतका अनुसार आफ्नै कार्यकालमा अर्थात् आगामी साउन  मा बिदा बस्नु अघि नै समायोजनको प्रक्रियाले एउटा आकार लेओस् भन्ने उनको चाहना थियो भदौ  मा अवकाश पाउने भए पनि सेनामा एक महिनाअघि नै बिदा बस्ने प्रचलन छ  तर राजनीतिक दलबीच सहमतिमा ढिलाइ भएकाले समय केही पर धकेलिन सक्छ  यद्यपि उनकै समयमा समायोजन रोज्ने लडाकुले ब्यारेकमा प्रवेश गरिसकेका हुनेछन् र उनीहरूका हकमा पनि सैनिक ऐन आकषिर्त भइसकेको हुनेछ  त्यतिमात्र होइन कतिपय लडाकुले तोकिए अनुरूपको तालिमको आधाभन्दा बढी समय गुजारिसकेका हुनेछन्   
	दलहरूबीच महानिर्देशनालयको गठन विधि दर्जा निर्धारण छनौट समिति मापदण्ड र तालिम अवधिबारे सहमति जुट्न बाँकी छ  यी विषय टुंगिनासाथ समायोजन प्रक्रियाले गति लिनेछ  शिविर पुग्दा लडाकुबाट प्राप्त सौहादरताका कारण बिना कुनै तिक्ततासाथ यो प्रक्रिया सहजै अघि बढ्नेमा सेनापति विश्वस्त बनेको स्रोतले  
	बतायो  स्रोतका अनुसार सेनापति गुरुङले लडाकुलाई पनि आफ्नै सिपाहीसरह व्यवहार गर्न मातहतकालाई निर्देशन दिएका छन्  उनीहरू पनि राज्यकै एक सुरक्षा शक्तिजस्तै हुन् र छिट्टै सेनामा समाहित हुँदैछन्  त्यसैले समुचित व्यवहार गर्नु सेनापतिले निर्देशन दिने गरेका छन्   माघमा महानिर्देशनालयको अवधारणा तय गर्दा समायोजित हुने लडाकुको संख्या तय गरिएको थिएन   कात्तिक  को सातबुँदे सहमतिमा बढीमा  हजार  सय लडाकु समायोजन गर्ने र त्यसलाई  प्रतिशत मानी बाँकी  प्रतिशत सुरक्षा निकायबाट ल्याएर महानिर्देशनालय गठन गर्ने उल्लेख छ  यस हिसाबले नयाँ बन्ने संरचनाको जनशक्ति  हजार  सय  हुनेछ  सेनामा उपरथी दर्जाले नेतृत्व गर्ने पृतनाको जनशक्ति  हजारको हाराहारीमा भएकाले महानिर्देशनालयको नेतृत्व रथीले गर्नुपर्ने सेनाले प्रस्ताव गरेको छ   
	मापदण्ड र तालिमसम्बन्धी विषय आफूहरूलाई नै जिम्मा दिँदा उचित हुने सेनाको भनाइ छ  सेनाले अधिकृतको हकमा  र अन्यको हकमा  महिनाको आधारभूत तालिम र  महिनाको बि्रजिङ कोर्स लिन प्रस्ताव गरेको छ  नियमित भर्नाजस्तो सेटको मापदण्ड र तालिम आवश्यक हुँदैन  उनीहरू पनि निश्चित मापदण्ड योग्यता पुगेरै लडाकु भएका हुन् र केही तालिमसमेत लिएका छन् समायोजन प्रक्रियामा लागेका एक सैनिक अधिकृतले भने प्रत्येक लडाकुका हकमा मापदण्ड र तालिम अवधि फरक हुनसक्छ  तालिम दिँदै जाँदा अझै पुगेन भन्ने लागेको अवस्थामा केही साता वा महिनाको तालिम थप गर्न पनि सकिन्छ  पुग्यो भन्ने लागेमा केही दिन कम पनि हुनसक्छ  त्यसैले प्राविधिक पक्षसंँग जोडिएको यस विषयमा राजनीतिक तहबाट निर्णय गर्नेभन्दा पनि हामीलाई नै छाडिदिनु राम्रो हुन्छ  
	आफ्नो कार्यकालको पहिलो वर्षमा  भदौतिर अनमिन लाई बिदा गर्नुपर्छ भन्दै गरेको दौडधुप र अनमिन नेतृत्वको संयुक्त अनुगमन समन्वय समिति जेएमसीसी को औचित्य छैन भनी गरिएको वक्तव्यबाजीका कारण प्रधानसेनापति गुरुङ केही विवादमा तानिए  तत्कालीन प्रधानमन्त्री माधवकुमार नेपालको निर्देशन अवज्ञा गर्न नसक्दा त्यस किसिमको कमजोरी हुनगएको उनले आफू निकटकासँग बताउने गरेका छन्  त्यसबाहेक उनले पूर्ववर्ती सेनापतिजस्तो कुनै राजनीतिक वक्तव्य दिएनन् राजनीतिक महत्त्वाकांक्षा पनि देखाएनन्  आफ्नो कार्यकालको साढे दुई वर्षमा सेनाभित्र पनि उनले दर्जनौ सुधारका काम त गरेका छन् नै समायोजन प्रक्रियामा दलहरूलाई बाटो देखाएर जिम्मेवारीबोधका साथ सहयोगी बनेर जुन काम गरेका छन् निश्चय पनि इतिहासले त्यसको राम्रैसँग मूल्यांकन गर्नेछ  समायोजनबारे निर्णयका लागि दलहरूलाई आधार बनाइदिन उनले महत्त्वपूर्ण भूमिका खेलेका छन्  यस हिसाबले उनलाई समायोजन प्रक्रियाका सूत्राधार भन्दा फरक पर्दैन   
	
"
