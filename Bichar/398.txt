सुरक्षित समाधानः संविधानसभाको पुनःस्थापनासम्पूर्ण प्रक्रियामा हाम्रो पार्टीसमेत दोषमुक्त "
	हामीले संविधानसभा आफ्नो ऐतिहासिक काम पूरा नहुँदै अर्थात् संविधान नबनाइकनै विघटन नहोस् भन्नाका लागि धेरै पहल गरेका थियौं  त्यसका लागि हामीले एकल जातीय पहिचानसहित भौगोलिक प्राकृतिक नामसमेत जोडेर मिश्रति नाम राखी प्रत्येक प्रदेश बहुजातीयबहुभाषिक हुने स्पष्ट उल्लेख गरी समस्या समाधान गर्नसमेत प्रस्ताव गर्यौं  तर हाम्रो पार्टीले पछिल्लो समयमा एकल जातीय पहिचानलाई सर्वमान्य भौगोलिकप्राकृतिक नामसमेत जोडेर मिश्रति प्रदेशको नामांकन गर्ने प्रस्तावसमेत अस्वीकार गर्न पुग्यो  यस प्रकार पार्टीले सहमतिका सबै ढोकाहरू बन्द गर्न पुग्यो  यही अवस्थामा न रहे बाँस न बजे बाँसुरी भनेझैं संविधानसभा समेत भंग हुन पुग्यो  संविधान आउन सकेन र मुलुक अन्धकारतर्फ घचेटियो   
	यो सम्पूर्ण प्रक्रियामा हाम्रो पार्टीसमेत दोषमुक्त हुन सकेन  यसले गर्दा संघीयता अधिकार र पहिचान प्राप्तिको अपेक्षा गरेर बसेको सम्पूर्ण जनसमुदायको हाम्रो पार्टीप्रतिको विश्वास भत्किन पुगेको छ  उनीहरू निराश छन् र पार्टी परित्याग गर्दैछन्  यो अवस्था देशव्यापी रूपमा देखापरेको छ  यसलाई ठीक ढंगले बुझ्नु र समाधान खोज्नुको साटो पार्टी विभाजनकारी क्रियाकलाप जातिवादी क्रियाकलाप भन्दै निन्दा गर्ने काम भइरहेको छ  त्यतिमात्र होइन डर त्रास धाक धम्की हुने कामसमेत भइरहेको छ  यस्तो अवस्थामा पार्टीले निम्न कुराहरूमाथि गम्भीरतापूर्वक ध्यान देओस् भन्ने हाम्रो अनुरोध छ  
	 संविधानसभाको राज्य पुनर्संरचना तथा राज्यशक्तिको बाँडफाँड समितिको अवधारणा पत्र तथा प्रारम्भिक मस्यौदासम्बन्धी प्रतिवेदन  र नेपाल सरकारद्वारा गठित राज्य पुनर्संरचना उच्चस्तरीय सुझाव आयोगको बहुमतको प्रतिवेदनको सिद्घान्त मान्यता र मापदण्डलाई नै संघीय संरचना निर्माणको आधार मानियोस्  साथै नामांकन एकल पहिचानको आधारमा जस्तै ः लिम्बुवान किरात शेर्पा ताम्सालिङ नेवाः तमुवान मगरात जडान लुम्बिनीअवधथारूवान र मिथिलाभोजपुराकोचमधेसलगायतका अन्य नामहरू न्ाामांकन गरियोस्  नामकरण पहिचानसहित गरिए तापनि सबै प्रदेशहरू बहुजातीय बहुभाषिक बहुसांस्कृतिक र बहुधार्मिक हुनेछन्  त्यहाँका सबै निवासीले बराबर हक प्राप्त गर्नेछन् र अल्पसंख्यक दलित उत्पीडित महिला आदिले संविधानले व्यवस्था गरेअनुरूप अधिकार प्रयोग गर्न पाउने छन्  सम्पूर्ण नेपाली नागरिकले कुनै पनि प्रदेशमा निर्वाध आवतजावत गर्न सम्पत्ति किनबेच र भोगचलन गर्न पाउने छन्  
	 आदिवासीजनजाति मधेसी दलित महिला मुस्लिमलगायतका उत्पीडित समुदायलाई राज्यका सबै अंग र तहमा समानुपातिक समावेशी प्रतिनिधित्वको अधिकारलाई सुनिश्चित गरिनुपर्दछ  यसका लागि जनसंख्याको अनुपातमा पूर्ण समानुपातिक प्रतिनिधित्व सुनिश्चित हुने गरी निर्वाचन प्रणाली अवलम्बन गरिनुपर्दछ  प्ाार्टीले निरन्तर समावेशी सिद्घान्तको पक्षपोषण गर्दै आएको सम्बन्धमा पछाडि पारिएका समुदाय समूह क्षेत्र वर्गलाई खुला प्रतिस्पर्धाबाट राज्यका विभिन्न नीति निर्माण गर्ने ठाउँमा अपेक्षित पहँुच दिन नसकिने यथार्थलाई ध्यानमा राख्दै राज्यका सबै अंग र तहमा पूर्ण समानुपातिक समावेशी प्रतिनिधित्वको व्यवस्था हुनुपर्दछ  
	 सम्पूर्ण अल्पसंख्यक आदिवासी जनजातिहरूको पुख्र्याैली थातथलो र बसोबासको आधारमा स्वायत्त क्षेत्र संरक्षित क्षेत्र र विशेष क्षेत्रजस्ता संरचनाहरू निर्माण गरी संविधानमा नै उनीहरूको अधिकार उल्लेख गर्नुपर्दछ  मुस्लिम समुदायको हकमा पनि उपर्युक्त व्यवस्था लागू गरिनुपर्दछ  अल्पसंख्यक र लोपोन्मुख आदिवासीजनजाति अल्पसंख्यक धार्मिक समूह सबैका आकांक्षाहरूलाई उपयुक्त ढंगले सम्बोधन गर्दा नेपाल राष्ट्र र नेपाली राष्ट्रियता सुदृढ भई मुलुक उत्साहपूर्वक दिगो शान्तिका साथ आर्थिक गतिविधिमा केन्दि्रत हुने वातावरण बन्न सक्नेछ  
	 उत्पीडित समुदायको आत्मनिर्णयको अधिकार स्वायत्त शासन अग्राधिकार र स्वतन्त्र पूर्वसुसूचित मञ्जुरीलगायतका अधिकारलाई मौलिक अधिकारका रूपमा सुनिश्चित गरिनुपर्दछ  यस सम्बन्धमा राज्यका तर्फबाट अन्तर्राष्ट्रिय श्रम संगठन अभिसन्धि लाई अनुमोदन गरिसकिएको छ र आदिवासीजनजातिको हकसम्बन्धी संयुक्त राष्ट्रसंघको घोषणापत्र  को नेपाल पक्ष राष्ट्र रहेको छ  त्यसैगरी पार्टीका विभिन्न निर्णयहरू साथै संविधानसभा निर्वाचन घोषणापत्रमा समेत यी दुवै दस्तावेजलाई कार्यान्वयनमा लगिने प्रतिबद्घता गरिएको कुरा स्मरण गर्नुपर्दछ  
	 उत्पीडित वर्ग जाति क्षेत्र लिंग धर्मका जनताले अघि सारेका मागहरूलाई सम्बोधन गर्नुको साटो पार्टी त्यसप्रति उदासीन रहेकोले आदिवासीजनजाति मधेसी मुस्लिम दलित पिछडा वर्ग महिलाहरूको न्यायोचित मागलाई पार्टीले आफ्नो मागको रूपमा अगाडि सार्नुपर्दछ  
	 वर्गीय र जातीय आन्दोलन एकअर्कासँग अन्तरसम्बन्धित छन्  तर पार्टी वर्गीय आन्दोलनबाट पनि स्खलित हुँदै जातीय आन्दोलनप्रति समेत पूर्णतः विमुख भएको र वर्गको नाममा पार्टी संरचनामा कुनै खास जातीय समूहकै हालिमुहाली भएकोले अन्य जातीय समुदायहरूबाट टाढिएको कारण पार्टी कमजोर भएको यथार्थलाई ध्यानमा राखी पार्टीको सबै तहमा प्रत्येक जातीय समुदायको श्रमजीवी वर्गको प्रतिनिधित्व र नेतृत्व समानुपातिक बनाउने गरी पार्टी पुनर्संरचनाको काम तत्काल थालिनुपर्दछ  
	 लोकतन्त्रमा विश्वास राख्नेहरूका लागि निर्वाचन सर्वमान्य प्रक्रिया हुने कुरामा दुई मत हुन सक्तैन  वर्तमान गत्यावरोधलाई फुकाउन संविधानसभाको निर्वाचन गर्नु पनि एउटा विकल्प हो  तथापि सुरक्षित सहज र कम खर्चिलो हुने हुँदा विघटित संविधानसभा पुनस्र्थापना गर्नु नै उपयुक्त विकल्प हुनेछ  त्यसको लागि मुलुकमा विद्यमान संवैधानिक संकट टार्न गम्भीरतापूवक वार्ता गरी राष्ट्रिय सहमति खोजिनुपर्दछ  राज्य पुनर्संरचनाका सम्बन्धमा पनि राज्य पुनर्संरचना तथा राज्यशक्तिको बाँडफाँड समिति र राज्य पुनर्संरचना उच्चस्तरीय सुझाव आयोगका निष्कर्षहरूका आधारमा प्रदेशहरूको नामांकन सीमांकन र संख्यामा पहिल्यै सहमति गरी पुनस्र्थापित संविधानसभामार्फत राज्य पुनर्संरचनालगायतका कामहरू पूरा गरी संविधान जारी गर्नुपर्दछ   
	 जाति भाषा धर्म संस्कृति क्षेत्रसमुदायका आधारमा भएका विभेद तथा लैंगिक उत्पीडनका विरुद्धमा पार्टीले गरेका निर्णयहरूको पक्षमा उभिएका नेता कार्यकर्ताहरूलाई जातिवादीसाम्प्रदायिक भनेर बदनाम गर्ने यी मागहरूलाई जातीय राज्यको माग भनेर प्रचार गरी भ्रम खडा गर्ने र फरक मत राख्नेहरूविरुद्ध असहिष्णु तथा पूर्वाग्रही व्यवहार गर्ने काम अविलम्ब रोकिनुपर्दछ  
	 छ दशक लामो संघर्षबाट प्राप्त संविधानसभामार्फत संविधान घोषणा गर्न नसकिएकोमा पार्टी नेतृत्वले नेपाली जनतासमक्ष आत्मालोचनासहित माफी माग्नुपर्दछ  
	एमालेका आदिवासीजनजाति मधेसी मुस्लिमलगायतका असन्तुष्ट नेताहरूका तर्फबाट उपाध्यक्ष राईले पार्टी स्थायी समितिमा मंगलबार पेस गरेको अवधारणापत्रको अंश 
	 
	
"
