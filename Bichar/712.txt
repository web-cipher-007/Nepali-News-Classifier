साहित्यिक भेलामा अर्थशास्त्रीय बहसगत आइतबार साहित्यिक भेलाको सेरोफेरोमै जुर्मुराएको डा रामशरण महत र झलक"
	गत आइतबार साहित्यिक भेलाको सेरोफेरोमै जुर्मुराएको डा रामशरण महत र झलक सुवेदीबीचको अर्थशास्त्रीय बहसले दशकौं पुरानो एउटा प्रश्न दर्शकसामु तेस्र्याइदिएको छ अर्थशास्त्र बहीखाताको जोडघटाउ हो वा मानवपरक सामाजिक चिन्तन  बहसमा लामै फेहरिस्त पढेर वकालत गरियो  सन्  को प्रजातान्त्रिक दशकमा नेपालको आर्थिक र सामाजिक विकास प्रचुर मात्रामा भएको थियो पढेलेखेकाहरूको संख्या ह्वात्तै बढेको थियो  आम नेपालीको आयु सरदर दस वर्षले बढेको थियो  गरिबी पच्चीस प्रतिशतले घटेको थियो राष्ट्रिय आयमा व्यापक सुधार भएको थियो आदिइत्यादि  कुरो अघि बढ्यो योभन्दा पनि बढी विकास हुन नसक्नुको कारण हो नेपालीको अल्छीपना किनभने राजनीतिक बसिबियाँलोभन्दा माथि उक्लेर उनीहरू कामधन्दाका हातखुट्टा चलाउँदैनन्  उही सासमा कुरो गएर अडियो आफ्नो जीवनस्तर बढेकै भए पनि नेपालीहरू आफूभन्दा बढी प्रगति भएकाहरूको जीवनशैली देखेर उद्दिग्न छन् अनि त्यसैको परिणाम हो जनयुद्ध र सामाजिक संघर्षको रक्तपात जसले लगानीको मौसम यसप्रकार तहसनहस पारिदिएको छ कि पुँजी अब नेपाल आउनै मान्दैन  
	आर्थिकसामाजिक विकासको यो बहीखाताबाट मानवपरक चिन्तनका सम्बन्धमा दुइटा प्रहार भएका छन्  पहिलो नेपालीहरूमा काम गर्ने जाँगरको अभाव छ र उनीहरू राजनीतिक गफगाफमै मग्न छन्  दोस्रो नेपालमा जरो गाडिरहेको सामाजिक वितृष्णाको कारण हो उनीहरूलाई आफ्नो जीवनस्तर सप्रेको कुराको बिल्कुल ज्ञात छैन र उनीहरू ठूलाबडाकै प्रगति भएको मात्र देख्छन् अनि त्यसबाट बिच्किन्छन् वा बिच्काइन्छन्  यी दुई पाटा मोडिएर एक किसिमको आधुनिक नेपाली मनुको निर्माण भएको छ जसले अर्थशास्त्रका दुवै मान्यतालाई ठाडै अस्वीकार गर्छ  पहिलो आर्थिक मनुको सिद्धान्तविपरीत उपभोक्ताका रूपमा उसले आफ्नो सीमान्त लाभको बढोत्तरी गर्ने प्रयास त गर्दैन नै अझ स्वतः त्यसको जगेर्ना भइरहेको कुरासमेत बुझ्दैन  दोस्रो उत्पादकका रूपमा उसले आफ्नो उत्पादन तथा नाफा बढाउन कुनै कसरत गर्दैन बरु राजनीतिक बसिबियाँलोमै आफ्नो समय खेर फाल्छ  
	आर्थिक मनुभन्दा भिन्न भनी देखाइएको यो नेपाली मनु को हो त  अनि नेपाली नीतिनिर्माता तथा व्याख्याताहरूसँग उसको के सम्बन्ध छ त  डा महत र विश्लेषक सुवेदीको बहसले यी दुई तप्काका नेपालीलाई दुई भिन्न पंक्तिमा उभ्याएको छ  यहाँ एउटा पंक्तिमा सचेतनशील प्राणी छ भने अर्को पंक्तिमा अचेतन  पहिलो जो व्यक्तिगत तथा राष्ट्रिय आर्थिक स्वार्थका बारेमा सजग र सके प्रयत्नशील छ अनि अर्को जो भेडाबाख्राजस्तै खटनपटनमा चल्छ र आफ्नो र राष्ट्रको हितअहितका बारेमा आफैं सोच्न सक्दैन  यसरी दुई तप्कामा बाँडिएका नेपाली दुवै एकअर्काप्रति असन्तुष्ट र सशंकित छन्  
	हुन त माक्र्सवाद र फासिस्टवाद दुवैले पहिल्यैदेखि आफ्ना आर्थिक चिन्तनमा दुई तप्कामा समाजलाई खण्डीकरण गरेका थिए  माक्र्सवादले सुपर स्ट्रक्चर र बेस भनेर दार्शनिक वा सचेत जमातलाई आममानिसलाई भन्दा बढी हैसियत र दायित्व सुम्पेको थियो  फासिस्टवादले उच्च कुलका घरानियाँ वर्गलाई राज्यबाट बढी अवसरहरू दिलाएको थियो यो विश्वासमा कि उनीहरूले रोजगारमूलक कार्यक्रमको कार्यान्वयन गर्नेछन् जसबाट आममानिसको जीवनस्तर उकासिनेछ  तर आर्थिक उदारवाद जसलाई नेपालमा प्रजातान्त्रिक उदारवादसँग जोडेर हेर्ने गरिएको छ त्यसले समाजको यस किसिमको खण्डीकृत व्याख्या गर्नु भनेको दुःखको कुरा हो  प्रजातन्त्रमा सत्य त्यही ठहरिनुपर्छ जो आमजनताको आवाज हुनेछ त्यस्तै बजारतन्त्रमा जायज त्यही ठहरिनुपर्छ जो आमउपभोक्ताको रोजाइ हुनेछ   
	विडम्बना के छ भने प्रजातन्त्र र उदारीकरणकै परिप्रेक्षयमा पनि हामीकहाँ माक्र्सवाद र फासिस्टवादकै जस्तो व्याख्या गरेर ठूलाबडाले दार्शनिक चिन्तन गर्ने र अरूले उनीहरूकै खटनपटन मान्नुपर्ने परिपाटी बनाइएको छ जुन परिपाटीलाई उचालिरहेका छन् जनआवाजलाई एकातिर पन्छाएर चकचक गरिरहेका अनुहारहरूविहीन अंकहरूले  अंकगणितले नेपाली अनुहारहरूलाई र तिनका मानवीय सोचको जटिलतालाई बुच्चो बनाइदिएको छ साथै सम्भव बनाइरहेको छ खण्डीकरणको अर्थराजनीति जसभित्र रहेर नीतिनिर्माणकर्ताहरू आमनेपालीलाई अल्छे भनेर दुत्कार्छन् र आफ्नो राज्यीय दायित्वबाट पन्छन्छन्  जब कि देशको अर्थव्यवस्थालाई खाडी र मलेसियाबाट भित्रिएको नेपाली युवाको रेमिट्यान्सले धानेको छ  राज्यले बिर्सनु हुँदैन यी युवा भनेका वर्गीय जातीय लिंगीय भेदभावका कारणले लखेटिएका युवा हुन् जसलाई देशले आर्थिक अवसर दिन सकेन र जो विदेशबाट रेमिट्यान्स पठाएर आज आफ्नो जाँगरिलोपनको परिचय दिइरहेका छन्  उनै पुस्ताका युवाले देशभित्रै पनि उठाइरहेका सामाजिक पुनर्संरचनाका आवाजलाई अंकहरूकै मिचाइमा पारेर नाजायज र अबुझ ठहराइनु भनेको नीतिनिर्माणकर्ताहरूले आफ्नो दायित्व नबुझ्नु वा बुझ पचाउनु हो  
	हुन त अर्थशास्त्रमा मानवीय अनुहारहरूलाई धुमिल पार्ने गरी अंकहरूको बोलबाला हुनु र सामाजिक न्यायका आवाजहरूलाई तिनका चरम व्यक्तिवादी हिसाबकिताबबाट पाखा लगाइनु त्यति नौलो कुरा होइन  कतिपय कट्टर व्यक्तिवादी अर्थशास्त्रीहरूले अमेरिका र युरोपमै पनि यस किसिमको परिपाटी थोपरेका छन्  विकासे राजनीतिको बोलबाला भएका अन्य भूगोलमा त यसको बिगबिगी नै छ  तर तिनको आलोचनाको इतिहास पनि पुरानै छ  उदाहरणका लागि कार्ल पोलान्यीले सन्  कै दशकमा एक महान् कायापलट भनेर रुखो गणितीकरण त्यसले निम्त्याउने चरम व्यक्तिवादी र नाफानोक्सानको बहीखाते प्रवृत्ति को मिचाइविरुद्ध सामाजिक संघर्ष गर्न आह्वान गरेका थिए  हामी देख्छौं हाल सन्  को वित्तीय संकटपछि अकुपाइ मुभमेन्ट को नामबाट युरोप र अमेरिकामा जति पनि सामाजिक आन्दोलनहरू जर्मुराएका छन् तिनले पनि गणितीय अंक र चरम व्यक्तिवादी हिसाबका बहीखाताहरूभन्दा सामाजिक न्यायका आवाजलाई सम्बोधन गर्नुपर्ने अडान लिन थालेका छन्  यी नयाँ सोचबाट हाम्रो देशको आर्थिक बुझाइ र गराइमा पनि केही परिवर्तन होला भनेर आशा गर्ने अलिकति ठाउँ त हुनुपर्ने होइन र  
	लेखक युनिभर्सिटी अफ पि्रटोरिया दक्षिण अफ्रिकाकी सिनियर लेक्चरर हुन्   
	 
	 
	 
"
