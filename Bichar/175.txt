चोङछिङ मोडलको पतन"गएका  वर्षमा चीनले गरेको विकास र हासिल गरेको समृद्धि अहिले विश्वभर आकर्षण बहस ""
	गएका  वर्षमा चीनले गरेको विकास र हासिल गरेको समृद्धि अहिले विश्वभर आकर्षण बहस र चर्चाको विषय बनेको छ  सन्  मा भएको साम्यवादी क्रान्तिपछि लगातारजसो वामपन्थीहरू सत्तामा प्रभावशाली रहे  सामाजिक न्याय शिक्षा स्वास्थ्य र पूर्वाधार निर्माणका क्षेत्रमा उल्लेख्य प्रगति गर्दार्गर्दै वामपन्थी अतिवादको सिकार भएको माओकालीन चीन उथलपुथलमय रह्यो  माओको निधनपछि सत्ता नियन्त्रण गर्न पुगेका कम्युनिष्ट पार्टीका वरिष्ठ नेता तङ स्याओ पिङले समाजवाद निर्माणको माओकालीन बाटो छाडेर सन्  बाट सुधारको बाटोमा चीनलाई हिँडाएका थिए  त्यस अगाडिका झन्डै दुई सय वर्ष अर्थतन्त्र सैन्यशक्ति र नयाँ प्रविधिमाथिको पहुँचका दृष्टिले पछि परेको चीन त्यसयताका  वर्षमा विश्वशक्तिसँग प्रतिस्पर्धा गर्नसक्ने भएको छ  गरिब देशबाट मध्यमस्तरको विकसित देश बनेकोे छ विश्वको दोस्रोे ठूलो अर्थतन्त्रमा बदलिएको छ र सामरिक शक्तिको विस्तार तथा विज्ञान प्रविधिको आधुनिकीकरणमा प्रतिस्पर्धी भएको छ  धेरैले त  सम्ममा चीन विश्वको नम्बर एक अर्थतन्त्र बन्ने र महाशक्ति बन्ने भविष्यवाणीसमेत गरेका छन्  
	यस बीचमा चीनले लिएको बाटो समाजवादी हो कि पुँजीवादी हो यसले अभ्यास गरेको एकपार्टी अधिनायकत्वको सिद्धान्तले फैलँदो मध्यम वर्गका आकांक्षा सामना गर्न सक्लानसक्ला  व्यापक रूपमा बढ्दोे असमानता सिमान्तीकरण र भ्रष्टाचारका कारण जनतामा बढ्दो असन्तोषलाई यसले थेग्न सक्लानसक्ला  चीन बन्द र एकदलीय शासनमा नै रहला कि विस्तारै पुँजीवादीउदारवादी बाटोमा जाला  अनेक प्रश्न उठिनै रहेका छन्  अर्थराजनीतिक अभ्यासका दृष्टिले भने चीनको अहिलेको व्यवस्था एकपार्टी शासन अन्तर्गत अभ्यास भएको राज्य पुँजीवाद मान्न सकिन्छ  तर पनि चीनको कम्युनिष्ट पार्टी र समाजमा अहिले पनि चीनले लिनुपर्ने बाटोका बारेमा बहस छन् र ती कहिलेकाहीं उग्र पनि हुने गरेका छन्  यही वर्षको अन्ततिर हुने चिनियाँ कम्युनिष्ट पार्टीको अठारौं महाधिवेशनपछि अहिलेको पार्टी र सरकारको नेतृत्व फेरिँदैछ  चौथो पुस्ताका हु जिन्ताओ र वेन जियावाओको समूह बाहिरिँदैछ  पाँचौ पुस्ताको नेतृत्वका लागि पार्टीभित्र तीव्र अन्तरसंघर्ष सुरु भएको छ  हालैमात्र पार्टीका पोलिटब्युरो सदस्य तथा चोङछिङ सहरका पार्टी सचिव बो सिलाई कारबाहीमा परेका छन्  उनलाई अब निर्वाचित हुने नौ सदस्यीय स्थायी समितिका लागि शक्तिशाली दाबेदार मानिएको थियो  गुपचुपजस्तो देखिने चिनियाँ रानजीतिमा यसले ठूलो संकेत गर्छ  एकजना वैकल्पिक नेतामात्र होइन वैकल्पिक विचारका नेतासमेत रहेका बो सिलाईको कारबाही त्यसैले पनि सामान्य मानिएको छैन  रातो बाटोका यी अभियन्ताले गर्न खोजेको काम र त्यसमाथिको बहस नै यस आलेखको विषय हो  
	बो सिलाई चिनियाँ साम्यवादी क्रान्तिका आठजना महान अमर मान्छे भनिने मध्येका एक बो इपोका छोरा हुन्  भावी राष्ट्रपतिका रूपमा स्थापित गरिएका अहिलेका उपराष्ट्रपति सि जिनपिङजस्तै यिनी पनि क्रान्तिकारी नेताहरूका सन्तान भनेर चिनिन्छन्  सि जिनपिङका जस्तै माओको सांस्कृतिक क्रान्तिकालमा बो सिलाईले आफ्नो बाल्यकाल विकट गाउँमा झन्डै बन्दीको तहमा काम गरेर बिताउनुपरेेको थियो  सांस्कृतिक क्रान्तिका पतन र तङको उदयपछि मात्र उनले आफ्नो पढाइ पूरा गर्न पाए  सुरुमा पत्रकार हुने आकांक्षा राखेका धाराप्रवाह अङ्ग्रेेजी बोल्ने बो विश्वविद्यालयको पढाइ सकिनासाथ आफ्ना पिताको संरक्षणमा पार्टी काममा लागे  उनले आफ्नो झन्डै  वर्षे करियरमा केही चमत्कारहरू गरेर देखाए  दालियानका मेयर भएर यिनले यो पछाडि परेको दलदले क्षेत्रलाई केही वर्षमा नै चीनको विकसित तथा सबैभन्दा सफा सहर बनाए  पहिलो तीव्र गतिको रेलले जोडिने सहर मध्येको एउटा बनाए  पछि चिनियाँ वाणिज्य मन्त्रीका रूपमा पनि उनले अहिलेको नेतृत्वका हु र वेनका नीतिहरूभित्रै रहेर आफ्नो सिर्जनात्मक क्षमताको प्रयोग गर्दै शानदार ढंगले काम गरे   मा पार्टीको केन्द्रीय सदस्य र पोलिटब्युरो सदस्य बनेपछि यिनलाई  मा चोङछिङ महानगरको पार्टी सचिवको रूपमा काम गर्न चीनको मध्यवर्ती भागतिर पठाइयो  उनको पहिलो परीक्षण भने त्यहाँका ट्याक्सी चालकहरूको हडतालका बेला भएको थियो  महानगरका सबैजसो ट्याक्सी चालकहरू हडतालमा उत्रेकोे बेला परम्परागत शैलीमा दमनमा उत्रनुको साटो बोले हडतालीहरूका प्रतिनिधिसँग तीन घन्टा टेलिभिजनबाट प्रत्यक्ष प्रसारित वार्तामा भाग लिए र शान्तिपूर्ण रूपमा उनीहरूको माग पूरा गरेर आन्दोलन साम्य पारे  यहींबाट उनको लोकपि्रय तर विवादास्पद छविको निर्माण पनि सुरु भयो   
	उनले पार्टी सचिवका रूपमा रहँदा अनेक लोकपि्रय अभियानहरू चलाए जसलाई माओको सिको गरेको भन्ने गरिन्छ  उनले माओका कोटेसनहरूको एसएमएस टेक्स्ट मोबाइलबाट आफैले पठाउने माओकालका जस्तो विद्यार्थीहरूलाई केही दिनका लागि स्वयंसेवक बनेर गाउँमा जान र किसानहरूसँग सिक्न अभियान चलाउने माओकालीन गीतहरू गाउने अभियान चलाउने र यतिसम्म कि नगरको टिभीलाई प्राइम टाइममा विज्ञापन प्रसारण गर्नुको साटो क्रान्तिकारी गीतहरू बजाउन लगाउने काम गरे  उनले हरियो चोङछिङ अभियान अन्तर्गत करोडौं रुख रोप्न लगाए  यस्ता कामको खर्च एउटा स्रोतअनुसार नगरपालिकाले नै ब्यहोर्न थाल्यो  यसलाई विश्वभर रातो अभियान नाम दिइयो   
	यसैबीच उनले अपराध नियन्त्रणका लागि अभियान चलाए  माफिया र संगठित अपराधका विरोधमा अभियान चलाउन उनले धेरै मानिसका भनाइमा कानुन र व्यक्तिगत अधिकारका कुरालाई महत्व दिएनन् पार्टी र सरकारका कैयन मनिसहरू कारबाहीमा परे  
	उनको सबैभन्दा महत्वपूर्ण काम भनेको चाहिँ उनले सर्वसाधारण चिनियाँहरूका पक्षमा गरेको आर्थिक कार्य नै हो  अहिलेको चीन ग्रामीण र सहरी क्षेत्रका बीचमा उत्पन्न विशाल खाडलको नमुना हो  आर्थिक सुधारले निर्यातमुखी औद्योगीकरणलाई जोड दिएपछि पूर्व दक्षिण क्षेत्रमा रहेका तटीय प्रान्तहरू उद्योग र व्यवसायका केन्द्र बन्दै गए  भित्री प्रदेशका ग्रामीण इलाका पछाडि पर्दै गए  आधुनिक पुँजीवादको नियमअनुसार नै सहरमा सस्तो श्रमको माग कृषि क्षेत्रमा रहेको अतिरिक्त श्रम सहर पसेपछि अर्थात जगेडा श्रमिकहरूको लाइन लागेपछि पूरा हुने हो  यसक्रममा झन्डै  करोड चिनियाँहरू गाउँबाट सहर पसेको अनुमान छ  तर चीनको जनसंख्या नीतिअनुसार मानिस जहाँ जन्मेको हो उसको दर्ता त्यहीं हुन्छ अनि त्यो थलो छोडेर हिँड्नेले सरकारबाट शिक्षा स्वास्थ्य र आवास सुविधा पाउँदैन  यसले चीनमा व्यापक असमानतामात्रै उब्जाएन बरु हामीकहाँ जस्तै गाउँ बूढाबूढी र केटाकेटी मात्रैको हुन पुग्यो  जसले सहरमा बालबच्चा ल्यायो उसले तिनलाई पढाउन र उपचार गर्न नसक्ने अवस्था बन्न पुग्यो  बो सिलाईले यसलाई आफ्नो महानगरभित्रै भए पनि समाधान गर्ने उपाय अपनाए  सहरमा बसाइँ आएकाहरूले आवास र बालबालिकालाई शिक्षादीक्षाको सुविधा पाउने भए  अबौं युयान खर्चेर सस्ता सरकारी आवासहरू बनाइयो  बोको नेतृत्वमा चोङछिङको वाषिर्क आर्थिक वृद्धिदर अन्य सबै क्षेत्रको भन्दा उच्च रह्यो  यसरी विस्तारै उनका नीतिहरूलाई आर्थिक नीति तथा राजनीतिक विचारका दृष्टिले समेत चोङछिङ मोडल भन्न थालियो  पुँजीवादी विकास मोडलभित्रै पनि आर्थिक वितरणमा ध्यान दिने र असमानता कम गर्ने  यसले आजको चीनमा रहेको प्रमुख समस्यालाई समाधान गर्ने आशा गर्न थालियो  चोङछिङ विस्तारै माओकालीन पुस्ताका चिनियाँहरूका लागि आकर्षणको केन्द्र बन्दै गयो  सँगसँगै यसलाई चीनका माओवादीहरू र वामपन्थीहरूको शक्ति आर्जनको प्रयासका रूपमा समेत ब्याख्या गर्न थालियो  यसले चोङछिङका पुँजीपतिहरूको निद्रा त गएकै थियो बेइजिङका शासकहरूको भृकुटी पनि तन्किन थाल्यो  
	चोङछिङका पूर्वप्रहरी प्रमुख तथा उपमेयर वाङ लिजुनले फरवरी  मा चेङ्दुस्थित अमेरिकी कन्सुलरको अफिसमा शरण लिएपछि नै बो सिलाईका दिन सकिन थालेका हुन्  वाङ प्रहरी प्रमुखमात्र थिएनन् संगठित अपराध विरोधी अभियानका हिरो पनि थिए  उनले भोलिपल्टै चिनियाँ सुरक्षा अधिकारीहरूसमक्ष समर्पण गरे  उनलाई सोधपुछ गर्ने प्रक्रियाका क्रममा नै बो शंकाका घेरामा तानिए  मार्च दोस्रो साता भएको चिनियाँ जनकंग्रेसको बैठकमा पोलिटव्युरोका सदस्यहरू बस्ने लहरमा बो सिलाई देखापरेनन्  यद्यपि उनी कंग्रेसमा भाग लिइरहेका थिए  जनकंग्रेसको बैठक सकिनासाथ उनलाई मार्च पन्ध्रमा चोङकिङको पार्टी प्रमुखबाट हटाइयो अहिले घरैमा नजरबन्द रहेको अनुमान गरिएका बोकी श्रीमती पक्राउ परेकी छिन्  बो सिलाईका बारेमा उनले केन्द्रीय सत्ता हत्याउने षडयन्त्रस्वरूप हतियार जम्मा गरेको समेत अनेक आरोपहरू विभिन्न माध्यमबाट आउन थालेका छन्  यो प्रकरणमा स्थायी समितिका सदस्य चाओ योङखाङ पनि तानिएका छन्  यसरी बन्दकोठामा राजनीतिक फैसलाहरू हुने चिनियाँ शासनमा एउटा सम्भावित वामपन्थी नेताको राजनीतिक जीवन समाप्त भएको छ  यससँगै चोङछिङ मोडलको पनि अल्पायुमै पतन भएको छ  
	चिनियाँ कम्युनिष्ट पार्टीभित्र साङ्घाई समूहका रूपमा पुँजीवाद परस्त भनिने पूर्व महासचिव जियाङ जेमिनको गुट र तुलनात्मक रूपमा ग्रामीणमुखी मानिने वर्तमान महासचिव हु जिन्ताओको समूहबीच नेतृत्व हत्याउने विषयमा विवाद र बहस छ  तर राजनीतिक स्थिरता र अर्थतन्त्रको अहिलेको बजारमुखी विकासलाई निरन्तरता दिन दुवै पक्ष सहमत छन्  यही भएर सि जिनपिङलाई नेतृत्व दिन दुवै समूह सहमति भएको छ  चिनियाँ कम्युनिष्ट पार्टीभित्र वामपन्थीहरू भने कमजोर अवस्थामा छन्  उनीहरू बो सिलाईजस्ता क्रान्तिकारीहरूका सन्तान र केही पुराना पुस्ताका भेट्रानहरूमा टिकेका छन्  बो सिलाईको पतनसँगै अब उनका निकटहरूमाथि दमन हुनेछ  यो प्रकरणलाई सन्  को तियन एनमान चोक घटनापछिको सबैभन्दा ठूलो राजनीतिक घटनाका रूपमा लिन थालिएकोे छ  त्यतिबेला पार्टी महासचिव तथा प्रधानमन्त्री चाउ च याङलाई तङ सियाओ पिङले बर्खास्त गरेका थिए  चाउको पतनसँगै पूर्व महासचिव हु याओवाङको समयबाट थालिएको उदारवादी धारको राजनीतिक यात्रा पनि सकिएको थियो   
	बो सिलाईको राजनीतिकआर्थिक मोडल आजको चीनमा कत्तिको सार्थक हुन्थ्यो या हुन्नथ्यो भन्ने बहस त जारी रहला  तर उनले जे लागू गर्न खोजेका थिए त्यो चीनका आजका अन्तरविरोधहरूको समाधानको वामपन्थी विकल्प भने अवश्य थियो  अहिले चिनियाँ आधिकारिक सञ्चारहरू बोका बारेमा केही बोल्दैनन्  उता वामपन्थी या माओवादी झुकाव राख्ने वेव साइटहरू बन्द गराइएका छन् या बो सिलाईका बारेमा बोल्न रोक लगाइएको छ  कतिपय माध्यमहरू बो सिलाईको सबै योजनालाई माओकालीन उग्रता र चीनलाई सत्यानाशमा लाने प्रपञ्च भनेर आलोचना गरिरहेका छन्  सम्भवतः पार्टी र सरकारको नेतृत्व हत्याएर चीनलाई माओवादी बाटोमा हिँडाउने वामपन्थीहरूको प्रयासमा बो सिलाईको पतनले पूर्णविराम लगाइदिएको छ  यससँगै नेतृत्व परिवर्तनपछि पनि चीनका आन्तरिक तथा वैदेशिक नीतिहरूमा चाहिँ आगामी दस वर्षसम्मका लागि स्थिरता कायम हुने निश्चित भएको छ  
	लेखक नेपाल दक्षिण एसिया केन्द्रका अध्यक्ष हुन्  
	 
"
