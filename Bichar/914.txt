 महिलालाई प्रधानमन्त्री किन नबनाउनेराजनीतिक अवस्था संकटमा परेका बेला दलहरू प्रधानमन्त्रीको कुर्सीका लागि लडिरहेका छन्  अहिले प्रधानमन्त्रीको कुर्सीका लागि लड्नुभन्दा पनि जनतालाई जनताको हितमा बनेको संविधान दिनु हो  "
	राजनीतिक अवस्था संकटमा परेका बेला दलहरू प्रधानमन्त्रीको कुर्सीका लागि लडिरहेका छन्  अहिले प्रधानमन्त्रीको कुर्सीका लागि लड्नुभन्दा पनि जनतालाई जनताको हितमा बनेको संविधान दिनु हो   
	तर यो कुरालाई बुझेर पनि बुझ पचाएका नेताहरू प्रधानमन्त्री को बन्ने भन्नेमा समय खेर फालिरहेका छन्  राष्ट्रपतिले दलहरूलाई सहमतिको सरकार बनाउन दिएको समयसीमा पहिलो पटकको सकियो  दोस्रो पटक थप गरेको पनि  गते सकियो  तर दलहरूले सहमति गर्ने कुनै छाँटकाँट देखिँदैन  कुनैले आफ्नो पार्टीको प्रधानमन्त्रीको नाम घोषणा गरेर बसेका छन् भने कुनैले प्रधानमन्त्रीको राजीनामा नहँुदासम्म सहमति नहुने र प्रधानमन्त्री बाबुराम भट्टराईले दलहरूले सहमतिमा प्रधानमन्त्रीको नाम दिए मात्र आफूले कुर्सी छोड्ने भन्दैछन्  सहमति भनेकै एकले केही कुरा छोड्ने र अर्कोले पनि केही कुरा वा अडानबाट पछि हटेर मध्यमार्ग खोज्नु हो तर सबै दल मेरो गोरुको बाहै्र टक्का भनी टसको मस नहुने र सहमतिको टेबुलमा बस्ने गरेका कारण संविधान बन्नसकेको छैन  त्यसकारण राजनीतिक दलहरू यसरी एकआपसमा लडिरहने हो भने अबको प्रधानमन्त्री महिलालाइ किन नबनाउने  जति पनि प्रधानमन्त्रीका नाम सिफारिस भएका छन् सबै पुरुष मात्र छन्  कुनै पनि त्यस्तो दल निस्कियोस् कि महिलालाई प्रधानमन्त्रीमा सिफारिस गरोस्  त्यो हुनसकेको छैन किन  प्रश्न गर्ने र सोच्ने बेला आएको छ  राजनीति गरेका प्रधानमन्त्री भएर काम गर्नसक्ने महिला नै नभएर हो वा पुरुषवादी चिन्तन हावी भएका कारण हो यस कुराको विश्लेषण गर्ने बेला आएको छ  राजनीति गरेका महिला नै नभएर भने पक्का पनि होइन  प्रधानमन्त्रीको जिम्मेवारी पाएमा काम गर्नसक्ने उचाइमा पुगेका थुप्रै महिला छन्  तर तिनले अवसर नै पाउँदैनन्  भारतमा इन्दिरा गान्धीले अवसर पाएकै कारण प्रधानमन्त्री भएर काम गरिन्  नेपालमा पनि एनेकपा माओवादीमा उपसभामुख भएर काम गरेकी पुण्याकुमारी सुवेदी संकटको समयमा सभामुखको भूमिका निर्वाह गरेकी नेपाली कांग्रेसकी चित्रलेखा यादव नेकपा एमालेमा पार्टी उपाध्याक्ष वा रक्षामन्त्री भएर काम गरिसकेकी विद्यादेवी भण्डारी नेकपा माओवादीमा महिला तथा बालबालिका मन्त्री भएर काम गरेकी पम्फा भुसाल एमालेमा उर्मिला अर्याल फोरमकी सरिता गिरीसहित अन्य थुप्रै महिलाले मन्त्री भएर अनुभव संँगालेका छन्  उनीहरूले प्रधानमन्त्रीको जिम्मेवारी पाउने हो भने मज्जाले चलाउन सक्छन्  तर नेपाली समाजमा पुरुषवादी सोच हावी रहेको र पुरुषहरूलाई नै कुर्सी नपुगेको अवस्थामा महिलाले के अवसर पाउँथे र  तर अधिकार मागेर पाइँदैन खोसेर लिनुपर्छ भन्ने कुरालाई बिर्सनु हुँदैन  सम्पूर्ण महिला एकजुट भई महिलामैत्री संविधान निर्माण गर्न महिला प्रधानमन्त्रीको खाँचो छ  एमाओवादीबाट डा बाबुराम भट्टराई नेपाली कांग्रेसबाट सुशील कोइराला माओवादीबाट रामबहादुर थापा मधेसी दलबाट महन्थ ठाकुर लगायत जति पनि प्रधानमन्त्रीका लागि नाम सिफारिस भएका छन् त्यहाँ कुनै पनि महिलाको नाम छैन  महिलालाई समान अधिकार दिन्छौं भनेर धाक लगाउने एनेकपा माओवादीले पनि माथिल्लो पदमा महिलालाई जिम्मेवारी दिनसकेको छैन  एमाले र कांग्रेसले  प्रतिशत पनि बाध्य भएर दिनथालेका छन्  संविधानसभाको चुनावमा सभासद बनाउने र तल्लो तहमा महिला सहभागिता गराएको भए पनि माथिल्ला पदमा माओवादीका पम्फा भुसाल र हिसिला यमीलेसम्म मन्त्री हुने अवसर पाए भने जयपुरी घर्तीजस्ता थुप्रै महिला राजनीतिमा खारिएका भए पनि आफ्नै पार्टी सरकारमा रहेको समयमा समेत माथिल्ला पदमा रहेर काम गर्ने अवसर पाएका छैनन्  माओवादीले पनि संविधानसभाको चुनावमा बाहेक महिलालाई उच्च स्तरमा समान अवसर दिनमा कन्जुस्याइँ गरेको पाइन्छ  त्यसैगरी नेकपा एमाले र नेपाली कांग्रेसले पनि महिलालाई उच्च तहको जिम्मेवारीमा कमैमात्र पत्याएका उदाहरण छन्  जति सहज रूपमा पुरुषले जिम्मेवारी पाउँछन् महिलालाई त्यति सहज छैन  त्यसकारण कुर्सीकै कारण लडिरहने र जनतालाई नयांँ संविधान नदिने पुरुष प्रधानमन्त्रीको लबिङ गर्नुभन्दा पुरुष भन्दा बढी जनसंख्या ओगटेका महिलाबाटै प्रधानमन्त्री किन नबनाउने  महिलाले उच्च मन्त्रीसम्मको कुनै पद पाइहाले पनि घरपरिवारका कुनै व्यक्ति राजनीतिमा रहेका कारण महिलाले पाएकोसम्म भन्न भ्याउँछन्  यस्तै आरोप खेप्नेमा एमालेमा विद्यादेवी भण्डारी र नेपाली कांगे्रसमा सुजाता कोइराला रहेका छन्  सुजाता गिरिजा कोइरालाकी छोरी र विद्या मदन भण्डारीकी श्रीमती भएका कारण माथिल्लो पदमा पुगेका भन्नेजस्ता आरोप पनि महिलाले नखेपेका होइनन्   
	तर कुरा जेसुकै भए पनि पुरुषवादी चिन्तनले भरिएको मानसिकतामा परिवर्तन हुन समय लाग्छ  विगतमा पतिसँंग सती जानुपर्ने बाध्यकारी नीतिको परिवर्तन गर्ने पनि यिनै नेपाली महिला हुन्  यसैगरी पति मरेपछि दोस्रो विवाह गर्न नपाउने र रातो लुगा लगाउन नपाउने रुढीवादी चिन्तनलाई चिर्ने पनि यिनै महिला हुन्  त्यसकारण महिलाले राजनीतिमा लगनशीलता निरन्तरता अध्ययनशील धैर्यता त्यागी लगायत राजनीतिक गुणको पालना गर्दै जाने हो भने नेपालमा पनि महिला प्रधानमन्त्री बन्न सक्छिन्   
	
"
