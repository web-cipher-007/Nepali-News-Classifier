बादलुको घुम्टोलेइलामेली गायक यम बरालले दशकअघिको बहुचर्चित गीतमा इलामको साटो धनकुटा जोड्दै गीतको लय हाल्दा ताली र आफ्नो स्वर खिप्दै तल्लीन भएका धनकुटेलीले रात छिप्पिँदै गएको समेत पत्तो पाएनन् "
	बादलुको घुम्टोले धनकुटालाई छोपिँदा 
	मैले सबलाई बिर्सेछु तिमीलाई सम्झिँदा 
	इलामेली गायक यम बरालले दशकअघिको बहुचर्चित गीतमा इलामको साटो धनकुटा जोड्दै गीतको लय हाल्दा ताली र आफ्नो स्वर खिप्दै तल्लीन भएका धनकुटेलीले रात छिप्पिँदै गएको समेत पत्तो पाएनन्  
	पहिलो पटक गायकका रूपमा स्थापित गराएको बादलुको घुम्टोले इलाम बजार छोपिँदा गीतलाई अत्याधुनिक वाद्यवादन र भाकामा उनले रिमिक्स गर्दै प्रस्तुत गरे  उनले पुरानादेखि नयाँ एल्मबका सम्म गरी दर्जनभन्दा गीत सुनाए  उनको स्वरमा स्वर खिप्दै गाउने मात्र सीमित नभएर नाचमा रमाउने युवा जमातले अबेर रातसम्म धनकुटा कतताए  
	यम नै संरक्षक रहेको असहाय तथा द्वन्द्व पीडितका लागि स्थापित अक्षय कोषको सहयोगार्थ आयोजित कार्यक्रममा उनी स्वयं प्रमुख अतिथि बनेका थिए  स्थानीय त्रिवेणी उच्च माविको प्रांगणमा उनले कोषको सहयोगका लागि निःशुल्क गायकी प्रस्तुत गरेका हुन्   
	मन रहे पो माया प्रीति  
	हाँस खेल हीरामोती 
	मनै मरे केको तिर्सना 
	उनको यो अर्को चर्चित गीतमा झुम्ने र मनोरञ्जन लिनेको जमात पनि कम थिएन  त्रिवेणी सांस्कृतिक समूहले खडा गरेको अक्षय कोषको सहयोगार्थ यमको पहलमा स्थापित संगीतकर्मी तथा अभिनेताहरू सहभागी थिए  
	यमले नयाँ एल्बम समन मा समेटिएको यो भावुक गीत पनि प्रस्तुत गरेः 
	पीडा मात्र कति दिन्छौ अब घाँटी रेटे हुन्छ 
	मुस्कुराउँदै नआऊ यता पराईसित भेटे हुन्छ 
	निष्ठुरीले छाडेर गइहाली दिल माया दिल माया पनि सुनाए उनले  गायिका अञ्जु पन्तले पनि दर्जनभन्दा बढी प्रस्तुतिले श्रोताहरूको मन जितिन्   
	न बिर्सें तिमीलाई न पाएँ तिमीलाई 
	बिनाअर्थ दिलमा सजाएँ तिमीलाई 
	यो सदाबहार गीतले यहाँ पनि वान्स मोर पायो  तत्काल उनले तिमीले पराई ठानेपछि पराई हुन के भयो र गीत प्रस्तुत गरिन्  यसले पनि श्रोताहरूको मर्ममा प्रहार गरे जस्तै भयो  उनले नकचरो दाइलाई चड्काइदिउँ गालैमा वसन्त नै बस्न खोज्छ  
	यहाँ लोलाएर जस्ता गीतका रिमिक्स भर्सन पनि प्रस्तुत गरिन्   
	अभिनेता जीवन लुइँटेलले विभिन्न क्यारिकेचर र नाच प्रस्तुत गरे  अन्य स्थानीय कलाकारहरूले पनि गीत र नृत्य गरेका थिए  
	यो कार्यक्रमबाट एकै दिन करिब चार लाख संकलन भएको आयोजकले जनाएको छ  
"
