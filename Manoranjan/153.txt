साथको लायक नरहने साथी"जबजब नेपाली फिल्मको अवस्था खराब हुन्छ तबतब मेरो फिल्म आउने गर्छ र समग्र उद्योगकै रक्षा गर्छ  भगवान् कृष्णको दिव्यवाणीझैं लाग्ने उक्त वाणी भुवन केसीको हो  ""
	जबजब नेपाली फिल्मको अवस्था खराब हुन्छ तबतब मेरो फिल्म आउने गर्छ र समग्र उद्योगकै रक्षा गर्छ  भगवान् कृष्णको दिव्यवाणीझैं लाग्ने उक्त वाणी भुवन केसीको हो  यसअघि निर्माताका रूपमा केही सफल फिल्म दिइसकेका भुवनले साथी म तिम्रो पनि आफ्ना लागि मात्रै नभई समग्र फिल्म उद्योगकै लागि सञ्जीवनी बुटी बनेर आउने पहिल्यै घोषणा गरिसकेका हुन्  तर संकटकाल घोषणाको योजनामै संकट लगाउने गरी आएको लुट मौसममा उद्योगका लागि होइन बरु साथी म तिम्रो कै लागि समय खराब देखिएको छ  
	एकपटक बाँदरले कुनै मान्छेले दाह्री खौरिरहेको देखेछ  दाह्री र छालाको भेद नबुझेको त्यो बिचरो बाँदरले नक्कल गर्न खोज्दा आफ्नो गालै काटेछ  राम्रा चीज र परम्पराको अनुसरण गर्ने हो सिको गर्ने हो  बाँदरे शैलीमा होइन जानेरबुझेर मात्र  गतिलो सम्भावना बोकेको कथालाई बिनासुझबुझ अपनाइएको फिल्म हो साथी म तिम्रो  शिव रेग्मीले निर्देशन गरेको उक्त फिल्म दर्शकमा कुनै खुलदुली वा सम्मोहन पैदा गर्नबाट चुकेको छ  संवेदनापूर्ण फिल्मका लागि चिनिएका रेग्मी यसमा फिक्का देखिएका छन्  फिल्म संवेदना र दर्शक भावनाबीच उनले ठूलो खाडल छोडेका छन्  
	साथी म तिम्रो बाबु र छोराबीचको सम्बन्धमा बनाउन खोजिएको छ  पतिले जिउँदीजाग्दी आफूलाई वास्ता नगरी मरेको बाबुको सपना साकार पार्ने नाममा लाखौं सम्पत्ति गुमाएपछि पत्नीले छोडेर जान्छे  फिल्म निर्देशक बाबुको उद्योगपति छोरो फिल्म निर्माणमा जुट्दा कंगाल बन्छ  सम्पत्ति र पत्नीले साथ छोडे पनि सानो छोराको साथ पाएको उसले जेनतेन जीविका चलाइरहेको हुन्छ  तर उल्टै नाबालक छोरालाई दुःखमा राखेको आरोपमा मुद्दा खेप्नुपर्छ  दुःखैदुःखबाट गुज्रँदै अन्त्यमा उसले सुखको सास फेरेपछि दर्शकलाई पनि राहत मिल्छ  
	फिल्मको सबैभन्दा ठूलो कमजोरी अनावश्यक रूपमा ठोसिएको द्वन्द्व हो  आफूलाई माया गरोस् भन्ने चाहना राख्ने पत्नीले पति छोड्न सक्नु चरित्रमाथिको अन्याय हो  भुवनको पात्रलाई गतिलो र संवेदनशील बनाउन अन्य पात्रलाई क्रूर पारिएको छ  मूल कथामै समस्या देखिएको फिल्ममा मुख्य पात्र फिल्म बनाउने घोषणा गर्दैदेखि टाट पल्टिन थाल्छ  फिल्ममै तीन दशक बिताएका व्यक्तिले बनाएको फिल्ममा फिल्मी कुरा नै जायज लाग्दैनन्  
	एकातिर करोडौंको मालिकले फिल्म बनाउन आलिसान बंगलासमेत धितोमा राखेको हुन्छ भने अर्कातिर उसैको कर्मचारीले कार बेचेर फिल्म बनाउँछ  तर दुवैका फिल्म रिलिज नहुँदै एउटा निर्माता गाँस न बासको हुने अनि अर्को ठाँटले हिँड्ने  फिल्मसँग यसको तर्क छैन  लाग्छ फिल्म हिट वा फ्लप हुनुसँग निर्माताको कुनै सम्बन्ध छैन  अनि त्यही फिल्मबाट करिअर सुरु गरेकी नायिका रातारात हिट हुनु निर्माताले भने भोको पेट रेस्लिङ खेल्दै छोराको पेट पाल्नुपर्ने  अर्को हिजोसम्म करोडौंको कारोबार गरिरहेको व्यक्तिलाई भोलिपल्टैदेखि माइक्रोको भाडा तिर्न नसकेको देखाइँदा दर्शकको मुटु होइन मस्तिष्क चल्न थाल्छ  नाबालक छोरालाई कहिले पार्कमा त कहिले पाइखानाभित्र सुताउँदा उसका आफन्त कहाँ गए  आफन्तका नाममा यहाँ पैसा लिनुपर्ने केही व्यक्ति फिल्म लाइनका मान्छे मात्रै मानिएको छ  यसरी दर्शकलाई चिमोटेर रुवाउने र काउकुती लगाएर हँसाउनेजस्तो गरी पात्रलाई अनावश्यक पीडा थोपरेर सहानुभूति पाउन खोज्नु मूर्खता हो  
	साथी म तिम्रो मा निर्देशक बाबु र उद्योगपति छोरो दुवै भूमिकामा देखिएका भुवन नायकभन्दा चरित्र अभिनेतामा बढी सुहाएका छन्  फिल्मको केही समय बरु त्यही कडा मिजासको बूढो भुवनले दर्शकलाई मनोरञ्जन दिन्छन्  नायिका रेखासँगको भुवनको जोडी जमेको देखिँदैन  छोरा बनेका शीर्षकको काम सन्तोषजनक छ  छोरा अनमोललाई एक गीतमा देखाएर भुवनले विज्ञापन गरेका छन्  अनि जति नै दुःख झेले पनि फिल्म अवधिभर चिटिक्क देखिने भुवनको फिल्मको सन्देश पनि एकपक्षीय छ संसारमा सबैभन्दा गतिलो साथी बाबु र छोरा नै हुन्  छोरासँग बस्दै आएका भुवनको लक्ष्य कतै अन्तै पो हो कि  
	 
"
