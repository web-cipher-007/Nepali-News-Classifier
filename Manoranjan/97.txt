समस्याको भारीतीन साताअघि प्रदर्शनमा आएको फिल्म लुट ले काठमाडौं सहरलाई हेर्दा रहरलाग्दो देखिए पनि गिद्धै गिद्धको सहरको संज्ञा दिएको थियो  उक्त फिल्मले बैंक लुट्ने मूल कथाबाटै सहर र यहाँ बस्नेको चरित्रलाई धेरै हदसम्म सजीव चित्रण गरेको छ  "
	तीन साताअघि प्रदर्शनमा आएको फिल्म लुट ले काठमाडौं सहरलाई हेर्दा रहरलाग्दो देखिए पनि गिद्धै गिद्धको सहरको संज्ञा दिएको थियो  उक्त फिल्मले बैंक लुट्ने मूल कथाबाटै सहर र यहाँ बस्नेको चरित्रलाई धेरै हदसम्म सजीव चित्रण गरेको छ   
	शुक्रबारदेखि प्रदर्शनमा आएको आकाश अधिकारी निर्देशित फिल्मले शीर्षकदेखि नै काठमाडौं सहरलाई मूल विषय बनाएको छ  फरक यत्ति हो लुट ले निम्नमध्यम वर्गीय युवाहरूको दृष्टिकोणबाट सहरलाई बुझाएको छ भने काठमान्डू ले उच्च वर्गीयबाट  तर दुवैले राजधानी सहरको चरित्रलाई गतिलो देखाएका छैनन्   
	अमेरिकामा फिल्म निर्देशन पढेर डकुड्रामा बनाउन स्वदेश आएको आर्यनविक्रम राणा आकाश ले देखेभोगेको कथा हो काठमान्डू  तर उसको अनुभवमा काठमाडौं लागू औषधको कुलतमा फसेको युवापुस्ता शैक्षिक अराजकता सडक बालबालिकाको समस्या अभिभावक र सन्तानबीचको असमझदारीले व्याप्त सहर हो  काठमान्डू क्षमताभन्दा बढी सामान राखेर यात्रामा निस्केको पानीजहाज जस्तो बनेको छ  सहरका अनगिन्ती समस्यालाई सवा दुई घन्टा लामो फिल्ममा सुरुदेखि अन्त्यसम्म बोकेर यात्रामा निस्कँदा काठमान्डू डुबी नहाले पनि गति भने धीमा भएको छ  पपुलिस्ट बन्न फिल्मले धेरै पाटोमा गाँसिने लोभ देखाएको छ  फिल्मका कतिपय उपकथाहरू र पात्र मूलकथाका लागि आवश्यक नै लाग्दैनन्  फिल्ममा राखिएका अमेरिकाका केही दृश्य र पात्रहरू नहुँदा पनि फरक नपर्ने गरी राखिएका छन्  आर्यनकी प्रेमिका रिया सिमि्रकका प्रेमी रेश वा संयुक्ता साथी सुनीलको उपस्थितिलाई कथाले न्याय दिन सकेको छैन  
	आर्यन काठमाडौं फर्केपछि दाइको घरमा बसेको हुन्छ  तर उसले उक्त परिवारमा दाजु भाउजूको राम्रो मिल्ती देख्दैन  दुवै सम्बन्धप्रति अनुत्तरदायी हुँदा छोरी सिमि्रक प्राप्ति मा नकारात्मक असर पर्छ र तनावमुक्त हुन साथी आस्था ममता को बहकावमा लागेर लागू औषधको कुलतमा फस्छे  पछिल्लो समय सहरमा गरिएका केही मत सर्वेक्षणले कुलतको सुरुवात स्कुलकलेजबाट हुने देखाएको छ  अभिभावकले आफ्ना सन्तानलाई पैसा बाँडेर माया दर्साउने गलत परम्पराले कुलतमा लाग्ने गरेको तथ्यलाई काठमान्डू ले माया गौरी र उसकी छोरी आस्थाको सम्बन्धले पनि देखाउँछ  तर पूरा फिल्मको फितलो पक्ष नै कथा प्रस्तुतीकरण हो  जति नै सहरिया आमा भए पनि कोही आफ्नी छोरीलाई मायाले भन्ने गरेजस्तो जे मन लाग्छ गर तर गर्भवती भएर नआऊ यदि भइहाले पनि गर्भपतन गराएर मात्रै आऊ सायदै भन्ला   
	सुरज सुब्बाको स्क्रिप्टमा बनेको फिल्मले मनोरञ्जनलाई भन्दा बढी अर्तीउपदेशलाई महत्त्व दिएको छ  बीचबीचमा आउने न्यारेसन र भिजुअल क्लिप्सले काठमान्डू लाई नै डकुड्रामा जस्तो बनाएको छ  सन्तानका लागि भौतिक पूर्वाधार पुर्याइदिएपछि आफ्नो दायित्व पूरा भयो भन्ने ठान्ने अभिभावकका लागि भने फिल्म उपयोगी पनि हुन सक्छ  उनीहरूलाई सन्तानलाई मायासँगै निगरानी पनि गरिनुपर्छ भन्ने बोध भने फिल्मले गराउन सक्छ   
	दीर्घ गुरुङको छायांकन शैलीमा नयाँपन नदेखिए पनि दृश्य सफा छन्  गीतसंगीतमा सन्तोष गर्ने ठाउँ रहे पनि फिल्ममा अभिनय पक्ष भने फितलो छ  पहिलो फिल्मबाटै संयुक्ताले गतिलो सुरुवात गरेकी छिन्  उनका अघि केन्द्रीय भूमिकामा देखिएका निर्देशक अधिकारी पनि फिक्का छन्  प्राप्ति र ममताले नराम्रो गरेका छैनन्  तर हाम्रै सहरको समस्यालाई देखाउन खोजिएको फिल्ममा पात्रले दर्शकको मनलाई छुन सक्नुपथ्र्यो  गम्भीर कथामा फिल्म बनाउन गरिएको आँटलाई सराहना त गर्न सकिएला तर त्यो आँट परिपक्व छैन   
"
