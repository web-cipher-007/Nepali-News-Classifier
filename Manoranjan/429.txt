स्वादिलो खुराकखाना स्वादिलो हुन सामग्री मात्रै गतिलो भएर पुग्दैन  बरु सामान्य सामग्री नै किन नहोस् पकाई ठीक ढंगको भयो भने खान्की मीठो हुन्छ  "
	खाना स्वादिलो हुन सामग्री मात्रै गतिलो भएर पुग्दैन  बरु सामान्य सामग्री नै किन नहोस् पकाई ठीक ढंगको भयो भने खान्की मीठो हुन्छ  शुक्रबारदेखि प्रदर्शनमा आएको फिल्म किन लाग्छ माया लाई निर्देशक गोपालचन्द्रले आफ्नै आसपास उपलब्ध सामान्य कथालाई नै पकाईमा न्याय गरिदिएकाले दर्शकका लागि एउटा गतिलो खुराक बनेको छ   
	अविनाश श्रेष्ठको कथापटकथा रहेको फिल्मले दुई जोडीको प्रेमसम्बन्धलाई लिएर अघि बढेको छ  शिक्षित र सम्पन्न विशाल राजवल्लभ र डाक्टर हिमानी गरिमा बीचको प्रेम एकातिर छ भने छिमेकी गाउँमा कपर्दी प्रतियोगितालाई टोली लिएर पुगेको राजकुमार शंकर त्यहींकी राधा झरना सँग प्रेममा परेको अर्कोतिर छ  तर कथा भने जेलबाट छुटेको विशाल र इराकबाट पाँच वर्ष मजबुरी गरेर फिरेको राजकुमारको फ्ल्यास ब्याकबाट अघि बढ्छ  कथा प्रस्तुति दर्शकलाई अड्काइरहन सक्षम देखिन्छ  
	पर्वत र बागलुङ आसपासका क्षेत्रमा खिचिएको फिल्मले पश्चिमेली स्वाद पस्केको छ  संवाद झ्याउरे भाका र हिमाली दृश्य उदाहरण हुन्  फिल्ममा स्वाद थप्न अभिनयले धेरै सघाएको छ  सम्पन्नदेखि टाट पल्टेको र लभरब्याईदेखि ट्राजिक चरित्रमा राजवल्लभले न्याय गरेका छन्  गतिलो अभिनयका हिसाबले किन लाग्छ माया उनको नाम लिनुपर्ने मध्येको एक फिल्म बनेको छ  दर्शकलाई आफूमा होल्ड गराउन राजवल्लभ सफल देखिएका छन्  प्रायः सबै पात्रको उपस्थितिलाई न्याय दिलाउन सकेको पटकथामा निर्देशकले नायिका गरिमाबाट पनि गतिलै काम लिन सकेका छन्  छोटा फिल्म हुँदै फिचर फिल्ममा हाम फालेका निर्देशक लामिछानेले पहिलो पाइलाले नै लामो गन्तव्यको छनक दिएका छन्  
	गीत फाइट र रोमान्सकै त्रिवेणी रहे पनि फिल्म भद्दा हुनबाट जोगिएको छ  गुन्डाहरूलाई तह लगाउने डीएसपी जय सिंहको भूमिका पाए पनि निखिल धेरैबेर हावामा उडेर फाइट खेल्न पाएका छैनन्  फाइटलाई यथार्थ जस्तो देखाउने प्रयास सबै ठाउँमा सफल भने छैन  फिल्म चल्नुअघि नै चर्चा पाइसकेका गीतमा कोरियोग्राफीलाई नराम्रो भनिहाल्न  
	मिल्दैन  खेल खेल्न छिमेकी गाउँ जाँदा आँगनमा अबेरसम्म झ्याउरे गाएर केटी फकाएको प्रसंगले गाउँले स्वाद दिइरहेका बेला तिनै पात्र पछि आधुनिक शैलीमा प्रस्तुत भई नाच्छन्  यसले फिल्म यथार्थ र फर्मुला शैलीको चेपुवामा परेको प्रस्ट्याउँछ  तर यथेष्ट प्लटसबप्लटलाई बुन्न सकेको फिल्मले मूलधारका फिल्म रुचाउनेका लागि निराश पार्दैन   
	दीपक बज्राचार्यको छायांकन सफल देखिएको छ  संवाद सहज सुनिएको छ  गीतसंगीतमा स्थानीय स्वादलाई पस्कने सम्भावनालाई फिल्मले पूरै सदुपयोग गरेको छैन  समग्रमा किन लाग्छ माया प्रेम प्राप्तिको खुसी र गुमाउँदाको वेदना नै गोलचक्कर हो  बीचबीचमा निम्त्याइएका खलपात्र र तिनका हर्कत प्रेमसम्बन्धलाई समयानुसार खुकुलो र बजबुद बनाउन उत्प्रेरकको भूमिकामा छन्  खराब चरित्रको नाशसँगै सत्यको जितकै सनातन मान्यतामा टुंगिएको भए पनि फिल्मको क्लाइमेक्स अति सर्वसुलभ लाग्दैन  मूलधारका फर्मुला फिल्मको स्वाद मन पराउने दर्शकका लागि किन लाग्छ माया हेर्नैपर्ने फिल्म हुन सक्छ   
	 
"
