आदिवासी फिल्म महोत्सव"भुटेको भातमा ससाना काला टुक्रा झट्ट हेर्दा जिरा डढेको जस्तो  यसलाई सारिन्दो भनिन्छ  वर्षीया रुकमेनी जिमी लोहोरुङले प्रेसर कुकरको परिकार चलाउँदै भनिन् यी कालो देखिने सारिन्दो भन्ने फूललाई छायामा सुकाएर बनाइन्छ  स्वास्थ्यको लागि अति राम्रो ""
	भुटेको भातमा ससाना काला टुक्रा झट्ट हेर्दा जिरा डढेको जस्तो  यसलाई सारिन्दो भनिन्छ  वर्षीया रुकमेनी जिमी लोहोरुङले प्रेसर कुकरको परिकार चलाउँदै भनिन् यी कालो देखिने सारिन्दो भन्ने फूललाई छायामा सुकाएर बनाइन्छ  स्वास्थ्यको लागि अति राम्रो  गुलाफ फूललाई बिर्साउलाझंै गरी फुल्ने सारिन्दो फूलको यस परिकारले रुघाखोकी तथा मुख बिग्रेको ठीक गर्ने उनले दाबी पनि गरिन्   
	राजधानीमा चलिरहेको छैटौं अन्तर्राष्ट्रिय आदिवासी फिल्म फेस्टिभलको अवसर पारेर राष्ट्रिय सभागृह परिसरमा भइरहेको आदिवासी फुड फेस्टिभलमा लोहोरुङ भाषी किराँत समुदायको फुड स्टलमा सारिन्दोको परिकार राखिएको छ  हामी सानो छँदा बाजेबज्यैले जाऊ जाऊ जंगलबाट टिपेर सारिन्दो ल्याऊ मुख बिग्रो भन्थे रुकमेनीले थपिन् जंगल मासिएपछि घरमै रोपेर खाने गरेका छौं  संखुवासभा मूलघर भएकी रुकमेनीले स्वयम्भूको घरमा पनि सारिन्दो रोपेकी छन्  मौलिक खान्की हो हराउन दिनुभएन नि आदिवासी खाना परिकारको स्वाद चाख्न आएकाले तीतोतीतो स्वाद भएको यो परिकार खुबै मन पराएको दाबी गर्दै उनले भनिन्   
	सारिन्दोझंै किराँत समुदायको चर्चित परिकार किनेमा पनि रुकमेनीको स्टलमा भेटियो  विशेषतः कटुसको रूखमा पाइने एक प्रकारको झ्याउ याङ्बेनलाई सुँगुरको मासुसँग भुटेको परिकार साँझ नपर्दै सिद्धेको थियो  धेरैले यो मासुसँगै खान रुचाउँछन् उनले भनिन् सरुवासँग निकै जम्छ  कोदोबाट बनाइएको रक्सीभन्दा फिका तर जाँडभन्दा अलि कडा सरुवा निगार होइन मिनरल वाटरको बोटलमा राखिएका थिए   
	सरुवाको स्वादमा जम्नेहरूमा गीतकार पारस मुकारुङदेखि रंगवादी कविद्वय चन्द्रवीर तुम्बाफो स्वप्निल स्मृति र कवि आरके अदिप्त सुन्दर अल्पभाषी रावत हेमन यात्री गौतम राई लगायत थिए  पालमुनि राखिएका कुर्सीमा गोलो बनेर बसिरहेका उनीहरू एकअर्कालाई प्लास्टिकको ग्लासमा लुङ्गा थपौं थपौं भन्दै सरुवाको स्वाद लिइराखेका थिए  कोदोको वाइन मान्दै सरुवाको बोटल सिध्याइराखेको यो जमातमा सामेल गोरा रंगका कविहरू विस्तारै राता हँुदै गए भने गुहँुगारोका आँखा साना र राता भए  हाँसोको फोर्रा र कुराकानीका आवाज जमातभन्दा बाहिर सुनिन थाल्यो  यस्तैमा हो ठूला ठूला गफ हुने आकाश पाताल जोडिने याङ्बेन र सितनसँगै सरुवामा झुमिरहेका चन्द्रवीर रस्सिए   
	लिम्बूको स्टलबाट किनेको बुंगुरसुँगुरको आन्द्राभित्र याङ्बेन राखेर पकाएको सार्गेङ्माको स्वादमा पनि यो जमात रमेको थियो  त्यही स्टलबाट किनेको तीनपाने कोदोको रक्सीमा पनि सरुवाभन्दा अलि कडा रुचाउनेहरू थिए  महोत्सवमा धेरैभन्दा धेरै परिकारको स्वाद चाख्ने दृढता लिएका चन्द्रवीरले किराँत खान्कीबाहेक बिहीबार नेवार परिकारको पनि भिन्न स्वाद लिए  योमरी त मलाई अत्ति नै गजब लाग्यो  कस्तो स्वादिलो उनले भने  
	भोज र अनगिन्ती परिकारका लागि प्रख्यात नेवार समुदायले विशेषतः जाडो महिनामा खाने योमरी स्टलमै बनाउँदै बेचेका थिए  धेरैजसो खुवा र चाकुको बनाइने यो परिकारलाई महोत्सवमा भने खुवा र चाकुसँग बदाम नरिवल तील जस्ता मरमसला मिसाएर बनाइएको थियो  नेवारी परिकारमा बारा र समयबजी सेट नहुने कुरै भएन  त्यसमाथि नेवारको घाँटी नै झम्झमाइदिने रक्सी  स्टलमा बिहानदेखि साँझसम्म ग्राहक झुम्मिएका थिए  तर कलात्मक रूपमा योमरी बनाउँदै मःमझंै बाफमा पकाएको हेर्ने इच्छुकहरूको पनि कमी भने थिएन  उता यसो हेर्दा योमरीजस्तै देखिने धिमाल समुदायको वाग्या चामलबाटै बनेको र बाफमा पकाइएको मौलिक परिकार गोलभेँडासँग खानेहरू पनि भेटिए  थारूको ढिकरी रोटी माझीको गोलमाडीमा पनि योमरीको झलक देखिन्थ्यो  तर यी सबै परिकारलाई खाने भिन्न तरिका भएझंै चखालुले भिन्न स्वाद र मिठासको अनुभव गरे  धिमालको जुटको पातबाट बनेको तरकारी थारूको चिचर पोका स्टिकी चामललाई बाफमा पकाएर केराको पातमा डोरीले बाँडेर आगोमा पोलेको र घोङ्गीले राजधानीवासीलाई भिन्न स्वाद चखाए   
	गाउँघरको प्रमुख तरकारीमा पर्ने सिस्नुको स्व्ााद चखाउन महोत्सवमा चेपाङ समुदाय तम्तयार थियो  चितवनबाट लिएको सिस्नोलाई प्रत्यक्ष पकाएका उनीहरूको स्टलमा  घन्टासम्म पकाउनुपर्ने गिट्ठाको परिकार कोदो र फापरको रोटी पनि राखिएको थियो  कोदो र फापरको पिठो मिसाएर बनाएको रोटी तामाङ स्टलमा पनि थियो  गुन्द्रुकको अचार आलुको रोटी र मोही पनि स्टलमा थिए   
	तामाङको छेवैमा रहेको सुनुवार समुदायको स्टलमा वर्षभरि विविध चाडपर्वमा पकाइने परिकार राखिएको थियो  आउनै लागेको साउने संक्रान्तिमा खाने मौलिक परिकार विशेष आकर्षण बनेको थियो  गहुँको पिठोलाई उसिनेर भुटेर खाइने यो परिकारका श्रीपञ्चमीमा खाइने साथै सेतो कोदोको पिठोलाई मुछेर बेसारको पातमा बेरेर झुम्राभित्र पकाएको चिर्स कुटु पनि थियो  माघेसंक्रान्तिमा खाने तितेफापरबाट बनेको फुलौरा मिठेफापरबाट बनेको दिलौरा मंसिरे पूणिर्मामा गरिने गोठधुप पूजामा खाइने गहुँ र चामललाई दूधमा पकाएको गोर्माली परिकार र उभौलीउधौली चन्डीमा खाने चाम्रे निकै बिक्री भएको स्टलमा बसेकी सुनुवार स्वयंसेविकाले बताइन्   
	महोत्सवमा राखिएको झन्डै दर्जन जति फुड स्टलमा बँदेल सुँगुर बुङ्गुर र कुखराको मासुको विविध परिकारसँगै कोदो मकै र चामलको तीनपाने दुईपाने बियर हि्वस्की निगार र तोङ्बा हेर्दा हेर्दै रित्तिएका थिए  मन परेको अन्तर्राष्ट्रिय आदिवासी फिल्म हेर्दै बीचबीचमा सुटुक्क फुड स्टलतिर छिरेर मौलिक खानपिन गर्नेमा तन्नेरीको जमात ठूलो थियो   
	
"
