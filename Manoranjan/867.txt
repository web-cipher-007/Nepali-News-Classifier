गुदीभन्दा बोक्रामा ध्यानजन्तु हो भन्दैमा चिडियाखानामा भैंसी राखियो भने कतिजना टिकट काटेर हेर्न जालान्  पक्कै पनि भैंसीको ठाउँमा अर्ना राखियो भने त्यो धेरैको चासो बन्छ  "
	जन्तु हो भन्दैमा चिडियाखानामा भैंसी राखियो भने कतिजना टिकट काटेर हेर्न जालान्  पक्कै पनि भैंसीको ठाउँमा अर्ना राखियो भने त्यो धेरैको चासो बन्छ  फिल्ममा पनि ठूलो लगानी हुन्छ अनि हेर्न पनि शुल्क नै तिर्नुपर्छ  तर त्यसका पात्र र कथा सर्वसुलभ भए भने त्यसले कति दर्शकलाई हलसम्म तान्ला  शुक्रबारदेखि देशव्यापी प्रदर्शनमा रहेको फिल्म थ्री लभर्स त्यस्तै सामान्य फिल्म हो  
	शीर्षकले पनि फिल्म त्रिकोणात्मक प्रेमकथा हुन सक्ने आंशिक संकेत गरिसकेको हो   वर्षीया सुपरमोडल दिया प्रियंका यति चर्चित छन् कि उनी फ्यानलाई अटोग्राफ दिनमै व्यस्त छिन्  राम्री अनि वयस्क युवतीलाई नचाहने को होला  तर देव देवु दियालाई अलि बढी नै मन पराउँछ  उसको प्रेम एकतर्फी छ  दिया भने आफ्नै सपनामा हराएकी हुन्छे  बारम्बार देखिने एउटै सपनामा सधैं ऊ सपनाको राजकुमार देख्छे  उसमा यस्तो दैवी चमत्कार हालिएको छ कि सपना नै विपनामा बदलिन्छ  उनकै सपनाले परिवारमा समेत समस्या आएपछि भविष्यबेत्ताले दियाका बाबुआमालाई छोरी  वर्षकी नहुँदासम्म सँगै बस्न नहुने सुनाउँछ  दस वर्षको उमेरमा बाबुआमाबाट टाढिएकी दियाको कुनै लक्ष्य र उद्देश्य छैन केवल सपनाको राजकुमार भेट्टाउने बाहेक  
	नभन्दै सपनाको पात्रलाई दियाले विपनामै भेट्छे  भर्खरै बेल्जियमबाट आएको आदित्य नीरज देख्नमा आकर्षक भए पनि चरित्र भने खासै सफा छैन  परस्त्रीगमन गर्दै हिँड्ने उसलाई दियाको साथले छोटो समयमै आदर्श प्रेम सिकाउँछ  सुरेशदर्पण पोखरेल निर्देशित फिल्मको द्वन्द्व कसरी पलाउँछ फिल्मी दर्शकलाई बुझ्न गाह्रो पर्दैन  पात्रको द्वन्द्वमा सपनाको सस्पेन्स थप्दै फिल्म अघि बढाइएको छ  शिवम् अधिकारीले फिल्मको स्त्रिप्ट तयार पारेका हुन्  
	फिल्मका पात्रहरू पुस्टिन पाएका छैनन्  सुपरमोडलको टयाग भिराइएकी दिया फिल्मको सुरुका केही मिनेट र्याम्पमा देखिनु बाहेक पूरा फिल्ममा नायकहरूकै वरिपरि घुमिरहेकी हुन्छे  उनको पेसा र कथामा कुनै अन्तरसम्बन्ध झल्कँदैन भने कम बोल्ने तर हात ज्यादा चलाउने गफ हाँक्दै हिँड्ने देवु गुन्डा चरित्रको लाग्दैन  ऊ पनि हिरोइनका अघि हिरो नै बन्न खोज्छ  सिकारी स्वभावको आदित्यको त के कुरा  स्वार्थबिना प्रेम नै चल्दैन भन्ने ऊ जिस्काउने नियतले दियासम्म पुगेको पाँच मिनेट नबित्दै सोचाइमा पूरा बदलाव ल्याउँछ  अस्पष्ट चरित्र बोकेका कलाकारहरूका अभिनयमा पनि कमजोर देखिएका छन्  खुसी हुँदा वा दुःखी हुँदाको भावमा बोलिने संवाद वा हाउभाउमा तात्त्विक भिन्नता देखाउन सकेका छैनन्  दर्शकलाई चरित्रको मनोदशामा समाहित गराउन असफल देखिन्छन्  फिल्मको कमजोरी यसको छायांकन पनि हो  निर्देशकले चाहेको दक्षिण भारतीय स्वाद लाई भेटाउन छायांकार पुरुषोत्तम प्रधानले क्यामेरालाई अत्यधिक चलाएर खिचेका छन्  तर चलाइको गति र अर्थ अन्धाधुन्ध देखिन्छ  पाश्र्वसंगीत कर्कश लागे पनि गीत मध्यम छन्  गीत राम्रा भए पनि फिल्ममा उचित स्थानमा भने पर्न पाएका छैनन्  गीतबाटै पात्रहरू फुत्तफुत्त देखिन्छन्  उपकथाको रूपमा जोडिएको लक्की धीरेन्द्र र इसा पूजा को जोडीलाई अजीव रूपमा प्रस्तुत गरिएको छ  टकिला खुवाएर रेप गर्ने प्रेमीको व्यवहारप्रति उसको कुनै गुनासो छैन बरु उसले किन यस्तो गर्यो होला भनेर चकित खान्छे  पछि गर्भ स्वीकार नगरेपछि भने हार खाएर आत्महत्या नै गर्छे  इसाले आत्महत्या गरेपछि भने लक्कीको सोचाइमा पनि आमुल परिवर्तन आउँछ र साथी देवलाई नै शिक्षा दिन थाल्छ  सामान्य कथा र पात्र रहेको थ्री लभर्स गुदीमा भन्दा बोक्रामा बढी ध्यान दिइएको फिल्म हो  
	 
	 
	 
"
