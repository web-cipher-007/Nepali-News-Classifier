व्यंग्यवाण एकमुस्ट"पूर्वेली सहर धरानमा एउटा कवि गोष्ठी चलिरहेको थियो  हल भरिभराउ थियो  मञ्चमा पनि उत्तिकै वक्ता थिए  कविताको माहोल जम्दै गएपछि थाहा भयो हलको त्यो हूलमा श्रोता कम रहेछन्  ""
	पूर्वेली सहर धरानमा एउटा कवि गोष्ठी चलिरहेको थियो  हल भरिभराउ थियो  मञ्चमा पनि उत्तिकै वक्ता थिए  कविताको माहोल जम्दै गएपछि थाहा भयो हलको त्यो हूलमा श्रोता कम रहेछन्  सहभागीमध्ये धेरैजसो कवि रहेछन् आफ्नो पालो कहिले आउला र कविता सुनाउन पाउँला भनी पर्खिबसेका  त्यो हूलमूलका एउटा कवि थिए वसन्त थापा पनि  धेरै वर्षअघिको यो सम्झना मंगलबार सुनाइरहेका थिए पत्रकार नारायण वाग्ले  तर सन्दर्भ अलग थियो  
	उनै कवि वसन्त थापा स्तम्भ लेखनको क्षेत्रमा ऋतुराज नामले कहलिएका छन्  ऋतुविचार स्तम्भमार्फत उनले व्यंग्यवाण प्रहारकको बेग्लै छवि बनाएका  
	छन्  हिमाल खबरपत्रिकामा समय अन्तरालमा ऋतुविचार बाट आनन्द उठाउँदै आएका पाठकहरूले अब उनलाई एकमुस्ट पढ्न पाउने भएका छन्  धेरै व्यंग्य र थोरै हास्यले ओतप्रोत रहने ऋतुविचार हरू त्यही नाउँले पुस्तकाकारमा समेटिएका छन्   देखि  सम्म छापिएमध्ये उत्कृष्ट सामयिक टिप्पणीहरू पुस्तकमा छन्  
	कविशिरोमणि लेखनाथको खण्डकाव्य ऋतुविचार सँग नाम मिल्दो भए पनि प्रहार गर्ने गुलेली शैली मा ऋतुराज धेरैअगाडि छन् राजधानीमा मंगलबार पुस्तक विमोचनपछि अर्का व्यंग्यकार विमल निभाले भने ऋतुराजको ऋतुविचार मा अचेल बजारमा भेटिने हास्यास्पद खुराक नभएर व्यंग्यात्मक शिल्प बढी छ  
	समाजमा रहेका कुरीति विडम्बना र पाखण्डलाई ऋतुविचार मा छोटोमीठो शब्द र शैलीमा व्यङ्गात्मक तारो हानिएको वाग्लेले बताए  संक्षेपमा बढी लेख्न सक्नु उनको खुबी हो उनले भने उनले सामाजिक बेथितिहरुलाई शब्दगुलेलीले प्रहार गरेर सामाजिक दायित्व राम्ररी निर्वाह गरेका छन्  ऋतुविचार मा परिवर्तनको चाहना झल्केको उल्लेख गर्दै उनले थपे उनी शब्दका सिपाही हुन्  पत्रकारको रूपमा नखोजिने प्रायः प्रश्नलाई उनले खोजेको छन्  हिमाल खबरपत्रिका का पूर्व सम्पादक एवं पत्रकार राजेन्द्र दाहालले ऋतुविचार मा रोचक र घोचक दुवै तत्त्व रहेको टिप्पणी गरे  भने यो किताबले शिष्ट र सभ्य भाषामा कसरी व्यंग्य गर्ने भन्ने कुरा युवा विद्यार्थीलाई सिकाउँछ  
	वसन्तका शब्दलहरभित्र विडम्बनाहरूको बोझमुनि छटपटाइरहेको नेपालको दशा र दुर्दशाको कथा अर्कै छ पुस्तकको भूमिकामा लेखक खगेन्द्र संग्रौलाले भनेका छन् आफ्नो लेखनमा वसन्त मानवीय सद्गुणका सूक्ष्मदर्शी सुराकी हुन्  
"
