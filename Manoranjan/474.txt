तुलसी बोकी युरोपतिरठूलो आशा राखिएका आफ्ना अघिल्ला फिल्मले चित्तबुझ्दो व्यापार गर्न नसकेपछि सजग बनेका निर्देशक शंकर घिमिरे आफ्नो पछिल्लो फिल्म तुलसी का लागि चिन्तित छन्  "
	ठूलो आशा राखिएका आफ्ना अघिल्ला फिल्मले चित्तबुझ्दो व्यापार गर्न नसकेपछि सजग बनेका निर्देशक शंकर घिमिरे आफ्नो पछिल्लो फिल्म तुलसी का लागि चिन्तित छन्   
	मैले जातीय भेदभावलाई आधार बनाई पूरै गाउँले परिवेशमा फिल्म बनाएको हुँ तर यतिबेला फिल्मको माहोल अलि अर्कै छ आफ्नै लगानीमा बनाएको तुलसी लाई उनले सेफ ल्यान्डिङका लागि युरोप अमेरिका र केही खाडी मुलुकको भ्रमण गराउने भएका छन्  पहिले उता देखाउँछु अनि त्यताको रेस्पोन्सका आधारमा स्वदेशमा चलाउन पनि सजिलो होला निर्देशक घिमिरे विदेश प्रदर्शनका लागि तुलसी को हार्डडिस्क बोकेर आइतबार राति एघार बजे बेल्जियमका लागि उडेका छन्  झन्डै चार हप्ताको भ्रमणमा उनले स्विट्जरल्यान्ड पोर्चुगल बेलायत र जर्मनीमा पुगेर त्यहाँ रहेका नेपालीलाई फिल्म देखाउने बताए   
	उक्त देशसहित उनले अमेरिकामा जुलाई अन्तिमदेखि प्रदर्शनका लागि त्यहींको प्लोनेट थ्री र डि्रम  प्रोडक्सनलाई अधिकार दिइसकेको बताए भने अस्टे्रलियाका लागि साढे पाँच लाख र जापानका लागि साढे तीन लाख रुपैयाँमा बेचिसकेको दाबी गरे  चीनको ग्वान्जाओ हङकङ दक्षिण कोरियासहित दुबई इजरायल कतार र मलेसिया लगायत नेपाली कामदारको बाहुल्य रहेका एसियाली देशमा पनि फिल्म चलाइसकेपछि स्वदेशमा रिलिज गरिने निर्माता समेत रहेका घिमिरेले बताए   
	ऋचा घिमिरे विमलेश अधिकारी आयुष रिजाल लगायतको प्रमुख अभिनय रहेको तुलसी मा रञ्जित गजमेरले संगीत भरेका छन्  सुरेश अधिकारीले लेखेका गीतमा भारतीय गायकगायिका आशा भोसले साधना सरगम शानसहित कुमार कान्छा र शिव परियारले गाएका छन्  
"
