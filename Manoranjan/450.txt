लोक कथा खोज्दै युवा रंगकर्मी केदार श्रेष्ठले बाल्यकालमा हजुरबुवाबाट सुनेका लोक कथा यतिबेला नाट्य प्रयोगमा ल्याएका छन्  धादिङ सुनखानी का उनले गाउँको नाम सुनखानी कसरी भयो  भन्ने कथा हजुरबाट सुनेका रहेछन् "
	युवा रंगकर्मी केदार श्रेष्ठले बाल्यकालमा हजुरबुवाबाट सुनेका लोक कथा यतिबेला नाट्य प्रयोगमा ल्याएका छन्  धादिङ सुनखानी का उनले गाउँको नाम सुनखानी कसरी भयो  भन्ने कथा हजुरबाट सुनेका रहेछन्  यही रोचक किम्वदन्तीमाथि केदारले कथा सुनखानी कथा लेखे  शनिबार बिहान उनकै कथामाथि नाटकीय रूप दिने प्रयास गरिरहेका थिए युवा रंगकर्मी राजु अर्यालले   
	लोक कथा लेखन र नाटकीकरण गर्ने भीडमा केदार र राजु मात्र थिएनन्  निर्माण सकिनै लागेको अनामनगरस्थित मण्डला थियटरभित्र क्रिएटिभ थिएटर वर्कसप सिर्जनात्मक नाट्य कार्यशाला मा तन्नेरी कलाकार लेखक निर्देशक समेत गरी  जना थिए  एक सातादेखि कार्यशालामा व्यस्त उनीहरूले आआफ्ना परिवेशका लोक कथा सुनाउँदै तीमध्ये दसवटालाई नाटकमा उतार्ने प्रयास गरे  शैली थिएटर कर्णली थिएटर एक्टर्स स्टटुडियो र फ्रिलान्सर रंगकर्मी रहेका कार्यशालामा लोक कथा लेखन निर्देशन र अभिनयबारे अभ्यास चली नै रहेको छ मण्डलामा थिएटरका राजन खतिवडा र दयाहाङ राईले प्रशिक्षण दिइरहेको कार्यशालामा शनिबार केदार लगायत चार रंगकर्मीका नाटक अभ्यास गरियो  केदारको सुनखानी को कथाले पुजारी बा र उनका छोराको पुस्तान्तर छुट्याउन खोजे तापनि अन्तिम निचोड चाहिँ स्थानीय पहिचानको सन्दर्भ थियो जस मार्फत हाम्रै समाजमा लुकी बसेका ससाना तर रोचक मिथकलाई रंगमञ्चमा ल्याउने प्रयास गरिएको अनुभूति हुन्थ्यो   
	सधैं सबैको भलो चाहने धार्मिक र सम्मानित व्यक्ति पुजारी बाको विपरीत उनका छोराको चरित्र छ  पैसाप्रेमी छोरा बुबा बिरामी परेपछि मन्दिर जाने र पूजा गर्नुपर्ने हुन्छ त्यहाँ उसले सधंै आउने सुनखानी नागको हत्या गर्छ र त्यसपछि नै गाउँकै नाम रहन्छ सुनखानी  पाँच वर्षदेखि रंगमञ्चमा लागेका उनले धेरै विदेशी लोक कथामा अभिनय र निर्देशन समेत गरेका छन्  तर आफ्नै परिवेश र स्वादको लोक कथामा चाहिँ उनले पहिलो अनुभव बटुलिरहेका थिए  उनले भने हामीले आफ्नै मौलिकता बुझेकै रहेन छौं  निर्देशनको अनुभव बटुलेका राजुले चाहिँ लोक कथामा लेखनभन्दा पनि नाटकीय रूप दिन निकै चुनौतीपूर्ण रहेको अनुभव सुनाए  उनको विचारमा लोक कथामा परम्परागत शैली चालचलन हाउभाउ र भाषाको उच्चारणमा ख्याल पुर्याउनुपर्छ  लोक कथाको विशेषता नै यही हो उनले भने   
	जनक लामाको लेखन र आशिष अधिकारीको निर्देशनमा रहेको नाटक कञ्जुस बाहुन चाहिँ सन्देशमूलक थियो  लोभले लाभ लाभले विलाप भन्ने लोक भनाइलाई प्रस्ट्याउन नाटकका पात्रहरूले भरपुर कोसिस गरे  सोमनाथ खनालले लेखेको भोक कथा चाहिँ समसामयिक लाग्थ्यो  कथाले विशेषगरी आधुनिकताको नाममा आफ्नो मौलिक परिचय गुमाउने पुस्ताप्रति व्यंग्य गरेको छ  अर्को नाटक चित्रकी स्वास्नी भने नेपाली लोक कथाको साटो जापानी कथामा आधारित थियो  सागर प्याकुरेलको लेखन र निर्देशन रहेको नाटक अभ्यास हेरेपछि मञ्चनका लागि दयाले सकारात्मक सम्भावना रहेको बताए  सुन्दरी युवतीप्रति मोहित जमिनदारले सम्पत्ति गुमाएको कथा निकै रोचक लाग्छ   
	लोक कथा हामै्र वरिपरि छन् फिल्म समेत सफल करिअर बनाउँदै आएका दयाले भने यिनका मुख्य स्रोत चाहिँ बूढापाका  उनले आधुनिक प्रगति मौलिकको जगमा उभिनुपर्ने तर्क गरे  लोक कथा हाम्रो पहिचानको धरातल मानिन्छ उनले भने पुर्खा नबुझी नयाँ पुस्ता कसरी अघि बढ्न सक्छ  कार्यशालामा सहभागीलाई उनले लोक कथालाई नाट्य रूपान्तर गर्दा संवादभन्दा दृश्यमा खेल्नुपर्ने बताए  कार्यशालामा अभ्यास गरिएका  नाटकमध्ये उत्कृष्ट दुईको वसन्तपुर डबलीमा छिट्टै मञ्चन गरिने मण्डलाका राजनले बताए  भदौको पहिलो सातामा मण्डलाकै भवन पनि उद्घाटन गरिन्छ राजन खुसी देखिए त्यसपछि नाटक गर्न झन सजिलो हुनेछ  कार्यशाला आइतबार समापन हुँदै छ   
"
