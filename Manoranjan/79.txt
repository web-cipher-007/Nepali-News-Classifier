रेडियो पत्रकार मिलनको कृति "रेडियो पत्रकार मिलन तिमिल्सिनाले पहिलो कृति मिलनको बकपत्र ल्याएका छन् 
उज्यालो नाइन्टी नेटवर्कको साहित्यिक कार्यक्रम श्रुति संवेग मार्फत उनको कृति सार्वजनिक भएको छ ""
	रेडियो पत्रकार मिलन तिमिल्सिनाले पहिलो कृति मिलनको बकपत्र ल्याएका छन्   
	उज्यालो नाइन्टी नेटवर्कको साहित्यिक कार्यक्रम श्रुति संवेग मार्फत उनको कृति सार्वजनिक भएको छ  पुस्तकमा मिलनले आफ्नो बाल्यकालदेखि अहिलेसम्मका घटनाक्रमलाई सरल र जीवन्त ढंगले उतारेका छन्  
	कृतिको विमोचन गर्दै उज्यालो नाइन्टी नेटवर्कका कार्यकारी अध्यक्ष गोपाल गुरागाईंले पुस्तकले सबैलाई एकपटक बाल्यकाल सम्झाउने टिप्पणी गरे  गुरागाईंसहित स्रष्टाद्वय नारायण श्रेष्ठ पदम गौतमले लगायतले सामाजिक परिवेश र ग्रामीण जीवनलाई मिलनले आफ्नो कृतिमा सरल ढंगले उतारेको भन्दै यस्ता कृतिमा पनि स्रष्टाहरुको कलम चल्नुपर्ने खाँचो औंल्याए  
	कृतिका लेखक मिलन तिमिल्सिनाले पुस्तकमा आफू जस्तै युवाहरुका साझा अनुभव र अनुभूति समेट्न खोजेको बताए  कृतिमा उल्लेख सम्झना र झझल्को आफ्नो निजी खोस्टो मात्रै नभई समाज र देशकै साझा गहना हुने उनको विश्वास थियो  धेरै रमाइला र केही पीडादायी क्षण झल्काउने पुस्तकले सबैलाई एकपटक आफ्नो अतित सम्झाउने मिलनको भनाइ छ  
	उहिले र अहिलेको समाज तुलना गर्दै त्योबेलाका कामलाग्दा र उदाहरणीय व्यक्तित्व र परिवेश अहिले पनि उत्तिकै सार्थक छन् भन्ने कुरा झल्काउन कृतिले सहयोग गर्ने उनले बताए  मिलन उज्यालो नाइन्टी नेटवर्कका सञ्चारकर्मी हुन्   
	कार्यक्रममा पुस्तकको प्रकाशक सेन्चुरी पि्रन्टिङ एण्ड पब्लिकेशनका अध्यक्ष राजन फुयालले सबैको मिलनको बकपत्रले सबैलाई आफ्नो अतित र परिवेश सम्झाउन प्रेरित गर्ने बताए  श्रुति संवेग कार्यक्रमका सञ्चालक अच्युत घिमिरेले पुस्तक वाचनमा मिलनको कृतिले आफूलाई छुट्टै स्वाद दिएको टिप्पणी गरे   
"
