"""एल्बम आत्मसन्तुष्टि मात्रै"""त्यो माघेसंक्रान्ति उनीहरूको जीवनका लागि टर्निङ प्वाइन्ट सावित भयो  जागिर खान र पढाइ बढाउन काठमाडौं आइपुगेका गणेश पराजुलीको मनमस्तिष्कमा संगीतले पनि जरा गाडेको थियो  "
	त्यो माघेसंक्रान्ति उनीहरूको जीवनका लागि टर्निङ प्वाइन्ट सावित भयो  जागिर खान र पढाइ बढाउन काठमाडौं आइपुगेका गणेश पराजुलीको मनमस्तिष्कमा संगीतले पनि जरा गाडेको थियो  मनग्गे साहित्यसंगीतकार जन्माएको इलामकै पानी खाएका उनी एकाध कम्पोजिसन पनि गर्दै थिए  भारतको मणिपुरमा जन्मेहुर्केकी लेडिज सिंगर बारे विराटनगरको परिचित परिवारबाट उनले सुनेका थिए र तिनैलाई भेट्न त्यो दिन मैतीदेवीको बाटो पक्रिएका थिए   
	गणेशजीलाई मैले फस्ट टाइम देखेको पनि त्यतिखेरै हो यशोदा पराजुली त्यतिखेर खरेल ले भनिन् म दिदीभिनाजुसँग बस्न आएकी थिएँ  आँखाले जुध्ने काम मात्रै गरेनन् बोले पनि  तिनले विस्तारै छातीभित्रको कुरो छताछुल्ल पार्दै गए मन मिल्दै गयो  पहिलो भेटको चौथो महिनामा उनीहरू विवाहबन्धनमा बाँधिए  
	 वैशाखयता नेपाली संगीत क्षेत्रले लामो बाटो तय गरिसकेको छ  दर्जनौं फुटकर गीत गाइसकेका र कम्पोजिसन गरिसकेका पराजुली दम्पतीले तीन वटा युगल एल्बम पनि श्रोतामाझ ल्याइसकेका छन्  गाउँको माया र सहयात्रा पछिको तेस्रो एल्बम फुर्सदमा सोमबार राजधानीमा पूर्व सभामुख सुवास नेम्वाङले सार्वजनिक गरे   
	एल्बम बिक्लान् र पैसो कमाउँला भन्ने दिन गैहाले गणेश भन्छन् ननिकाल्दा पनि राम्रा गीतहरू मर्लान् भनेर यो खतरा मोल्यौं  यशोदा चाहिँ एल्बमको प्रतिफललाई नगदको रूपमा हेर्न नहुने जिकिर गर्छिन्  कलाकार भइसकेपछि श्रोताहरूको मायाले पनि हामीलाई यस्तो काममा प्रेरित गरेको हुन्छ  एल्बम ननिकाले उहाँहरूले नयाँ गीत सुन्न पाइएन भन्नुहुन्छ  अलिकति आफूले लगानी गर्दा श्रोताहरूको चित्त बुझाउन सकिन्छ भने किन नगर्ने  आफूलाई आत्मसन्तुष्टि पनि हुन्छ  
	उनीहरूको फुर्सदको आत्मसन्तुष्टिमा आठ गीत छन् ः शनि दशा बेमौसमी भए जूनजस्तै जे भने पनि मोतीको माला नियतिले के माग्छौ र अटल ज्योति  रञ्जिता कुसुम गिरी यादव खरेल रमेश दाहाल नीरज गुरुङ घनेन्द्र विमल र सुदन पोखरेलले लेखेका गीतहरूलाई गणेश बुलु मुकारुङ शम्भुजित बाँस्कोटा र सुशील विकले संगीतबद्ध गरेका हुन्  
	गणेशयशोदा यसबीच निकै वर्ष हङकङमा बसिसकेका छन् गाएर र संगीत प्रशिक्षण दिएर  उनीहरू उतैका नागरिक जस्ता पनि भइसकेका छन्  नेपाली बहुल त्यो थलामा त मजाले बिक्ने गरेका होलान् नि नेपाली एल्बम  
	सजिलो छैन एकदुई दिनमा सपत्नी त्यता उड्न लागेका गणेश गम्भीर भए नेपाली गीत बेचेर रोयल्टी थाप्न नेपाली संगीतकर्मीहरूलाई विश्वमा जहींतहीं गार्हो छ  नेपालको परिस्थिति ठीक भइदिएको भए सायद यस्तो हुन्न थियो  फुर्सदमा मा को यो गीतले यस्तै अवस्थाको प्रतीकात्मक चित्रण गर्छ ः साढे सातको दशा लाग्यो साढे सातको दशा लाग्यो शनि दशा लाग्यो हजुर शनि दशा लाग्यो दैव पनि लाग्यो मलाई रोग पनि लाग्यो मलाई यति मात्र हैन हजुर साथ दिन्छु भन्नेले नै बिर्सिर्एर वाचा कसम छोडिगइन् साथ  सालको माघे संक्रान्तिले चाहिँ श्रोताहरूलाई एक किसिमको गुन लगाएको छ  
	 
	 
	 
	 
	 
"
