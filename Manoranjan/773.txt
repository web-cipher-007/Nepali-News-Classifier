अतीत सम्झाए दीपलेचितवनमा उखरमाउलो गर्मी निम्टिँदै छ  चिसो सुरु भए पनि शनिबार साँझ न्युरोडस्थित होटल सेन्ट्रल पामलमा भेला भएका स्थानीय संगीत पारखीहरूले त्यसको अनुभूति गर्न पाएनन् "
	चितवनमा उखरमाउलो गर्मी निम्टिँदै छ  चिसो सुरु भए पनि शनिबार साँझ न्युरोडस्थित होटल सेन्ट्रल पामलमा भेला भएका स्थानीय संगीत पारखीहरूले त्यसको अनुभूति गर्न पाएनन्  त्यसमा कारक बनेका थिए गायक दीप श्रेष्ठ   
	चितवनका धेरै मान्छेलाई चिन्छु त्यही भएर मलाई यो आफ्नै घरगाउँ जस्तै लाग्छ स्टेजमा उनको बोली सकिन नपाउँदै स्वागतमा एकोहोरो ताली बजिरह्यो  रोटरी क्लब अफ नारायणगढद्वारा लोथर कान्दाका चेपाङ बालबालिकाको शिक्षामा सहयोगार्थ आयोजित म्युजिकल नाइटमा दीपले अढाई घन्टा माहोल बनाए   
	उनको प्रस्तुति युगकवि सिद्धिचरण श्रेष्ठ लिखित आमा तिनीहरूले जेसुकै भनून् म बहुला होइन बाट सुरु भएको थियो  त्यसपछिको म पत्थरको देवता होइन ले पनि श्रोताहरूको मन छोयो  मेरो गीतले रमाइलो दिँदैन दीपले हुँ यात्री एउटा गाएपछि नयाँ श्रोताहरूलाई सम्झाए अतीत सम्झाउने काम गर्छ  यसपछि श्रोताहरू अलिक गम्भीर जस्ता देखिएका थिए   
	तिमी आकाशको जून भयौ हररात सपनीमा ऐंठन हुन्छ कति कमजोर रहेछ भाग्य झस्किएर मन मेरो जति हाँसूँ भन्छु म त दूरदेखि आएँ सहित  गीत गाए   
	करिब तीन सय श्रोताहरूको उपस्थिति रहेको कन्सर्टमा दीपलाई युगल गीतमा उनकी छोरी दृष्टिले साथ दिएकी थिइन्   
	रक शैलीका गीत क्षणिकतामा निर्भर हुन्छन् भने दीप श्रेष्ठका गीतमा जीवन्तता पाइन्छ चितवनमा दीपलाई पहिलोपटक उतार्नुको कारण खुलाउँदै युवा गायक एवं रोटरी क्लब अफ नारायणगढका भाइस प्रेसिडेन्ट सहनलाल प्रधानले भने  
	 
"
