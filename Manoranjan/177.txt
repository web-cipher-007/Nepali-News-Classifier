 विदेशीले गाए रेसम फिरिरीश्रीलंकाका युवतीले यो गीत गाएर घोराही बजार परिक्रमा गरेपछि नगरबासी दंग परे  नेपाली कलाकारले झैं उनीहरूले नेपाली गीतहरू गाउँदै मंगलबार घोराहीका सडकदेखि मञ्चसम्म तताए  "
	रेसम फिरिरी रेसम फिरिरी 
	उडेर जाऊँकी डाँडामा भञ्ज्याङ रेसम फिरिरी 
	एकनाले बन्दुक दुईनाले बन्दुक मृगलाई हो ताकेको  
	मृगलाई मैले ताकेको होइन मायालाई डाकेको 
	श्रीलंकाका युवतीले यो गीत गाएर घोराही बजार परिक्रमा गरेपछि नगरबासी दंग परे  नेपाली कलाकारले झैं उनीहरूले नेपाली गीतहरू गाउँदै मंगलबार घोराहीका सडकदेखि मञ्चसम्म तताए  नेपालीले विदेशी कला संस्कृतिको नक्कल गरिरहेको बेला विदेशीले नेपाली गीत गाएपछि दर्शक निकै गम्भीर र खुसी भएका थिए  
	घोराहीमा जारी तीनदिने अन्तर्राष्ट्रिय लोक साँस्कृतिक महोत्सवमा आठ देशका कलाकारले विविध प्रस्तुति दिइरहेका छन्  मंगलबार बिदेशी कलाकारले नेपाली गीत भाका मिलाएर गाइरहेको बेला दर्शक पनि नाच्दै गाउन तम्सिएका थिए  रोचक के भने श्रीलंकाली कलाकारको रेसम फिरिरी गीतलाई पछ्याउँदै मेक्सीकन कलाकारले शंख फुकेर पूर्वीय धार्मिक मूल्यमान्यतालाई झल्काइरहेका थिए  लिथुवानियाका कलाकार भने नेपाली पञ्चेबाजाको तालमा नाच्दै थिए  आआफ्नो देशको कला संस्कृति देखाउन आएका विदेशी कलाकार यहाँको स्थानीय गीत संगीततिर आकषिर्त भएका हुन्   
	नेपाली कला संस्कृतिको अन्तर्राष्ट्रिय स्तरमा प्रचारप्रसार गर्ने विदेशी कला संस्कृतिसँग नेपाली संस्कृतिको परिचय गराउने र पर्यटन विकास गर्ने उद्देश्यले सोमबारदेखि सुरु भएको महोत्सवमा नेपालसहित नौ देशका एक सय बढी कलाकार सहभागी छन्  उनीहरू आआफ्ना देशको कला संस्कृतिको चिनारी दिँदै अरू देशका संस्कृति पनि सिकिरहेका छन्   
	मञ्चमा नाच देखाउनु अघि मंगलबार दिउँसो विदेशी र नेपाली कलाकारहरूले सडकमा नाच्दै घोराही बजार परिक्रमा गरेका थिए  सडकमा विदेशी कलासंस्कृति हेर्न स्थानीयबासीको भीड लागेको थियो  महोत्सवमा बंगलादेश गि्रस लिथुवानिया फिन्ल्यान्ड इटली श्रीलंका मेक्सीको र पोल्यान्डका कलाकार सहभागी छन्   
	नेपालका तर्फबाट दाङको थारू नाच रुकुमको महिला स्यारिंगे प्यूठानको सराया सल्यानको टप्पा र रोल्पाको सोरठी प्रस्तुत गरिएको थियो  महोत्सवमा जातीय मौलिक खाना सहितको फुड फेस्टिबल पनि आयोजना गरिएको छ  विदेशी पाहुनालाई राप्तीका विभिन्न जनजातिका मौलिक खाना खुवाउँदै सत्कार गर्ने काम पनि भइरहेको छ  
	 
"
