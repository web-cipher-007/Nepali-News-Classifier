"ब्रुनाईबाट कार्यपत्र रुसबाट टिप्पणी""साझा प्रकाशनले पूर्वाञ्चलमा पहिलो पटक गरेको बृहत् पुस्तक प्रदर्शनी तथा कला साहित्य मेलामा बुधबारको कार्यक्रम अरू दिनको भन्दा अलि फरक भयो  मञ्चमा कुर्सी थिएनन् तर प्रमुख अतिथि सभापति कार्यपत्र प्रस्तोता र टिप्पणी कर्ताहरू बोलिरहेका थिए ""
	साझा प्रकाशनले पूर्वाञ्चलमा पहिलो पटक गरेको बृहत् पुस्तक प्रदर्शनी तथा कला साहित्य मेलामा बुधबारको कार्यक्रम अरू दिनको भन्दा अलि फरक भयो  मञ्चमा कुर्सी थिएनन् तर प्रमुख अतिथि सभापति कार्यपत्र प्रस्तोता र टिप्पणी कर्ताहरू बोलिरहेका थिए  उनीहरू त्यहाँ सशरीर उपस्थित भने थिएनन्  
	दर्शक दीर्घा खचाखच थियो  बिक्री तथा प्रदर्शनी कक्षबाहिर रहेको मञ्चमा कार्यक्रम प्रस्तोताले राजधानीमा रहेका कवि तथा गीतकार रमेश पौडेललाई प्रमुख अतिथिका रूपमा मञ्चमा आसन ग्रहण गराए  उनलाई दर्शकहरूले ताली पिटेर स्वागत गरे   
	त्यसै गरी ब्रुनाईमा रहेका विश्वासदीप तिगेलालाई पनि मञ्चमा इन्टरनेट र नेपाली साहित्यको अन्तरसम्बन्ध विषयक कार्यपत्र प्रस्तोताका रूपमा स्व्ाागत गरियो  रुसमा रहेका मधु माधुर्यले टिप्पणीकर्ताका रूपमा आतिथ्य स्वीकारे  कार्यक्रमको सभापतित्व राजधानीबाटै इस्ट आईटी कम्युनिटीका चिरञ्जीवी लम्सालले गरे   
	मञ्चमा राखिएको ठूलो सेतो पर्दामा दुइटा प्रोजेक्टरको सहायताले स्काइपीको माध्यमबाट अनलाई कार्यक्रम सञ्चालन भइरहँदा धेरैले आश्चर्य मानेका थिए  किताब किन्न आउने र किनेर र्फकनेहरूले उभिएरै पनि चाख मानेर हेरे   
	करिब डेढ घन्टा सञ्चालित कार्यक्रममा तिगेलाले इन्टरनेटको उपयोग गर्न सके नेपाली साहित्यलाई विश्व बजारसम्म पुर्याउन र विश्वभरिका पाठकसमक्ष पस्किन सहज हुने धारणा राखे  पुराना पुस्तकलाई इन्टरनेटमा राख्न र ईलाइब्रेरीका रूपमा विकास गर्न सके नेपाली लेखकको पनि आर्थिक अवस्था सुध्रने उनको भनाइ थियो   
	टिप्पणीकर्ता मधु माधुर्यले नेपाली साहित्यको इन्टरनेटीकरण गर्नुपर्ने बताए  नेपाली भाषाका पाठक नै विश्वका कुनाकुनामा पुगिसकेको अवस्थामा नेपाली साहित्यले पनि अब इन्टरनेटमा प्रवेश गर्नुपर्ने उनको सुझाव थियो  त्यसका लागि सरकारी र निजी क्षेत्र दुवैले पहल गर्नुपर्छ उनले भने   
	विभिन्न दलका जिल्ला नेताहरूले पनि एउटै मञ्चमा बसेर कला र साहित्यका बारेमा खुलेर चर्चा गरे  राजनीति र कला साहित्य विषयक छलफलमा दुई घन्टासम्म बौद्धिक घम्साघम्सी चल्यो   
	कला साहित्यले राजनीतिक नेताको आत्मालाई समाजसँग जोड्ने भएकाले यस क्षेत्रको विकासलाई सामाजिक एजेन्डा बनाउनुपर्नेमा सबै नेताहरू एकमत देखिए  उनीहरूले गाउँ विकास समिति नगरपालिका र जिल्ला विकास समिति लगायत स्थानीय निकाय मार्फत कला साहित्यको विकासका लागि उचित बजेट छुट्टयाउन र आआफ्नो दलमा कला साहित्यका एजेन्डालाई समावेश गर्ने प्रतिबद्धतासमेत जनाउन भ्याए  
	आरोहण गुरुकुलको संयोजनमा भएको उक्त कार्यक्रममा मोरङ कांग्रेसका सभापति अमृत अर्याल मोरङ एमालेका अध्यक्ष महेश रेग्मी एमाओवादीका मोरङ सहइन्चार्ज गणेश उप्रेती सुशील नेकपामाओवादीका जिल्ला सचिव कुशल लिम्बू र मधेसी जनअधिकार फोरम लोकतान्त्रिक का मोरङ अध्यक्ष चुमनारायण तबदार अतिथिका रूपमा सहभागी थिए  गुरुकुलका अध्यक्ष भैरव क्षेत्रीको सभापतित्वमा सम्पन्न कार्यक्रम साहित्यकार सीमा आभासले संयोजन गरेकी थिइन्   
	दोस्रो सत्रमा नेपाली साहित्यमा साझा प्रकाशनको योगदानका अन्तरक्रिया गरियो  इटहरी साहित्यिक समूहको संयोजन र साहित्यकार एवं सञ्चारकर्मी कृष्णविनोद लम्सालको सभापतित्वमा भएको छलफलमा नेपाली साहित्यको विकासमा साझा प्रकाशनले महत्त्वपूर्ण योगदान पुर्याएको चर्चा गरियो  कार्यक्रमा दर्शक दीर्घाबाट राखिएको जिज्ञासाको जवाफ साझा प्रकाशनका सञ्चालक समिति सदस्य अनिल पौडेलले दिएका थिए   
"
