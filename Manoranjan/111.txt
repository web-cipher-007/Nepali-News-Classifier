मौलिक पहिरनमा सुन्दरी नजरट्यालेन्ट शो राउन्डका लागि तयार भइरहेका बेला अर्घाखाँचीकी शर्मिला खनाल धिमाल ड्रेस खोतलखातल गर्दै थिइन् झोलामा  "
	ट्यालेन्ट शो राउन्डका लागि तयार भइरहेका बेला अर्घाखाँचीकी शर्मिला खनाल धिमाल ड्रेस खोतलखातल गर्दै थिइन् झोलामा  उनी धिमाल समुदायकी त हैनन् तर बुटवल तीनकुने चोकस्थित होटल अल्पपाइन इनमा जारी मिस लुम्बिनी  को क्लोज क्याम्पमा उनी धिमाल समुदायकी प्रवक्ताझैं बोलिरहेकी थिइन् यो समुदायका मानिसहरू विशेष गरी नेपालको पूर्वी भेगमा बस्छन् शुक्रबार दिउँसो ट्यालेन्ट शोमा उत्रिनु अघि उनी भनिरहेकी थिइन् यिनीहरूले लाउने कपडालाई दाबोना भनिन्छ   
	फाइनल राउन्डमा दाबोनामै सजिएर मुलुकको मौलिक सांस्कृतिकता र विविधतालाई सम्बोधन गर्ने योजना बनाइरहेकी उनले मौलिक संस्कृति नयाँ पुस्तामा प्रवर्द्धन गर्न चाहेको खुलाइन्  धिमाल संस्कृति पनि नेपाली संस्कृति नै हो  वषर्ीया शर्मिलाले भनिन् सबै जातजाति र समुदायको मौलिकता जगेर्ना भयो भने नेपाली संस्कृति साँच्चिकै सम्मृद्ध बन्नेछ  
	उनकै लहरमा आआफ्नो प्रस्तुतिबारे प्रस्ट्याउन उभिएका थिए रजनी कर्माचार्य लक्ष्मी कार्की सरिता खड्का विपना हमाल समिना सुवेदी सुजाता गुरुङ विष्णु पुन कल्पना गुरुङ सन्ध्या श्रेष्ठ सरिता चौधरी रोश्नी सुनार रीता थापा मगर अनुजा पाठक र श्वेता राजभण्डारी जो बितेका तीन हप्तादेखि क्लोज क्याम्पमा व्यक्तित्व विकास नेतृत्व क्षमता अभिवृद्धि नेपाली मौलिक कला संस्कृति र विविधतादेखि घरेलु हिंसा लैगिक समानता लुम्बिनीको संस्कृति प्रवर्द्धनलगायतका विषयमा सिकिरहेका छन्  कल्चरल राउन्डको प्रस्तुतिका लागि प्रायः सबै सहभागीले पुराना वेशभूषामाथि नजर लाएका छन् जसमार्फत उनीहरू युवा पुस्तालाई जनचेतना जगाउन चाहन्छन्   
	जाति या समुदायको पहिचानको नाममा राजनीति भइरहेका बेला रोचक के भने यीमध्ये प्रायः ले आफ्नोभन्दा फरक समुदायको वेशभूषा रोजेका छन्  जस्तो कि समिना सुवेदी  रूपन्देहीकी  वषर्ीया समिनाले राई वेशभूषाबारे सुनेकी मात्रै थिइन्  तर यतिबेला उनी यही पहिरनलाई नयाँ पुस्तामा प्रमोसन गर्ने गरी प्रस्तुत भइरहेकी छन्  उनका अनुसार पछिल्लोपटक युवाहरूलाई पश्चिमा संस्कृतिले मात्रै हैन आफ्नो मौलिकता जगेर्ना गर्ने मोहले पनि उत्तिकै छोएको छ  अबका जमानामा त आधुनिक बजार राम्ररी नबुझे पनि उनको ठम्याइ छ पुराना र लोपोन्मुख चीज नै मूल्यवान भएर जान्छ जस्तो लाग्छ   
	गुरुङ समुदायकी भए पनि रूपन्देहीकी कल्पनाले चाहिँ तामाङ समुदायको स्यामा र आङरे मन पराएकी छन्  तामाङहरू सोनाम ल्होछार मान्छन् उनले क्लोज क्याम्प अवधिमै आफूलाई विभिन्न पुस्तक र पत्रपत्रिकामार्फत अपडेट बनाएकी रहिछन् र उनीहरूको मौलिक गीतलाई सेलो र बाजालाई डम्फु भनिन्छ  कुराकानीकै क्रममा उनले तामाङ सेलो नाच्न आउने पनि खुलाइन्  मेरो सबभन्दा मनपर्ने नृत्य  वषर्ीया कल्पनाले भनिन् धेरैपटक नाचिसकेकी पनि छु   
	थकाली समुदायको विशेषतालाई चाहिँ श्वेता राजभण्डारीले पकडेकी छन्  उनले परम्परागत थकाली पहिरन मात्रै हैन खानपान घर सजावटको मौलिक ज्ञान यही समुदायबाट सिक्नुपर्ने दाबी गरिन्  थकाली रेस्टुरेन्टको वातावरण नै बेग्लै हुन्छ नि मोडल र ब्युटिसियन बन्ने लक्ष्य बोकेकी रूपन्देहीकी यी सुन्दरीले भनिन् सबैले यो समुदायबाट भान्साको सजावट र सरसफाइ सिक्ने हो भने धेरै रोग र खाद्य संक्रमणबाट बच्न सकिन्छ   
	कुराकानीकै क्रममा देवदेहकी विष्णु पुनले शेर्पा परिहनको सन्दर्भ झिकिन्  ट्यालेन्ट शोको समय पनि उनी आङ्गी र पाङ्देन पोको पारेर आएकी थिइन्  शेर्पा पोसाकमा भिन्न रूपमा शरीर खुल्ने अनुभव साट्दै उनले शेर्पा समुदायका मानिसको व्यवहार र स्वभावबाट सिक्नुपर्ने दाबी गरिन्  शेर्पाहरू शान्त र निश्छल हुन्छन्  वषर्ीया सुन्दरीले भनिन् यही कुरामात्रै अरू समुदायले सिक्ने हो भने आपसी मनमुटाव द्वन्द्व र काटमारको स्थिति समाजमा हुँदैन होला   
	उनलाई भनाईमा सही थपिन् छेवैमा बसेकी रजनी कर्माचार्यले जो क्रिस्चियन दुलहीको बन्ने तरखर गर्दै थिइन्  उनले चाहिँ क्रिस्चियन दुलहीहरूले लाउने सेतो गाउनले नारी मनको पवित्रता र निश्छलता संकेत गर्ने बताउँदै आफूलाई पहिरनको थिम नै मन परेको खुलाइन्  तर म क्रिस्चियनचाहिँ हैन है उनले भनिन् फरक धर्म र समुदायलाई पनि उत्तिकै सम्मान गर्नुपर्छ भन्ने लागेर यो ड्रेस लाएकी  उनको जस्तै भावनालाई युवा पुस्तामा फैलाउन पाल्पाकी लक्ष्मी कार्कीले मैथिली पहिरन रूपन्देहीकी विपनाले क्षेत्रीको ढाका चोली र साडी रोश्नी सुनारले भोजपुरी पहिरनमा काम गरिरहेकी छन्   
	अरूको सँगै आफ्नै समुदायको मौलिकता पनि जोगाउनुपर्छ भन्नेहरू पनि छन् यो हुलमा  मनिग्रामकी सरिता चौधरी भैरहवाकी सुजाता गुरुङ सन्ध्या श्रेष्ठ रीता थापा मगर अनुजा पाठकले आआफ्नै समुदायको पहिरन प्रवर्द्धन गरिरहेकी छन्  पुरानो पहिरन भन्नेबित्तिकै पुरानै ढाँचाको हुनुपर्छ भन्ने छैन नि चौबन्दी चोलीमा सजिएकी  वषर्ीया अनुजाले भनिन् अहिले बजारमा पुरानामै पनि हल्का मोडिफाई बनाएर लाउने फेसन आएको छ  यसले पनि हाम्रै मौलिकतालाई जोगाउने सन्देश दिन्छ   
	लुम्बिनीको कला संस्कृति प्रवर्द्धनको ध्येयसाथ अर्को हप्ता अन्तिम प्रतिस्पर्धामा उत्रिन लागिरहेका सहभागीहरूको फेसन रोजाइले शान्ति र जातीय सद्भावको सन्देश दिनेसमेत आयोजक ईप्लानेटका अध्यक्ष सन्तोष सापकोटाले बताए  शान्ति र सद्भावकै थिमलाई पहिरनमै उतार्ने काम गरिरहेकी छन् सरिता खड्काले  रूपन्देहीकी  वषर्ीया सरिता बुद्धको वेशमा थिइन्  बुद्धको वस्त्र शुद्धता र शान्तिको प्रतीक हो उनले भनिन् सकारात्मक सोच र सद्भावको मनोविज्ञान सिर्जना होस् भनेर मैले बुद्धको वस्त्र रोजेकी हुँ   
	लुम्बिनी अञ्चलका  जिल्ला युवती संलग्न प्रतियोगिताको यो सबै माहोल सम्हालिरहेकी छन् कोरियोग्राफर बेबीजोन भण्डारी र संयोजक अनिता पाठक  पछिल्ला दिनमा नयाँ पुस्तामा आफ्नो मौलिक पहिचानप्रतिको मोह बढ्दै गएको दाबी गर्दै बेबीजोनले यस्तो मोहले मुलुकको सांस्कृतिक सघनतालाई संवर्द्धन गर्न बल पुग्ने बताइन्  मिस लुम्बिनीमार्फत हामीले गर्न खोजेको एउटा काम यो पनि हो संयोजक अनिता बोलिन् सांस्कृतिक संवर्द्धन   
	 
	 
	 
	 
	 
	 
	
"
