नारायणी किनारमा मिस क्याटवाकनारायणी नदी किनारमा चहलपहल हुन चितवन महोत्सव नै जुर्नुपर्छ  तर बुधबार पनि भीड कम भएन  सबलाई तानेको थियो एनसेल रक कन्सर्टले "
	नारायणी नदी किनारमा चहलपहल हुन चितवन महोत्सव नै जुर्नुपर्छ  तर बुधबार पनि भीड कम भएन  सबलाई तानेको थियो एनसेल रक कन्सर्टले  
	स्थानीय ब्यान्ड प्रहरको प्रस्तुतिपछि स्टेज सम्हालेकी थिइन् गायिका रजिना रिमालले  सामान्य पहिरनमा मुस्कान छाड्दै उनले सयौं जुनी बाट सुरु भएर नाई नभन्नु ल मा टुंगिइन्  गायक कमल खत्रीले चाहिँ युवती सहभागीहरूलाई ताने तिम्रो मायामा आत्मामा मार्फत  श्रेया सोताङले पोल्छ मुटु गाउँदा साथ नदिने कोही भएनन्  तिमी आऊ सुस्तरी मा कमलले उनलाई सघाए  श्रेयाले नयाँ गीत यो छोरीको रूपै पनि सुनाइन्  श्रेयाको पालो सकिएपछि दर्शकहरूले बी बोइङको आनन्द उठाए   
	अब स्टेजमा देखा परे गायक एडि्रयन प्रधान  पहिलो गीत जसो गर जे भन सुनाएर उनले दर्शकहरूलाई वान्स मोर भन्ने बनाए  एडि्रयनलाई कहिल्यै हाँसेको नखेका दर्शकहरूले उनले आँखै अगाडि हाँस्दै गीत गाउँदा आश्चर्यमा परे  केही प्रशंसकले एडि्रयन हाँस्दैनन् भनेको त मज्जाले हाँस्दारहेछन् भन्दै गीतको मज्जा लिइरहे  नसम्झ भुलिदिनेलाई नभन मेरो माया लाग्छ भनेर जस्ता सेन्टी गीतले श्रोताहरूलाई भाबुक बनाएका उनले गुराँसै फुल्यो वनैमा मार्फत सबैलाई नचाए   
	एडि्रयन स्टेजबाट ओझेल परेसँगै गायक निमा रुम्बा देखिए  उनले हाँस्दै नाच्दै रंगिउँ म मिस क्याट वाक हुरी बतास र मायालु सुनाए  त्यसपछि गायक सुगम पोखरेलले जाँदै छु टाढा गाउँदा त्यसअघि लगातारजसो नाचेका सहभागीहरूले एकछिन भए पनि आराम गर्ने अवसर पाए  लगत्तै उनले मेरो एउटा साथी छ गाउन साथ नदिने कोही भएनन्  तिमी नै हौ मेरो मनकी रानी पछि झिल्के श्रोताहरू पसिनाले निथ्रुक्क भइसकेका थिए  
	अघिपछि दोहोरीमा झुम्ने चितवनवासीहरूले नौलो स्वाद पाइसकेका थिए   
	 
	 
	 
	 
"
