"फत्तेमान राजेन्द्र र श्रवणलाई कलाश्री"नेपाली कला साहित्य डटकम प्रतिष्ठानले यस वर्षको कलाश्री सम्मान र पुरस्कार शनिबार घोषणा गरेको छ  "
	नेपाली कला साहित्य डटकम प्रतिष्ठानले यस वर्षको कलाश्री सम्मान र पुरस्कार शनिबार घोषणा गरेको छ  प्रतिष्ठानका अध्यक्ष मोमिला जोशीको अध्यक्षतामा बसेको बैठकले संगीतकार तथा गायक फत्तेमान राजभण्डारीलाइ राष्ट्रिय कलाश्री सम्मान साहित्यकार तथा संस्कृतिविद् डा राजेन्द्र विमललाई राष्ट्रिय कलाश्री पुरस्कार र कवि श्रवण मुकारुङलाई ससिद्धि राष्ट्रिय कलाश्री युवा पुरस्कार दिने निर्णय गरेको हो   
	भाषा साहित्य र संस्कृतिको सेवाबापत् विमललाई र साहित्यमा योगदान पुर्याएबापत् श्रवणलाई पुरस्कार दिन लागेको प्रतिष्ठानले जनायो  पाका स्रष्टामध्ये अतुलनीय योगदानबापत् दिइने सम्मानचाहिँ यसपटक लामो समय नेपाली संगीत श्रेत्रमा उल्लेखनीय योगदान दिएबापत् फत्तेमानलाई दिन लागिएको हो  कलाश्री पुरस्कारबापत् विमलले  हजार रुपैयाँ र श्रवणले  हजार रुपैयाँ सहित ताम्रपत्र पाउने छन्  सम्मानमा भने ताम्रपत्र र दोसल्ला रहेको छ  पाँच वर्षअघि स्थापित सम्मान यसअघि मदनमणि दीक्षित सत्यमोहन जोशी जगदीश घिमिरे र शशि शाहले पाइसकेका छन् भने पुरस्कार इन्द्रबहादुर राई सकुर्म सांगीतिक समूह डा गोविन्दराज भट्टराई र गीता केसरीले  एक वर्षअघि मात्रै स्थापित ससद्धि युवा कलाश्रीचाहिँ गतवर्ष विप्लप ढकालले पाएका थिए  राष्ट्रपतिबाट वितरण हुँदै आएको सम्मान तथा पुरस्कार छिट्टै वितरण गरिने अध्यक्ष मोमिलाले बताइन्   
"
