ट्रक स्टेजमा होली उत्सव"दुइटा मालवाहक ट्रक जोडर बनाइएको टेजमा डिजे ललित उक्लिएर होलीको गीत बजाउन के सुरु गरेका थिए बैंसालु युवा पुस्ता रङको धुलो उडाउँदै नाच्न थालिहाल्यो  ""
	 

	दुइटा मालवाहक ट्रक जोडर बनाइएको टेजमा डिजे ललित उक्लिएर होलीको गीत बजाउन के सुरु गरेका थिए बैंसालु युवा पुस्ता रङको धुलो उडाउँदै नाच्न थालिहाल्यो  अनुहार शरीर र पहिरनले उनीहरू अर्कै संसारबाट आएका कुनै प्राणी जस्ता देखिए पनि ललितको डिजेइङमा मस्तीले नाचिरहे  

	ललित झरेपछि होटल एसोसिएसन धरानद्वारा बिहीबार घन्टाघर परिसरमा आयोजित होली उत्सवको अवसरमा स्थानीय युवाहरूले तयार गरेको ट्रक स्टेजमा फेरि उक्लिए गायक एपी शेर्पा  

	तीनवटा एल्बम बजारमा ल्याइसकेका शेर्पाले बस्यो माया सेलोमा मेरो मन मरेपछि तिम्रो पलायो गीत सुनाए  उनी एक महिनापछि अर्को एल्बम रिलिज गर्ने तरखरमा रहेछन्  त्यसको के छ यहाँको खबर पनि गाए  आधा दर्जन गीत सुनाएपछि भने शेर्पाको छोराले सेलो गाएन भने मलाई शेर्पा समुदायले लखेट्नेछन्  त्यसैले सुन्नुस् अब शेर्पाको सेलो  

	वैदेशिक रोजगारीमा व्यस्त रहे पनि संगीतका कारण बीचैमा नेपाल आएर सृजनामा रमाउन थालेका शेर्पाले गृहनगर धरानमा एकल सांगीतिक कार्यक्रम गर्ने इच्छा व्यक्त गर्दै फेरि सुरु गरे सम्झना नै आजभोलि आउँदैन रे भन्देऊ  

	ट्रक स्टेज नजिकै युवायुवतीहरू उन्मुक्त भएर होलीमा रमाइरहेका बेला स्थानीय गायक कञ्चन लिम्बू थलङ सुरिएर माइक्रोफोन सँगै देखा परे  उनले आफ्नो हात भरीको रङको पोको सहभागीहरूतिर फाल्दै सुरु गरे म पनि आउँदै छु साइनो गाँस्न  

	हालसम्म आधा दर्जनजति मात्र गीत रेकर्डिङ गरे पनि लोक र आधुनिक गीतमा पूर्वेली युवापुस्ताले मन पराउँदै गरेका कञ्चनले किन किन तिम्रो याद गाएपछि सलल त्यो चिसो पानी सुनाए  अनि उधारो माग्दै दीपक लिम्बूको सिम्पल सिम्पल कान्छीको डिम्पल पर्ने गाला गाए  उनीपछि साजन राई सुवास थेबे र राइमान राई लगायतले गीत गाउँदै होली मनाए  उनीहरूको गीतसँगै होलीको रंगैरंगमा सजिएका युवायुवती पनि नाचे  

	होलीको यो उत्सवलाई भजाउन मिस पूर्वाञ्चल का प्रतिस्पर्धीहरूले पनि छाडेनन्   सुन्दरीहरू मञ्चमा लहरै देखिए र आफ्नो भोटिङ कोड भन्न थाले उपाधि दिलाउन अनुरोध सहित  उनीहरूको उपस्थितिले होली उत्तेजक वातावरणमा झन् मादकता थपेको थियो  युवकहरूको साइसाइ सुइसुइ निकै बेरसम्म सुनिएको थियो  
"
