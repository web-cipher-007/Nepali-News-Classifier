लुट सकारात्मकगर्लफ्रेन्डलाई नै किड्न्याप हान्दिने त  केटी पनि साथमा अनि ससुरासँग पैसाको पनि बार्गेनिङ  "
	गर्लफ्रेन्डलाई नै किड्न्याप हान्दिने त  केटी पनि साथमा अनि ससुरासँग पैसाको पनि बार्गेनिङ  धनी बाउकी एक्ली छोरीसँग प्रेममा परे पनि गरिबीकै कारण भित्र्याउन नसकिरहेको जगतेलाई गोप्ले गोपाल को आइडिया हो यो  यस्ता आइडियामा काम भएका समाचार पछिल्ला समय सार्वजनिक भइरहेका छन्  तर यो फिल्म लुट को संवाद हो  संवादले आर्थिक संकटमा फस्दै गएको वर्तमान मुलुक र जनताको अवस्थालाई चित्रण गर्छ  प्रेम आदर्शले होइन पैसाले चल्छ भन्ने जगतेको बुझाइलाई गोप्लेले सोझो तरिका सुझाएको हो  तर जगतेले पैसा कमाउने अर्कै बाटो रोज्छ जब प्रेमिकाले एक महिनाभित्रमा नभगाए अरूसँगै बिहे गर्ने सुनाउँछिन्  
	भर्खर  वर्ष लाग्दै गरेको नरेमा जुवाको लत छ  हेर्दा हिरो जस्तो तर साथमा पैसा र बाइक नहुँदा आफूलाई आउट डेटेड ठानिरहेको छ  जुवाले ऋण बोकाउँदै गएपछि उसलाई एकैचोटि धन कमाउनुको विकल्प छैन   वर्षको देवेन लागूऔषध बेच्दाबेच्दै अहिले साना हतियारको अवैध कारोबारमा छ  तर पनि जोखिम अनुसारको मूल्य नपाउँदा खुसी छैन  जोखिम नै मोल्नु परेपछि एकैपटक धेरै पैसा आउने काम किन नगर्ने  हाकु कालेले उसलाई उक्साउँछ  
	हाकु काले  सानो भट्टी पसलको साहु चिचिलो बालकको बाउ र लाउँलाउँ र खाउँखाउँ उमेरकी पुतलीको पति  बल होइन बुद्धि लगा पासा ऊ भन्ने गर्छ साथीभाइलाई  हाकुले बुद्धि लगाएर बैंक लुट्ने मास्तर प्लान मा पैसाको भोकमा परेका जगते गोप्ले नरे र देवेनलाई समेट्छ  बुझ्नुपर्ने के भने यहाँ कोही पनि पेसेबर लुटेरा होइनन् र सबै एकअर्कामा अपरिचित  लुट्ने समूहमा तर स्वार्थ व्यक्तिगत  लुटिसकेपछि आफैंले मात्रै पैसा हत्याउने धोखाधडी योजना  सबैको मियो हाकु  पाँच वर्षदेखिको योजनामा हाकु अन्ततः सफल हुन्छ  
	लुट युवा निर्देशक निश्चलको पहिलो प्रयास भए पनि फिल्मकर्ममा उनी पाका देखिएका छन्  बैंक लुट्ने कथा नौलो नभए पनि लुट को प्रस्तुतीकरण गजब छ  निश्चलले आफ्नै स्त्रिप्टमा जीवन्त प्रस्तुति देखिन्छ  दर्शकमा हाकु सौगात मल्ल ले क्रूरता पस्कन्छ भने गोप्ले दयाहाङ राई ले ठट्यौली  लुट लाई अभिनयले माथिल्लो स्तरमा पुर्याएको छ  बोल्ने तौरतरिका र हाउभाउले पात्र चरित्र र स्तर तथा परिस्थिति बुझ्न सघाएको छ  उनीहरूले बोल्ने संवाद आवरणमा सुन्दा अश्लील लागेपनि फिल्मभित्रै पस्दा जायज छ  अझै कताकती त पात्रहरु रूआफैंले मुखैमा आएको बोली अचानक रोक्दा असजिलो लाग्छ  संवाद छोटो छरितो भइकन पर्याप्त छन्  पैसाको अनिकाल परिरहेका बेला प्रेमिकाको किचकिच पत्नीसँगको रडाको अनि लुट्ने योजना बुन्दैगर्दा देखिएको तनाव हरेकमा पात्रले बोल्ने संवादमा नाटकीयता झल्कँदैन  लुट संवादका हिसाबले नेपाली फिल्मका लागि टर्निङ प्वाइन्ट बनेको छ  
	लुट को सबल पक्ष क्यामेरा वर्क पनि हो  पुरुषोत्तम प्रधानका लामा सट पात्रलाई पछ्याउने सट बढी आकर्षक छन्  त्यसबाहेक लोकेसन अर्को महत्त्वपूर्ण पक्ष हो फिल्मको  बन्दै गरेको अग्लो बिल्डिङको सिरानमा बसेर राजधानीलाई नियाल्दै लुटको योजना बुनिएको काठमाडौंको कोर एरियादेखि कलात्मक सहरसम्मलाई फिल्मले दृश्यको पृष्ठभूमिमा देखाएको छ  हिलोमा वा वधशालामा भएका संघर्ष पनि जीवन्त बनेका छन्  पाश्र्व संगीतमा सुजिल कर्माचार्यले लोभालाग्दो काम देखाएका छन्  जब कि महेश खड्काको संगीत फितलो देखिएको छ  फिल्म चल्नुअघि युट्युबमा जसरी उध्रेको चोली ले हिट गरेको थियो फिल्ममा भने यसैले पट्यार लगाउन सक्छ  यसका दुई कारण छन् एक फिल्मका अन्य पक्षले नै मनोरञ्जन दिने भएपछि गीतसंगीतको आवश्यकता नै महसुस नहुनु अर्को कथावस्तु र अभिनयको प्रस्तुतीकरणको स्तरमा गीतसंगीत नहुनु  द्वन्द्व कलात्मक र यथार्थ नजिक छ  
	समग्रमा लुट बाट निर्देशकदेखि कलाकार सबैले न्यायसंगत काम गरेका छन्  भलै कथाले दर्शकलाई नयाँ केही दिँदैन हेरुन्जेल मनोरञ्जन दिन्छ र नेपाली फिल्मको स्तर वृद्धि हुँदै गएको राम्रो संकेत पनि  
	 
	
"
