टुँडिखेलमा जे देखियोकानमा ढुंग्री गलामा तिलहारी  मखमली आङरे चोली र स्यामा फरिया मा सजिएकी विपाशा मोक्तान सोमबार खुलामञ्चमा निकै खुलेकी थिइन्  "
	कानमा ढुंग्री गलामा तिलहारी  मखमली आङरे चोली र स्यामा फरिया मा सजिएकी विपाशा मोक्तान सोमबार खुलामञ्चमा निकै खुलेकी थिइन्  सामाखुसीकी  वर्षीया यिनी राजधानीमै हुर्किबढिन् मौलिक परम्परा र चाडपर्वको परिवेश खासै पाउन सकिनन्  धादिङबेसी पुख्यौली थलो भएकी यिनी पहिलोपटक गतवर्ष बुबा मिक्साङ लामा पर्यटन व्यवसायी र आमा माया का साथ ल्होछार महोत्सव हेर्न टुँडिखेल आएकी थिइन् सामान्य पहिरनमा उनी रोज मोक्तान इन्दिरा गुरुङ चन्द्रकुमार दोङ लगायत सेलो कलाकारको गीतमा खुट्टा पनि हल्लाउन भ्याएकी थिइन्   
	यसपटक म बेग्लै भएर आएकी छु किस्ट कलेज पढ्दै गरेकी विपाशाले स्टेजमा गाउँदै गरेका प्रदीप बमजनतिर हेर्दै भनिन् किनभने मैले आङरेस्यामा लाएकी छु  गतवर्षको महोत्सवमा आफ्नो उमेरका अन्य किशोरी मौलिक वेशमा सजिएर आएको र नाचेको लोभलाग्दो दृश्य देखेकी उनले यसपटक आफ्नो इच्छा पूरा गरेकी रहिछन्  उनको यो इच्छा पूरा गर्न उनलाई बुबाले सघाएका थिए शुक्रबार मात्रै भाटभाटेनी सुपरमार्केटमा तीन हजार तिरेर मौलिक वेश किनेकी थिइन्   
	अरू बेला खासै लाइँदैन उनले भनिन् चाडपर्वमा मात्रै त हो नि  पहिलोपटक मौलिक वेशमा सजिएकी उनले ल्होछार नयाँ वर्ष बारे भर्खरै बुझ्न थालेको बताइन्  तामाङ समुदाय सम्बद्ध विभिन्न संघसंस्थाहरू मिलेर वर्षेनि आयोजना हुने ल्होछार महोत्सवको उद्घाटनका लागि प्रधानमन्त्री बाबुराम भट्टराईको प्रतीक्षा भइरहेको बेला विपाशाले तामाङ समुदाय र ल्होछारसँग जोडिएको अर्को तितो यथार्थ बताइन्  उनलाई पुख्र्यौली घरमा समेत ल्होछार मनाएको अहिलेसम्म थाहा छैन  काठमाडौंमा बोर्डिङ पढेकी र व्यस्त आमाबुबाको एक्ली छोरीलाई संस्कृतिप्रति खासै चासो पनि भएन  खै हामीले मनाउनुपर्छ भन्छन् मौलिक खानेकुराको स्टल छेउ उभिँदै उनले भनिन् मैले त पोहोरबाट मात्रै थाहा पाएकी   
	विपाशाले यसो भन्दै गर्दा सहरमा विभिन्न थलोबाट आएका झाँकीले खुलामञ्चमा अनेक नृत्य देखाइरहेका थिए  कतै झाँक्री नाच कतै लामा नाच त कतै धादिङ रसुवा र नुवाकोटको तामाङ समुदायमा प्रचलित घोडचढी नृत्य  भीडका अलिक पर्तिर युवायुवतीहरू पछिल्तिरबाट एकआपसमा हात बाँधेर रसुवातिरै प्रचलित म्होन्दोमाया नाचिरहेका थिए उता टुँडिखेलमा भने मिस तामाङ  का सहभागीहरू मौलिक शैलीबाटै अआफ्नो ट्यालेन्ट सो गरिहेका थिए   
	यही भीडमा भेटिइन् सिन्धुली चियाबारीका असली तामाङ  डल्लुको एउटा गलैंचा कारखानामा सात वर्षदेखि काम गर्दै आएकी उनी साथीहरूसँग महोत्सव हेर्न आएकी थिइन्  पहेंलो टिसर्टमाथि कालो ज्याकेट लाएकी  वर्षीया असलीले अहिलेसम्म ल्होछारको बेला घर गएकी छैनन्  खै गाउँमा अहिलेसम्म मनाएको थाहै छैन गाउँकै स्कुलमा नौ कक्षासम्म पढेर सहर पसेकी उनले भनिन्् अचेलचाहिँ मनाउन थालेका छन् भन्ने सुनेकी छु   
	छेवैमा उभिरहेका सीता वाइबा साइँली तामाङ र शान्ति लामाले पनि त्यसै भनिन्  काभ्रेको नाल्दुम बालुवापाटीबाट ल्होछार महोत्सव हेर्नकै लागि साँखुको बाटो भएर बसमा आएका उनीहरूले पछिल्ला केही वर्षदेखि मात्रै आफ्नो गाउँमा ल्होछार मनाउन थालेको बताए  उता स्टेजमा राजनीतिक कुरा भइरहेको थियो र प्रधानमन्त्री बाबुराम भट्टराई आउँदै गरेको सूचना पटकपटक सुनिँदै थियो  पत्रकारिता र राजनीति शास्त्रमा स्नातक पढ्दै गरेकी  वर्षीया शान्तिले यही सन्दर्भलाई हल्का व्यंग्य गरिन्  मौलिकता जोगाउन चाडपर्व र संस्कृतिको प्रवर्द्धन गर्ने हो भाषण हैन उनले हाँस्दै भनिन् अरू बेला मान्छे जम्मा गर्न नसकेर होला कि   
	लामो प्रतीक्षापछि प्रधानमन्त्री आए उनले आयोजकको अपेक्षाअनुसार ल्होछार सम्वत्  लाई राष्ट्रिय सम्वत्को मान्यताका लागि पहल गर्ने आश्वासन दिए र गए  आआफ्नै पारामा ल्होछारको रौनकमा रमिरहेकाहरूलाई यसप्रति केही चासो नभएझैं लाग्थ्यो  उता मिस तामाङका प्रतियोगीहरू आआफ्नै धुनमा थिए  तामाङ संस्कृति र मौलिकतालाई नयाँ पुस्तामा प्रवर्द्धन गर्ने उद्देश्यसहित हुँदै आएको सौन्दर्य प्रतियोगितालाई यसपटक ल्होसारसँगै जोडेर टुँडिखेलमा उतारिएको थियो  सहभागीहरूले गीतनृत्य र अन्य सिर्जनात्मक प्रस्तुतिमार्फत ट्यालेन्ट सो राउन्ड फेस गरे  सन्ध्या तितुङ कुमारी गलान निर्मला थिङ मञ्जु गोले निशा थोकर लक्ष्मी घिसिङ आरती तामाङ कल्पना रुम्बा आसिका दोङ रस्मिला लामा प्रज्ञा दोङ ईश्वरी लामा साविता वाइबा सारिका लामा छिरिङ तामाङ विनीता थिङ सरिता तामाङ सुशीला दोङ सरिता घिसिङ सिर्जना तामाङ सुसली बमजन सुजाता घिसिङ सफलता पाखि्रन र सुमी मोक्तान यसपटकको मिस तामाङमा भिडिरहेका छन्   
	पछिल्लो समय नयाँ पुस्तामा मौलिकताप्रति मोह जाग्दै आइरहेको छ आयोजक नेपाल तामाङ कला संस्कृति केन्द्रका मिलन मोक्तानले भने यही मनोविज्ञान बुझेर यसपटक ल्होछारको प्लेटफार्म प्रयोग गरेका हौं   
	 
	 
	 
"
