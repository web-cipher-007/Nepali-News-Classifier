आइफामा फिलिपिनी फिल्मफरक फिल्मको स्वाद चाख्न चाहने दर्शकहरूले आइतबार अनामनगरस्थित आदिबासी फिल्म आरकाइभ आइफामा फिलिपिनी फिल्म बुसङ हेरे "
	फरक फिल्मको स्वाद चाख्न चाहने दर्शकहरूले आइतबार अनामनगरस्थित आदिबासी फिल्म आरकाइभ आइफामा फिलिपिनी फिल्म बुसङ हेरे  फिलिपिन्सबाट ओस्कार अवार्डका लागि समेत प्रतिनिधित्व गरेको फिल्म केही महिनाअघि राजधानीमा भएको अन्तर्राष्ट्रिय आदिबासी फिल्म महोत्सवमा समेत छनोटमा परेको थियो  औरस सोलिटोले निर्देशन गरेको दुई घन्टा लामो फिल्ममा फिलिपिन्सको आदिबासी पालवान समुदायले आफ्नो चिनारी खोज्ने क्रममा गरेको यात्रालाई देखाइएको छ   
	शरीरभर घाउ बोकेर जन्मेकी बहिनी पुनालाई प्राकृतिक उपचार हिलिङका लागि बोकेर हिँडिरहेको बेला आकादाङले बाटोमा तीन व्यक्ति भेट्छन् हराएको लोग्ने खोजिरहेकी युवती समुद्रमा डुंगा गुमाएको माझी र आफ्नै परिचय खोजिरहेको तन्नेरी  यी तीन पात्रमार्फत फिल्ममा हराएको संस्कृतिको जरा नैसर्गिक अधिकार र आत्मपहिचानलाई बिम्बात्मक रूपमा देखाइएको छ  हामी फरक फिल्मको बहस गरिरहेका बेला फिल्म प्रदर्शनपछि आइफाका संजोग लाफामगरले भने यस्तो फिल्मबाट धेरै सिक्न सकिन्छ  कथावस्तुलाई बुन्ने र चरित्र चित्रण गर्ने सवालमा यो फिल्म उत्कृष्ट छ  उनले यस्तै अनुभव आदानप्रदानका लागि आइफाले फेरि पनि हरेक आइतबार फिल्म शृंखला सुरु गरिएको बताए  फिल्म हेर्न  रुपैयाँ टिकट काटेर दर्जनौं युवाहरू पुगेका थिए  गत हप्ता सञ्चारकर्मी फूलमान बलको सेलफोन प्रदर्शनसँंगै सुरु भएको यो शृंखला निरन्तर जारी राख्ने संजोगले बताए   
"
