घलेगाउँमा फिल्मका कुराअन्नपूर्ण हिमशृखंलाको काखैमा रहेको घलेगाउँ पर्यटनका लागि प्रसिद्ध मानिन्छ  गुरुङ जातिको बाहुल्य रहेको बस्तीलाई होमस्टेले दक्षिण एसियाकै नमुना गाउँमा चिनाएको छ  तर यस पटक भने उक्त गाउँलाई स्वदेशी फिल्म निर्देशकहरू चिन्न जुटे "
	अन्नपूर्ण हिमशृखंलाको काखैमा रहेको घलेगाउँ पर्यटनका लागि प्रसिद्ध मानिन्छ  गुरुङ जातिको बाहुल्य रहेको बस्तीलाई होमस्टेले दक्षिण एसियाकै नमुना गाउँमा चिनाएको छ  तर यस पटक भने उक्त गाउँलाई स्वदेशी फिल्म निर्देशकहरू चिन्न जुटे  नेपाल चलचित्र निर्देशक समाजको अगुवाइमा झन्डै  फिल्मकर्मीहरूले घलेगाउँमा पाँचदिने कार्यशाला गरेका छन्  गत मंगलबार बेसींसहरमा औपचारिक उद्घाटन गरी सुरु भएको कार्यशाला सोमबार सकिएको हो   
	पर्यटन र संस्कृतिको खोजी गर्ने उद्देश्यले जातीयता र सिनेमा शीर्षकमा चलाइएको तेस्रो राष्ट्रिय फिल्म कार्यशालाका सहभागीले घलेगाउँको जातीय महत्त्वका साथै त्यहाँका सांस्कृतिक रीतिरिवाज र पर्यटकीय सम्भावनालाई झल्काउने विषयवस्तु समेटेर सर्ट फिल्महरू तयार पारेका थिए  सात समूहमा विभाजित सहभागीमध्ये पशुपतिनाथ समूहले तयार पारेको मन्सरी सर्ट फिल्म उत्कृष्ट ठहरियो  विश्वकै विदेशीलाई घरकै पाहुना बनाएर अतिथि सत्कार गर्ने घलेगाउँमा बस्ने एक दिदीभाइको वास्तविकतालाई मन्सरी मा उतारिएको छ  दुर्घटनामा परी हिँड्न नसक्ने बनेका दुवै दिदीभाइले एकै गाउँमा रहेर पनि आठ वर्षदेखि भेट्न नपाएको पीडालाई देखाइएको छ  फिल्मले निर्देशक समाजका तर्फबाट दस हजार रुपैयाँको प्रोत्साहन पुरस्कार पनि पाउने भएको छ  
	स्रोत व्यक्तिको रूपमा साहित्यकार आहुति र स्त्रिप्ट राइटर राजेश गोंगजू रहेको कार्यशालामा फ्रेमा पाहुना रिभोल्ट उत्तरकन्या अतिथिदेवोः भव लगायत फिल्मले त्यहाँको होमस्टे संस्कृतिदेखि धार्मिक विश्वासलाई विषयवस्तु बनाएका थिए  
	हाल फिल्मको स्त्रिप्ट लेखनमा समेत आफूलाई सक्रिय बनाएका आहुतिले कार्यशालामा सहभागी फिल्मकर्मी समक्ष सौन्दर्यताको मानकलाई नभत्काएसम्म जातीयताका मुद्दामा फिल्म बनाउन नसकिने तर्क गर्दै भने बाहुनक्षेत्रीका अनुहार र वर्णका आधारमा गरिँदै आएको सौन्दर्यताको व्याख्या परिवर्तन हुनुपर्छ  अर्को कुरा हामी जातीय समस्याको डरले फिल्ममा जातै नभएका पात्र उभ्याउँछौं जसले गर्दा उसको व्यवहार खुल्दैन  उनले बलिउड फर्मुलामा बन्ने फिल्मले दर्शक रुचिलाई समेत बिगारेको टिप्पणी गर्दै निर्देशकहरूलाई आफ्नै घरगाउँका मौलिक कथालाई विषयकरण गरेर पृथक बन्न पनि सुझाए  उनले पटकथामा चरित्र नलेखिनु नै अहिलेको प्रमुख समस्या रहेको झल्काए  अर्का स्रोतव्यक्ति गोंगजूले आफ्नै प्रारम्भिक प्रशिक्षार्थीले बनाएका दुई डकुमेन्ट्री सहित अरू विदेशी भाषाका दुई फिल्म पनि देखाएर त्यसको प्रस्तुतीकरण र कलात्मक पक्षमा बहस चलाएका थिए  गोंगजूले सृजनशीलता र स्रोतको उचित व्यवस्थापनले नै फिल्म राम्रो बन्ने तर्क राखेका थिए  सर्ट फिल्मका लागि जुटेका सहभागीलाई स्त्रिप्ट लेखनदेखि पोस्टप्रोडक्सनसम्म उनले मार्ग निर्देशन गरेका थिए  
	सोमबार बेसींसहरमै कार्यशालाको समापन गरिएको थियो  पाँच दिनसम्म घलेगाउँबासीको न्यानो बास पाएका सहभागीलाई मध्यरातमा बिचल्ली अवस्थामा उतारिएको थियो  भौगोलिक रूपमा कार्यक्रम स्थल रमणीय र अध्ययनमुलक रहे पनि फितलो आयोजनाले कार्यशाला खासै उपलब्धिमुलक हुन नसकेको अधिकांश सहभागीको गुनासो थियो  समापन कार्यक्रममा बोल्दै निर्देशक समाजका अध्यक्ष विमल पौडेलले तेस्रो संस्करणको अन्तर्राष्ट्रिय फिल्म कार्यशाला वैशाखभित्रमा दाङमा गर्ने प्रतिबद्धता जनाए  कार्यशालाबाट उत्पादित सात फिल्मलाई समापन कार्यक्रममा हेरिसकेपछि लमजुङ प्रमुख जिल्ला अधिकारी बाबुराम अधिकारीले फिल्म हेरेपछि घलेगाउँबारे अझ बुझ्न पाएको टिप्पणी गरे  घलेगाउँ पर्यटन विकास समिति अध्यक्ष प्रेम घलेले निर्देशकहरूले घलेगाउँलाई फिल्म मार्फत् संसारलाई चिनाउने अपेक्षा व्यक्त गरे  सहभागीहरू घलेगाउँका होमस्टेमा बसेका थिए  उचाइमा रहेको हिमाली गाउँमा अबेर साँझ पुगेका सहभागी फिल्मकर्मीलाई सांस्कृतिक कार्यक्रम गरी न्यानो स्वागत गरेका घलेगाउँबासीले बिदाईमा पनि गीत मार्फत नै भने सम्झना राखिदिनु है जीवनभरिलाई आज जानुहोस् भोलि त र्फकनुहोस् घलेगाउँलाई सम्झनुहोस्  
"
