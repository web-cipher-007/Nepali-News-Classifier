"इभानको क्यामेरा नेपाली दृश्य""यात्राका कठिनाइ जेजस्तो भए पनि प्रायः विदेशी पर्यटकको नजरमा नेपालको सौन्र्दय लोभलाग्दो छ  धार्मिक होस् या सांस्कृतिक प्राकृतिक अथवा विविधता झल्किने जनजीवन पर्यटकहरू खुलेर प्रशंसा गर्न थाक्दैनन्  ""
	यात्राका कठिनाइ जेजस्तो भए पनि प्रायः विदेशी पर्यटकको नजरमा नेपालको सौन्र्दय लोभलाग्दो छ  धार्मिक होस् या सांस्कृतिक प्राकृतिक अथवा विविधता झल्किने जनजीवन पर्यटकहरू खुलेर प्रशंसा गर्न थाक्दैनन्  रुसी फोटोग्राफर इभान कोजोरेजोभले यिनै लोभलाग्दो पक्षलाई आफ्नो क्यामेरामा कैद गरेर प्रदर्शनीमा ल्याएका छन्   
	दुई दशकदेखि यात्रा फोटोग्राफी गर्दै आएका उनले राजधानीको कमलपोखरीस्थित रुसी सांस्कृतिक केन्द्रमा द माउन्टेन्स् द्याट युनिट अस शीर्षकमा आफूले खिचेका तस्बिरमा सजाएका हुन्  रुसको राजधानी मस्कोमा तीन पटक एकल प्रदर्शनी गरिसकेका इभानको यो चौथो एकल प्रस्तुति हो  प्रदर्शनीमा प्रायः हिमाली भेकका तस्बिरहरू राखिएका छन्   
	अन्नपूर्ण रिजन शीर्षक अन्तर्गत खिचेका डेढ दर्जन तस्बिरमा उनले अन्नपूर्ण हिमालको सौन्दर्यलाई सूक्ष्म रूपमा पस्केका छन्  एउटै हिमशृंखलालाई पनि उनले फरक फरक समय पारेर फ्रेममा समेटेका छन् ती तस्बिरमा झल्किने फरक रंग र समयले फरकफरक भावको कथा भनेझैं लाग्छ  बिहानी घामको झुल्कोमा पहेंलै देखिने हिमालदेखि दिउँसो टन्टलापुरे तापमा पग्लिँदो हिमाल र गोधूली साँझको अस्ताउँदो दृश्यले सिंगो मान्छेको जीवन यात्रालाई कलात्मक र विम्बात्मक रूपमा पस्किन खोजेको झैं अनुभूति हुन्छ   
	एभरेस्टमकालु अन्तर्गतका तस्बिरहरू भने अन्नपूर्ण सिरिजभन्दा अलिक भिन्न देखिन्छन्  यस शृंखला अन्तर्गत उनी प्राकृतिक दृश्यसँगै जनजीवनतिर पनि केन्दि्रत भएका छन्  हिमाली भेगबाट भारी बोक्दै ओरालो लागेकी वृद्धा आमाको तस्बिरले हिमाली जनजीवनको कष्ठकर स्थिति झल्काउँछ  यो तस्बिरले मनमस्तिष्कमा जति दयनीय भाव उब्जाउँछ हिउँदको थुप्रो पग्लिएर ताल नदीको रूप लिएको सुन्दर दृश्यले उति नै रामोञ्चकता प्रदान गर्छ  हिमालको फेदमा पानीको सट्टा बालुवा र बगर बनेको दृश्यले चाहिँ वातावरण प्रदूषणले हिमशृंखलामा पारेको प्रभावलाई प्रस्ट्याउँछ   
	इभानले नेपाली अनुहारलाई पनि तस्बिर मार्फत देखाउने जमर्को गरेका छन्  काखमा बच्चा खेलाइरहेको तस्बिरले बच्चा र आमाप्रतिको भावनात्मक संवेदना औंल्याउँछ  च्याउजस्तै खुम्चिएको अनुहार बोकेको वृद्धले चुरोट सल्काउँदै मुस्कुराई दृश्य निर्दोष र लोभलाग्दो लागे पनि त्यसले ग्रामीण जनस्वास्थ्यप्रति व्यंग्य गर्छ   
	स्कुले बालबालिका मन्दिरको पूजा पञ्चेबाजामा नाच्दै गरेका दृश्य लगायतबाट पनि इभानले नेपाली सांस्कृतिकताको सौन्दर्य खोतल्ने प्रयास गरेका छन्  
"
