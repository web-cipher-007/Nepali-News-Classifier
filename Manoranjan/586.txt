"हिमाल जुन हाम्रो हैन"राजधानीबाट दुई तन्नेरी हिमालको तस्बिर खिच्नेगरी मोटरबाइकमा रसुवा पुग्छन् "
	राजधानीबाट दुई तन्नेरी हिमालको तस्बिर खिच्नेगरी मोटरबाइकमा रसुवा पुग्छन्  नेपालतिब्बत सिमाना रसुवागढी हुँदै पर्वततिर उक्लेका उनीहरूले आफूलाई चाहिएको हिमालको दृश्य त भेट्टाउँछन् तर स्थानीयले त्यो हाम्रो हैन चीनको हो भन्दा खिस्रिक्क पर्छन्  काठमाडौं फर्केपछि नपत्याएर ती युवक नापी विभाग पुग्छन् र अनुसन्धान गर्छन्  आफूले खिचेको तस्बिर र गुगल अर्थले देखाउने हिमाललाई दाँज्दा चीनकै भएको पत्तो लाग्छ  नापीले पनि त्यही पुष्टि  
	गर्छ  हिमाल खोज्ने यही यात्रालाई क्यामेरामा डकुमेन्ट्रीमा उतारेका छन् गणेश थापा जर्ज ले  
	वास्तवमा धेरैलाई हाम्रो उत्तरी सिमाना हिमाल हो भन्ने भ्रम छ हालै अनामनगरस्थित आदिवासी फिल्म अर्काइभमा देखाइएको नट योर माउन्टेन बारे निर्माता तथा निर्देशक गणेशले भने यही भ्रम निवारण गर्न डकुमेन्ट्री बनाएका हौं  हामी जति हिमाल देख्छौं ती सबै हाम्रा हैनन्  
	डकुमेन्ट्रीमा कर्ण देसार र गणेश स्वयंले यात्रा गरेका छन्  उनीहरू काठमाडौं त्रिशूली धुन्चे रसुवागढी हुँदै गत्लाङ र तारुचेसम्म पुग्छन्  तारुचे पुगेर तस्बिर खिच्दा मात्रै उक्त हिमाल चीनको भएको थाहा पाउँछन्  यात्राप्रधान डकुमेन्ट्री भए पनि गणेशले बाटामा भेटिएका विषयवस्तुलाई समेत सान्दर्भिक बनाउन खोजेका छन्  यात्राको कठिनाइ बाटोघाटोको दुर्दशा दुर्गमका नागरिकको पीडा पनि डकुमेन्ट्रीमा हेर्न सकिन्छ  
	यात्रा गत्लाङ पुगेपछि अलि अलमलिन्छ पुरानो यो तामाङ गाउँ ढुंगाले छाएको झुरुप्प प्राचीन बस्तीझैं लाग्छ  गत्लाङको पुरानो कला र जनजीवन पछ्याउँदै क्यामेरा लान वर्जित रसुवागढीको दृश्य समेत कैद गरिएको छ  हिडेन क्यामेरा पनि प्रयोग गर्यौं माई होम माइ रिलिजन डकुमेन्ट्री समेत बनाइसकेका गणेशले दाबी गरे त्यसपछि हामी तारुचेतिर उक्लियौं   
	तारुचेमा केही गाउँलेसँग उनीहरूले कुरा गरेका छन्  कुराकानीकै क्रममा उक्त हिमाल चीनतिर पर्ने थाहा पाएपछि दुवैजना राजधानी फर्की नापी विभाग  
	पुग्छन्  
	डकुमेन्ट्रीले आधुनिक नेपालको स्थापना पृथ्वीनारायण शाहको राज्य एकीकरण अभियान पछि भएको भोटनेपाल युद्ध र त्यही क्रममा चिनियाँहरू नेपालतिरको भूमिसम्म आइपुगेको सन्दर्भ भने खोतल्न सकेको छैन  न्यारेसन रहित डकुमेन्ट्री  मिनेट लामो छ  हामीले राष्ट्रियता र पहिचानको कुरा गरिरहेको बेला गणेशले भने नयाँ पुस्ताले हाम्रो भौगोलिक यथार्थ पनि थाहा पाउनुपर्छ   
	 
"
