बिजुक्छेको एकादेशको कथाराजनीतिमा नारायणमान बिजुक्छें रोहित साहित्यमा हरिबहादुर श्रेष्ठबाट चिनिन्छन्  उनै हरिबहादुरको कृति एकादेशको कथा लाई साझा प्रकाशनले बजारमा ल्याएको छ  "
	राजनीतिमा नारायणमान बिजुक्छें रोहित साहित्यमा हरिबहादुर श्रेष्ठबाट चिनिन्छन्  उनै हरिबहादुरको कृति एकादेशको कथा लाई साझा प्रकाशनले बजारमा ल्याएको छ  तीन वर्षअघि वर्कस् पब्लिकेसनले छापेको कथा संग्रहको साझाले दोस्रो संस्करण निकालेको हो   
	यसै अवसरमा मजदुर किसान पार्टीका अध्यक्षसमेत रहेका बिजुक्छेंले बिहीबार पुल्चोकस्थित साझा प्रकाशनको केन्द्रीय कार्यालय अवलोकन गरे  नेपाली भाषा साहित्यको विकासमा साझा प्रकाशनकोे महत्त्वपूर्ण योगदान रहेको बताउँदै उनले साझाको व्यवस्थापनमा सरकारले जिम्मेवारी वहन गर्नुपर्ने औंंल्याए  उनले पुराना स्तरीय साहित्यिक कृतिहरूको पुनः प्रकाशन गर्नसमेत सुझाए   
	प्रकाशनका अध्यक्ष एवं महाप्रबन्धक ममता झाले साझाको विकासमा सरकारी नीति नै बाधक भएको दाबी गर्दै प्रत्येक गाविसमा पुस्तकालय स्थापना हुनुपर्ने र पठक संस्कृति विकासमा सरकारले सघाउनुपर्ने बताइन्   
	सञ्चालक समिति सदस्य एवं साहित्यकार अनिल पौडेलले अध्यक्ष बिजुक्छेंलाई साझा प्रकाशनको सेयर सदस्य भएकोमा बधाई दिँदै संस्थाको सुदृढीकरणका लागि सहयोग गर्न अनुरोध पनि गरे  कृति प्रकाशनबापत सेयर सदस्य हुने साझाको प्रावधान छ   
	 
"
