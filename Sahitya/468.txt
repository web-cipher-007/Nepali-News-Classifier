छ दशकको प्रगतिशील यात्रा"प्रगतिशील लेखक संघ त्यस्तो संस्था हो जसको देशभरिका चालीसभन्दा बढी जिल्लामा शाखा छन् र झन्डै पाँच हजारभन्दा बढी सदस्य संख्या ""
	प्रगतिशील लेखक संघ त्यस्तो संस्था हो जसको देशभरिका चालीसभन्दा बढी जिल्लामा शाखा छन् र झन्डै पाँच हजारभन्दा बढी सदस्य संख्या  यो संस्थामा कम्युनिस्ट बाहुल्य भनिने देशका सबैजसो कम्युनिस्ट पार्टीसम्बद्ध संस्कृतिकर्मीहरू संगठित छन्  यस वर्ष यो संस्थाले  औं वर्ष पार गरेको छ  तर आलोचकहरूबीच प्रश्न बारम्बार उठिरहेकै छ कहाँ छ अहिले प्रगतिशील लेखक संघ  के गर्दै छन् वामपन्थी लेखकहरू  कुन कारणले उपस्थिति कमजोर भएको हो प्रगतिशील लेखक संघको  
	प्रगतिशील लेखक संघ जसलाई छोटकरीमा प्रलेस भनिन्छ  सालमा आजैका दिन असोज  गते साहित्यकार श्यामप्रसादको अगुवाइमा वीरगन्जमा स्थापना भएको थियो  स्थापनाकालदेखि नै यसले आफ्नो उद्देश्यमा सामन्तवाद र साम्राज्यवादविरोधी तथा नयाँ जनवादी संस्कृतिको पक्षधर विशेषतालाई अंकित गर्दै आएको छ  तर सांस्कृतिक क्षेत्रमा विद्यमान सामन्तवाद र साम्राज्यवादको न पुग्दो प्रतिवाद भएको देखिन्छ न योजनाबद्ध नयाँ सांस्कृतिक अभियान चलेको  प्रलेस उमेरले परिपक्व भइसकेको छ तर उसको हालत राम्रो छैन  आफ्नै कार्यालय भवन छैन भाडामा लिइएको साँघुरो कोठा हप्तामा तीन दिन मात्रै खुल्छ  नियमित कुनै प्रकाशन छैन वर्षमा एकदुईपटक प्रलेस नामको पत्रिका निस्कन्छ  यदाकदा पुस्तक र विशेषांकहरू प्रकाशित हुन्छन्  तर तिनको पनि कुनै नियमितता छैन   
	चुनौतीहरूका यी अनेक चाङबीच यसपटक कविबाहुल्य र सापेक्ष युवा पुस्ता यस संस्थाको नेतृत्वमा आएको छ  के गर्ने सोचिरहेको छ त नवौं सम्मेलन गत चैतमा सम्पन्न बाट चुनिएको नयाँ नेतृत्व  हाम्रो कार्यकालभरि तीन काम गर्ने सोचेका छौं प्रलेस महासचिव तथा कवि मित्रलाल पंज्ञानीले भने प्रगतिशील साहित्यको व्यवस्थित इतिहास लेखन आफ्नै जग्गामा भवन निर्माण र अन्तर्राष्ट्रिय सम्बन्ध विकास  यति गर्न सके नै धेरै ठूलो उपलब्धि हासिल हुन्थ्यो  यी तीन काम पनि कम चुनौतीपूर्ण भने छैनन्  अघिल्लो कार्यकालका अध्यक्ष घनश्याम ढकालले यिनै तीन सपना देखेका थिए  ढकालको अगुवाइमा प्रगतिशील साहित्यको इतिहास लेखनसम्बन्धी प्रस्ताव तयार भइसकेको थियो जग्गाका लागि सरकारी तहमा कुराकानी भएको थियो र अन्तर्राष्ट्रिय साहित्य सम्मेलनको योजना बन्दै थियो  पदमा बहाल हुँदाहँुदै ढकालको दुई वर्षअघि मोटरसाइकलको ठक्करबाट निधन भयो   
	श्यामप्रसाद भवानी घिमिरे आदिले स्थापना गरेको प्रलेसमा एकताका ताना शर्मा धर्मराज थापा कृष्णचन्द्रसिंह प्रधानजस्ता आफ्नो समयका र चर्चित लेखकहरू संगठित थिए  तर मुलुकमा पञ्चायती व्यवस्थाको आगमनसँगसँगै ताना शर्मा धर्मराज थापा आदिको प्रलेसबाट बहिर्गमन भयो  अनि लामो समय संस्था सुस्तायो   को दशकको उत्तरार्द्धतिर आएर पारिजात मोदनाथ प्रश्रति युद्धप्रसाद मिश्र गोविन्द भट्ट आनन्ददेव भट्ट निनु चापागाईं आदिको अगुवाइमा यसलाई फेरि जगाइयो  त्यसो त बहुदलकालमा प्रलेसमा संगठित भएका र नेतृत्वसमेत गरेका कतिपय स्रष्टाहरू पछिल्ला दिनमा फेरि यसका आलोचक हुँदै गएका छन्  स्वतन्त्र लेखनमा क्रियाशील वाम लेखकहरू खगेन्द्र संग्रौला नारायण ढकाल श्यामल विमल निभा आदि प्रलेसको गतिविधिबाट सन्तुष्ट छैनन्  मेरा तीन वर्ष बित्थाका कर्मकाण्डीय झ्याउलामा अल्भिएर बिते चौथो सम्मेलनपछि प्रलेस महासचिव भएका अहिलेका नामी लेखक खगेन्द्र संग्रौलाले आफ्नो कार्यकाल सम्भदै एक ठाउँ भनेका थिए संघमा खुट्टा तानातान कलह विग्रह सिवाय केही भएन  तसर्थ प्रलेसले चिन्तन र सिर्जनामा एउटा सिन्कोसम्म पनि भाँच्न पाएन  अहिलेका चर्चित युवा लेखक राजन मुकारुङ भने प्रलेसले नयाँ परिस्थितिमा नयाँ अभियान लिएर जानुपर्ने विचार राख्छन्  भन्छन् प्रलेस भनेको सर्वहारावर्ग सीमान्त तथा उत्पीडित वर्गको पक्षमा कलासाहित्यका माध्यमबाट संघर्ष गर्ने साझा संस्था हो  अब यो संस्था स्थानीय तहसम्म उत्पीडित वर्ग तथा जातिको पहिचान र मुक्तिका लागि अभियान लिएर जान जरुरी छ   
	कम्युनिस्ट पार्टीनिकट लेखकहरूकै निणर्ायक नेतृत्व रहने भए पनि विधानतः प्रलेसमा स्वतन्त्र प्रगतिशील लेखकहरू पनि आबद्ध हुन सक्छन्  नीतिमा सामन्तवादसाम्राज्यवादविरोधी लेखकलाई सदस्यता दिन सकिने व्यवस्था छ व्यवहारमा भने नेतृत्वचयन प्रमुख वामपन्थी सांस्कृतिक संगठनहरूबीचको सहमतिमा टुंग्याइन्छ  यस्तो परिपाटीले नेतृत्व लिन चाहने स्वतन्त्र वामलेखकहरूलाई विकषिर्त गरेको देखिन्छ  बरु लेखनमा प्रगतिशीलताको छनकै नआउने तर पार्टीमा पहुँच बनाएका कमजोर लेखक माथिल्लो तहमा पुगे भनेर आलोचना हुने गरेको छ  समालोचक डा सुकुम शर्मा भन्छन् प्रगतिवादी हुनु भनेको वर्गसमर्थक हुनु हो तर वर्ग धरातलै नभएका र आफूलाई बहुलवादी भन्ने व्यक्तिहरू नै प्रलेसको केन्द्रमा पुगेका छन्  माक्र्सवादी दर्शनसँग विमति जनाउने र उत्तरआधुनिकतावादका हाँगाहरू समाउने व्यक्ति नेतृत्वमा पुग्ने गलत प्रवृत्तिको विकास भएको छ  
	नाम चलेका थुप्रै प्रगतिशील लेखकहरू संगठनबाहिर छन्  अध्यक्ष तथा कवि अमर गिरी उनीहरूलाई पनि संगठित गर्दै लगिने बताउँछन्  कतिपय साथीहरू यसमा सहभागी हुनै नचाहेको देखिन्छ हामी उहाँहरूका गुनासा आलोचना र जायज कुरा सुन्दै संगठन सुधार गर्ने योजनामा छौं गिरीले भने  दुई कार्यकाल अध्यक्ष र एक कार्यकाल महासचिव भइसकेका माक्र्सवादी समालोचक निनु चापागाईं प्रलेसमा मोर्चागत सीमा भएको स्विकार्छन्  चिन्तनका दृष्टिले वर्गीय पक्षधरता नस्विकार्नेहरू त प्रलेसमा कोही छैनन् तर कतिपय साथीहरू माक्र्सवादी कति छन् भन्ने कुरा विचारणीय छ निनु भन्छन् प्रलेस  सालयता संयुक्त मोर्चाका रूपमा क्रियाशील छ मोर्चाको चरित्र यस्तै हुन्छ  नेपालमा सामन्तवादसाम्राज्यवादविरोधी लेखकहरू सबैभन्दा बढी पार्टीनिकट नै भएकाले प्रलेसमा पार्टीनिकट लेखकहरू बढी हुनुलाई उनी स्वाभाविक मान्छन्  निनुका अनुसार स्वतन्त्र लेखकहरू प्रलेसमा आबद्ध हुन कम रुचि राख्छन् अनि पार्टीसम्बद्ध लेखकहरू उनीहरूलाई संगठित गर्नमा कम तदारुकता देखाउँछन्  जसले गर्दा एकथरी संस्थापनजस्तो अर्कोथरि प्रतिपक्षजस्तो भूमिकामा छन्  र त आख्यानकार नारायण ढकाल प्रलेसकर्मीहरूलाई सरकारी माक्र्सवादी भन्दै आलोचना गर्छन् अनि आफू अराजक र नवमाक्र्सवादीको आलोचना खेप्छन्  
	हिजो जनताका पक्षमा लेखन र सडक दुवै क्षेत्रमा संघर्षरत प्रगतिशील स्रष्टाहरू नै यतिखेर बजारको प्याजी छातामुनि ओतिन पुगेका छन्  आफ्नो देशको यस्तै संक्रमणकालीन परिस्थितिमा झन्डै सय वर्षअघि सोभियत नेता लेनिनले साहित्यबारे भनेका थिए अहिले पुँजीवादी तौरतरिका त्यसको मुनाफाखोरी पुँजीवादी अखबारहरूको व्यावसायिकता पुँजीवादी साहित्यिक पदलोलुपता व्यक्तिवाद अभिजातवर्गीय अराजकता तथा मुनाफाको दौड चलिरहेको छ यसको विपरीत हामीले समाजवादी र सर्वहारावर्गीय पार्टी साहित्यको सिद्धान्तलाई अघि बढाउनु आवश्यक छ  भारतमा प्रगतिशील लेखक संघ स्थापना गर्दा प्रेमचन्दले पनि यसै भनेका थिए अब साहित्य केवल मन बहलाउने चिज होइन मनोरञ्जनबाहेक यसको अरू पनि केही उद्देश्य हुन्छ अबको साहित्यले केवल नायकनायिकाको संयोगवियोगको कथा सुनाउँदैन बरु जीवनका समस्याहरूमाथि विचार गर्छ र तिनको हल गर्छ   
	साहित्यका क्षेत्रमा मुनाफाको दौड नेपालमा पनि चलेको छ साहित्यलाई मन बहलाउने चिज पनि यहाँ बनाइएकै छ तर प्रगतिशील आन्दोलनको जनपक्षीय स्वरलाई प्रलेसजस्तो छ दशकको विरासत भएको संस्थाले मुखर बनाउन सकेको छैन  हालै काठमाडौं जिल्ला अध्यक्ष चुनिएका युवानिबन्धकार माधव ढुंगेल भने उत्साही सुनिए हामीले यसपटक प्रतिध्रुवीय साहित्यसंस्कृतिको चिरफार गर्ने कार्यक्रमहरू तय गर्दै छौं  काठमाडौं शाखाले प्रलेसमा युवा लेखकहरूलाई संगठित र परिचालित गर्ने योजना बनाएको छ  छ दशक लामो प्रलेसको आगामी यात्रा कतातिर कसरी तय हुन्छ त्यो प्रलेसकर्मीका मौखिक प्रतिबद्धताबाट होइन व्यावहारिक कार्यान्वयनका तहबाट नै भविष्यमा प्रस्ट हुनेछ   
	
"
