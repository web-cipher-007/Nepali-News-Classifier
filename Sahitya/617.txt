नैतिकता खोज्दै कलाकार"दुई वर्षअघि फागुनको अन्तिम साता एक हूल चित्रकारहरू काभ्रेको पर्यटकीय थलो धुलिखेल डाँडामा थिए  उनीहरू त्यहाँबाट देखिने मनोरम जुगल हिमाल महाभारत शृंखला र हुस्सुको मैदान बनेको पाँचखाल उपत्यकाको सुन्दर दृश्यको स्वाद लिन पुगेका थिएनन् ""
	दुई वर्षअघि फागुनको अन्तिम साता एक हूल चित्रकारहरू काभ्रेको पर्यटकीय थलो धुलिखेल डाँडामा थिए  उनीहरू त्यहाँबाट देखिने मनोरम जुगल हिमाल महाभारत शृंखला र हुस्सुको मैदान बनेको पाँचखाल उपत्यकाको सुन्दर दृश्यको स्वाद लिन पुगेका थिएनन्  प्रकृति भनेपछि हुरुक्कै हुने कलाकारहरू नैतिकताको खोजी मा त्यहाँ पुगेका थिए  मुलुकको पछिल्लो राजनीतिक तथा सामाजिक बेमेल र समस्याका कारण समाजमा नैतिकतामा ह्रास आएको भन्दै दुई दर्जन नाम चलेका चित्रकारहरूले धुलिखेलमा दुई दिन बहसविमर्श गरे अनि तिनलाई आआफ्ना सिर्जनामा उतारे  ठीक त्यहीबेला सहरमा भने अस्वस्थ सत्ता संघर्षका कारण नेताहरूले संविधान बनाउन नसकेर प्रशासकलाई मुलुक सुम्पिने तयारी भइरहेको थियो   
	वास्तवमा नेपाली समाज संस्कार राजनीति र दैनिक जीवनबाटै नैतिक लोप भएर गएको छ त्यसको दुई वर्षपछि ललितपुरस्थित आर्टिस्ट प|ुफ ग्यालरीमा सुरु भएको प्रदर्शनीमा चित्रकार रागिनी उपाध्यायले भनिन् त्यही भएर कलाकारहरूले कम्तीमा पनि सकारात्मक सन्देश निर्माण गरेर नैतिकता प्रवर्द्धन गर्न खोजेका हौं  धुलिखेलमा कोरेका तिनै चित्रहरूको प्रदर्शनी यतिबेला आर्टिष्ट प|ुफ ग्यालरीमा जारी छ सर्च फर इथिक्स शीर्षकमा  प्रदर्शनीको उद्घाटन गरेका थिए राष्ट्रकवि माधवप्रसाद घिमिरेले  समाजमा सन्देश छर्न कला र साहित्यको अब्बल माध्यम रहेको दाबी गर्दै उनले भने चित्र साहित्यभन्दा अझ बलियो विधा हो  बीपी कोइराला नेपाल भारत फाउन्डेसनसँगको सहकार्यमा भएको कार्यशालामा कोरेका चित्रहरू नियाल्दै उनले आचरणसँगै नैतिकता जोडिएको हँुदा बोलीभन्दा व्यवहारमा सुधार ल्याउन जरुरी रहेको सुनाए   
	प्रदर्शनीमा राखिएका चित्रमा विभिन्न कलाकारले आआफ्नै बुझाइ र शैलीमा नैतिकताको खोजी गरिरहेका छन्  रागिनीको चित्र आध्यात्मिक देखिन्छ  उनले हिन्दु मिथहरूमार्फत आधुनिक समाजमा नैतिकताको वकालत गरेकी छन्  हनुमान आकृतिमा कालो आकाशमा उड्दै केही खोजिरहेको दृश्य देखिन्छ उनको क्यानभासमा  कालो अनैतिकताको संकेत हो रागिनीले भनिन् धर्मको सहाराले नैतिकता खोजौं भन्न खोजेकी हुँ मैले  फाउन्डेसनकी बोर्ड सदस्यसमेत रहेकी रागिनीले समाजलाई सकारात्मकतर्फ लैजान नैतिकता चाहिने बताइन्   
	एससी सुमन र श्याम सुन्दर यादवले मिथिला शैलीका चित्रमार्फत नैतिकता खोजेका छन्  क्यानभासबाट मिथिला दृश्यहरू छरपस्टिँदै गएको अवस्थाले समाजको संस्कृतिमा विकृति फैलिँदै छ भन्ने संकेत गर्छ  श्यामसुन्दरले चाहिँ ब्रह्मा विष्णु र महेश्वरलाई मिथिला फ्युजनमा उतारेका छन्  सुनीता राणा र तीर्थ निरौलाको चित्रले महिला आकृतिलाई विम्ब बनाएर नैतिकताको खोजी गरेका छन्   
	अर्धनग्न युवती कालो रंगले पोतिँदै गएको दृश्य सुनीताको चित्रमा छ जुन एकदमै विम्बात्मक लाग्छ  तीर्थले स्त्री पाठेघरमा माछाको चित्र कोरे  आशा डंगोलले न ग्यास छ न पेट्रोल शीर्षकको समाचारपत्र काटेर क्यानभासमा कोलाज गरेका छन् जसले समकालीन समाजको समस्या औंल्याउँछ   
	विपना महर्जनले नैतिक आचरण विकासका लागि पहिला आफैंबाट सुरु गर्नुपर्ने भाव चित्रमा उतारेकी राखिन्  आफ्नै पोट्रेट कोरेर उनले कालो भागबाट नीलो भागमा बढ्दै गरेको दृश्य चित्रमा निर्माण गरेकी छन्  प्रदर्शनीमा रमेश खनाल बुद्धि गुरुङ चन्द्रा श्रेष्ठ ज्योति गुरुङ किशोर नकर्मी लोक चित्रकार नगेन्द्रप्रसाद पौडेल रिता मानन्धर संगी श्रेष्ठ वीरेन्द्र प्रताप सिंह प्रमिला बज्राचार्य दीपेन्द्र लामा डब्बु क्षत्री लगायतका चित्र छन्  प्रदर्शनी एक साता जारी रहनेछ  
"
