सुनिए पाका स्रष्टाउनी ह्रिलचियरमा बसेर कविता सुनाइरहेका थिए  उनका कविताले भने साहित्य पारखी दर्शकश्रोतालाई मन उद्धेलित पारिरहेको थियो "
	घेरा फाटेको टोपी 
	फेर मैलिएको दौरा 
	घुँडा खुइलिएको सुरुवाल 
	राष्ट्रिय पोसाक लगाएको 
	एउटा नागरिक 
	नतमष्तक ढोगिरहेछ मानचित्र 
	र भक्कानिएर मागिरहेछ 
	आफ्नो इष्टदेवतासँग 
	गाँस बास र एकधरो कपास 
	अफसोस् 
	उनी ह्रिलचियरमा बसेर कविता सुनाइरहेका थिए  उनका कविताले भने साहित्य पारखी दर्शकश्रोतालाई मन उद्धेलित पारिरहेको थियो  साहित्यकार विजय बजिमयले एउटा नागरिकको प्रतीकात्मक कथाव्यथा समेटिएको इष्ट देउता शीर्षकको कवितामार्फत मुलुकको राजनीति समाज र सत्ताप्रति व्यंग्य कसिरहेको बेला सर्वनाम थिएटरमा शनिबार अपराह्न ताली बजाउनेहरू थुप्रै थिए  पञ्चायतकालको अनुदार समय पनि रचनामार्फत आफूलाई प्रजातन्त्रको पक्षमा उभ्याएका यी स्रष्टाले यसपालिको हामी ः कवि र कविता शृंखला पनि यस्तै भाव र विम्बका रचना सुनाए   
	लुनकरणदासगंगादेवी चौधरी साहित्यकला मन्दिर र सर्वनामले हरेक महिनाको पहिलो दिन गर्दै आएको कार्यक्रमको  औं शृंखलामा विजय बजिमय र साहित्यकार पूर्णविराम थिए  संयोग के भने यी दुवै स्रष्टाका रचना राजनीतिक चेतसहितका हुन्छन्  
	पञ्चायतको बेला यस्ता साहित्य रचना पनि निकै कठिन काम थियो विजय भन्दै थिए  प्रजातन्त्रका लागि साहित्यमार्फत गरेका संघर्षहरूको अनुभवसमेत सुनाउँदै सुरुको आधा घन्टा उनी प्रस्तुत भएका थिए  कारावास सूर्यमान नारा लगाइरहेछ आमा इष्ट देउता प्रजातन्त्रको भित्तो युद्ध रोक युद्ध रोक मृत लगायतका कवितामा उनले दर्शकको पनि राम्रै साथ पाए  कवितासँगै मिसाएर उनले मुक्तक र गजल पनि सुनाउन भ्याए   
	यसपछि प्रस्तुत भएका पूर्णविरामले मुलुकको राजनीतिसँगै पछिल्लोपटक मुलुकले खेपेको सशस्त्र संघर्षसित जोडिएका रचनाहरू सुनाए  प्रगतिशील साहित्यका पाका यी धरोहरले सशस्त्र द्वन्द्वका  
	समय अनेक प्रताडनासमेत खेप्नुपरेको थियो  राजनीतिबाहेक सबै कुरा भ्रम हुन् भन्दै सेतो  
	टोपी र नीलो धर्के सर्टमा प्रस्तुत भएका उनको  
	वाचन शैली पनि मनछुने थियो   
	प्रायः उनले कहीँ न कतै सशस्त्र द्वन्द्वको पृष्ठभूमि जोडिएका राजनीतिक भावकै सिर्जना सुनाए  केदार मर्यो कवितामा उनी भन्दै थिए  
	शिरदेखि पैतालासम्म आगो नै बोकेर केदार मर्यो 
	धेरैले देखेका सपनाको कुम्लो बोकेर नै केदार मर्यो 
	अलङ्कारका निम्ति मात्र दैडिनेहरूलाई समेत 
	कहीं कतै छिर्की नहालीकनै केदार मर्यो 
	उनले सुनाएका सत्ताको माद जमुना बहिनी अब मैले कसको के कुरा गर्नु  अनौठो छ नयाँ वर्ष फलामको खानीबाट खोर्सानी बारीमा मल्लको झ्यालबाट मान्छेको बयान लगायतका कविताहरू मनछुने थिए   
	प्रस्तुतिमा जोसिलोपन ठट्यौलो र रमाइला स्वभावका उनले पानीको चुस्कीसँगै आधा दर्जन बढी कविता सुनाए  सर्वनामका तर्फबाट अशेष मल्लले कविद्वयलाई खादा लाएर कार्यक्रमको सुरुआत गरिएको थियो   
	कार्यक्रमले पुराना र नयाँ पुस्तालाई एकसाथ एकै थलोमा समेट्ने र सिर्जनाहरूको रसास्वादन गर्ने महत्त्वपूर्ण अवसर पनि जुराएको छ कार्यक्रमबारे मल्लले भने  कार्यक्रम संयोजन गरिरहेका स्रष्टा राजेन्द्र सलभले चाहिँ नेपाली साहित्यको पुस्तानुभव साट्न यस्ता मञ्चहरू महत्त्वपूर्ण हुने दाबी गरे   
	 
	 
	 
"
