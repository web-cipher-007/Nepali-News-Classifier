पुलिस आयो पुलिस आयो               "पहिलोपटक गोवा भ्रमण हुँदै थियो  तीनजनाको टोली  हामीसँग उत्साह थियो उमंग थियो  जोस जाँगर कौतूहल समय पैसा सब थियो  यदि केही थिएन त त्यो योजना थिएन  र योजना नहुनुको परिणाम कस्तो हुँदो रहेछ  त्यो रातले हामीलाई मनग्गे सिकाएर गयो ""
	पहिलोपटक गोवा भ्रमण हुँदै थियो  तीनजनाको टोली  हामीसँग उत्साह थियो उमंग थियो  जोस जाँगर कौतूहल समय पैसा सब थियो  यदि केही थिएन त त्यो योजना थिएन  र योजना नहुनुको परिणाम कस्तो हुँदो रहेछ  त्यो रातले हामीलाई मनग्गे सिकाएर गयो  
	मठगाउँ स्टेसनसम्मको टिकट छ  ट्रेन तालिकाअनुसार रातको सबा आठ बजे ओराल्नेछ  तर बिहान सबा सातमा मुम्बईको दादर स्टेसनबाट चढेको ट्रेन चार बज्दा रत्नागिरि मात्र पुगेको छ  गर्मी नै भए पनि मुम्बईबाट गोवा जाँदाको रेलमार्गले नेपालको हाइवे याद दिलाउँछन्  अर्थात् हरियालीसँग प्रचुर मात्रामा साक्षात्कार गर्न पाइने रुट  यसभन्दा अगाडिका ठाउँ त जम्मै मरुभूमितुल्य  आफ्नै झोलाको आडमा मुन्तिरको बर्थमा अढेस लागेर म बसेको छु   
	एउटा श्याम वर्णको व्यक्ति आएर सोध्छ कहाँ उत्रने  
	मठगाउँ मेरो उत्तर संक्षिप्त हुन्छ  
	कहाँ बस्छौ  ऊ फेरि सोध्छ  
	थाहा छैन  फेरि अर्को संक्षिप्त उत्तर  
	हाम्रो चैँ पञ्जिममा बस्ने योजना छ  मैले नसोधीकनै ऊ भन्छ  
	ए  एउटा अरुचिपूर्ण उत्सुकता देखाउँछु मनमनै मैले के गर्नु त को भावलाई मनभित्रै थुन्दै  
	ऊ बोल्दै जान्छ  गोवामा सबभन्दा बस्न उचित ठाउँ पञ्जिम हो होटलहरू पनि सजिलै पाइन्छन्  फेरि पञ्जिम नर्थ गोवा र साउथ गोवा दुवै ठाउँ बीचमा पर्छ त्यसैले घुम्न सजिलो हुन्छ  मैले भन्या मान्छौ भने तिमीहरू पनि पञ्जिममै बस  
	म एकफेर मुस्कुराइदिएँ  त्यो केटो आफ्नै बर्थमा गयो र एउटा कान्धा भाजी बेच्ने रेलवे कर्मचारीसँग दस रुपियाँको कान्धा भाजी किनेर खान थाल्यो  
	सवा आठमा पुर्याउने भनेको मठगाउँ स्टेसन पुग्दा साढे दस बज्यो  यहाँ जाने उहाँ जाने भन्ने निश्चित योजना नभए पनि हामीले कम्तीमा यो चैँ निक्र्योल गरिसकेका थियौँ कि स्टेसनबाट नजिकै पर्ने बीचमा गएर कुनै एउटा औसत होटल खोजेर बस्ने र आधा रातसम्म समुन्द्रको चिसो हावा र किंगफिसर बियर खाँदै टहल्ने  त्यस क्रममा हामीले यो पनि पत्ता लगाइसकेका थियौँ कि मठगाउँबाट सबभन्दा नजिकै पर्ने कोल्वा बीच हो  स्टेसनबाट बाहिर निस्किनासाथ अटो र ट्याक्सीवालाहरू पिछा गर्न थालिहाले  तिनैमध्ये एउटा अटो पक्रियौँ र कोल्वातर्फ लैजान भन्यौँ  
	अटोवालाले जाँदा जाँदै बीच बाटोमा सोध्यो होटल बुक गर्नुभा छ  
	हामीमध्ये एकजनाले बोल्यौँ छ  
	धन्न त्यो अटोवालाले कुन होटल भनेर सोधेन  
	हामीले यसो भन्नु जरुरी थियो  नत्र अटोवालाहरू आफ्नो कन्ट्याक्ट भएको होटलमा लगेर भारी कमिसन खान माहिर हुन्छन्  आफ्नै अनुकूलतामा आफू अनुरूपको होटल खोजेर बस्न चाहन्थ्यौँ  
	अटोवालाले कोल्वाको अटो स्ट्यान्डमै लगेर अटो रोक्यो   किलोमिटर दूरीको  रु ठटायो  
	अनि हामी भौतारिन थाल्यो कोल्वाका गल्लीहरूमा  पहिलो चरणमा दुई तीनवटा होटल सोधियो  उनीहरूले खाली नभएको बताए   बज्ने तरखर हुँदै थियो  भोकले सातो जाने बेला भैसकेको थियो  भारी न भारी ब्याग बोकेर लटरम्म फल फलाएर प्रशस्त झुकेको कुनै वृक्षको हाँगोझैँ हामी तीन असहाय कृश प्राणी कुप्रेर हिँडेका थियौँ   
	जेसुकै होस् अब पहिला केही खाने कामचैँ गरौँ  मैले भनेँ  
	होटल खोज्दा खोज्दा लखतरान उनीहरूलाई कसैले खाने प्रस्ताव गरिदेओस् झैँ लागेको रैछ  किनकि खाने भन्नेबित्तिकै सबैको अनुहार एकाएक बादल पन्छाएर अनावरण भएको चन्द्रमा झैँ उद्भाषित भो  
	एउटा शेरएपञ्जाब नामक होटल हामीले फेला पार्यौँ  
	त्यहाँ गएर बस्दै गर्ने क्रममा होटलवाला र वेटरले हामीलाई एलियनलाई झैँ सम्पूर्ण अचम्मित हुँदै घुरेर हेर्यो  हामीले केही असहज फिल गर्यौँ  
	शेरएपन्जाबमा खाना खाइसक्दा पौने एक बज्यो  
	एक बजे त हाम्रो होटल बन्द हुन्छ  वेटरले हामीलाई भन्यो   
	एक बजे हाम्रो होटल बन्द हुन्छ अर्थात् त्यसउप्रान्त तिमीहरू यहाँ बस्न पाउनेछैनौं  हामीले यस्तो अर्थ लगायौँ  हामी त्यहाँ थप बस्नेवाला थिएनौँ पनि  होटल खोज्न हिँड्नु जो थियो  
	फेरि एक राउन्ड होटल खोज्न भनी हिँड्यौँ  अधिकांश होटलवालाहरू सोध्थे बुकिङ छ  
	हामी बल्ल अलि अलि कुरा बुझ्न थालिसकेका थियौँ  पाँच सातवटा ठाउँमा सोधिसकेपछि हामी कम्तीमा यतिचैँ विश्वस्त भयौँ कि अब कोल्वामा कहीँ पनि होटल पाइनेवाला छैन  
	साढे एक बजिसकेको थियो  चकमन्न थिए सडक र गल्लीहरू  केही कुकुरहरूको भुकाइ फाटफुट आवत जावत गर्ने मोटरबाइक र गाडीहरूको आवाज अनि स्टि्रट लाइटको चहकबाहेक कोल्वा भरखर सम्भोग गरेर पतिको अँगालोमा लामो सास फेरिरहेकी स्त्रीझैँ पूरै निःशब्द र निस्तेज लाग्थ्यो  खोइ हामीले खोजेको  
	गोवाको नाइट लाइफ  अन्त जहाँ पायो त्यहीँ त जो पायो त्यही मान्छे बस्छन्  टुरिस्ट भएर घुम्न निस्केपछि त बीचमा बस्नुपर्छ गोवा आएर बीचमा नबस्नु भनेको पोखरा गएर लेकसाइडमा नबस्नुजस्तै हो भन्नेजस्ता हाम्रो मान्यतालाई त्यहाँ बितिरहेको प्रत्येक पलले लोप्पा ख्वाइरहेको थियो  
	कतै होटल नपाएपछि हामी समुद्रको बीचमा गयौँ  त्यहाँ हलुको किसिमको चहलपहल थियो  समुद्रबाट चिसो हावा आइरहेको थियो  एउटा नरिवलको रूखको आडमा बालुवाको थुप्रोमाथि तन्ना ओछ्याएर आआफ्नो ब्यागलाई सिरानी बनाउँदै हामी सुत्न लाग्यौँ   
	के गनायो यहाँ  हामीमध्येको एउटाले नाकलाई पूरै सक्रिय बनाउँदै सुँघ्दै प्रश्न गर्यो  
	तीनैजना तालिम प्राप्त कुकुरझैँ सुँघ्न लाग्यौं  
	ठीक त्यसै बेला हामीभन्दा पछिल्तिर एउटा कुकुर खुट्टो उचालेर पिसाब फेरिरहेको दृश्य देख्यौँ  हत्त न पत्त उठेर अर्को नगन्हाउने ठाउँ खोजेर तन्ना ओछ्याएर डेरा जमायौँ  दस पन्ध्र मिनेट पनि भएको थिएन उँघ्न थालेको दुईजना पुलिसहरू सिठी बजाउँदै आएर हामीलाई उठाएर खेदे  राति बीचमा कसैलाई पनि बस्न दिइँदो रहेनछ  हामी फेरि अलपत्र  दुई बजिसकेको थियो  अब तीन घन्टा जतिमा त उज्यालो पनि हुँदो हो  अब जे जस्तो हुन्छ यसैगरी हल्लिएरै रात बिताउँ भन्नेमा हामीले एकआपसलाई कन्भिन्स गर्यौँ  गह्रौं झोला बोकेर हामी सडक सडक हिँड्न लाग्यौँ  
	केही पर पुगिसकेपछि सडकको किनारमा एउटा बस्नेसम्मको ठाउँ देखियो  गह्रौँ झोला बोकेर यताउता गरिरहेकाले थाकेर चुर भइसकेका थियौँ हामी  थुचुक्क बसेको पाँच मिनेट पनि भएको थिएन  परबाट एउटा गाडी आयो  त्यो पुलिसको जिप हाम्रो अघिल्तिरै रोकियो   
	पुलिसहरूले केही सहयोग गर्लान् कि  मनभित्र थोरै आस पलायो  
	पुलिसहरूले सोधे हामी किन त्यहाँ त्यस अवस्थामा  
	हामीले सम्पूर्ण यथार्थ विवरण सुनाइदियौँ  
	केही सहयोग गर्लान् कि भनेको त उल्टै झपारे पो हे मूर्खहरू  होटल रिजर्भ नगरी किन आयौ यहाँ  यस्तो पिक सिजनमा  अब हामीलाई केही थाहा छैन  हामी राउन्ड लगाइरहेका छौँ  अर्कोचोटिको राउन्डमा आउँदा तिमीहरू यहाँ देखिनु हुन्न  यहाँ यस ठाउँमा मात्र होइन वरपर बाटोमा कतै देखिनु हुन्न  देखियौ भने हुल्दिन्छौँ भित्र  
	कहाँ जाऔँ त हामी  हामीले एकै मुखमा भन्यौँ  
	जहाँसुकै जाओ  कुनै होटलको करिडोरमा सुत्न देओ भन  कसै न कसैले देलान्  तर यसरी फुटपाथमा देखियौ भने हुल्दिन्छौँ  
	हाम्रो सातोपुत्लो उड्यो  कहाँ केही सहयोग गर्ला भनेको उल्टै हवालातमा हाल्दिन्छु भनेर थर्काएर गयो  त्यो पनि परदेशमा  हामी मुतको पहिरोमा परेका कमिलाझैँ आत्तिन लाग्यौँ  तिनीहरूको अर्को राउन्डको गस्ती कतिखेर आइपुग्ने हो  त्योभन्दा पहिल्यै कम्तीमा त्यो ठाउँबाट चैँ रवाना हुनु थियो  जुरुक्क उठेर अन्धाधुन्ध हानियौँ चैतमासको बतासझैँ  लखेटिरह्यौँ परिस्थितिको निर्मम प्रहारद्वारा सुकेको पातसरी  कहाँ पुगिने हो केही थाहा छैन   
	भाग्यौँ कस्सिएर कुनै अपराधीझैँ  सब चकमन्न छ  बीचमा एउटा पब हाउस खुला थियो  पूरै कोल्वाभरिमा चौबीस घन्टा खुल्ने पसल त्यही एउटा थियो  हिँड्दा हिँड्दै हामीले एकअर्कालाई प्रश्न गर्यौँ बाँकीको तीन चार घन्टा पब हाउसमा गएर केही पिउँदै किन नबिताउने  
	तर यो प्रस्ताव तुरुन्तै खण्डित भो बिहानसम्म पब हाउसमा बिताएर लौ पुलिसबाट त जोगिएलाउँ  तर त्यसपछि मातेको सुरमा होटल कहाँ खोज्दै हिँड्ने  अनिदो रातको ह्याङ्ओभरमा थप मदिराको ह्याङ्ओभर मिसिएको शरीरलाई अर्को दिन सकुशल कहाँ लगेर व्यवस्थापन गर्ने  त्यसपछि हामीले पब हाउसवाला कन्सेप्ट त्यागिदियौँ  
	करिब दस मिनेटजति कस्सिएर हिँडिसकेपछि एसबीआई बैँक भएको चोकमा पुगियो  त्यहीँ एउटा सानो पर्खालजस्तो थियो त्यसैमा आड लगाएर बसियो  झोलाबाट एउटा बर्को झिकेर ओढेँ  फाटफुट गाडीहरू आवतजावत गरी नै रहेका थिए   
	हामी जहाँ उँघेर बसेका छौँ त्यहाँबाट पचास मिटरजति अगाडि एउटा लामो बस पार्किङ गरिएको देखें  दिमागमा एउटा आइडिया फुर्यो  बस नजिकै गइयो र भित्र बसेको चालकलाई भनियो के तपाइँ हामीलाई दुई तीन घन्टाको लागि बसभित्र सुत्ने अनुमति दिन सक्नुहुन्छ  
	चालकले मानेन  
	बरु सय पचास हेछौँ नि हामी   
	अहँ हुँदैन  
	दुई तीन सय नै दिउँला  
	अहँ हुँदैन  
	मोरा जति दिए पनि नमान्ने नै रैछ भन्ने ठहर गरेर हामी पुनः यथास्थानमा गएर बस्यौँ  आइडियाले फेरि लोप्पा खायो  
	एसबीआई बैँकको पर्खालमा हामी लखतरान शरीर लगेर पार्किङ मात्र के गरेका थियौँ पर केहीबेर अघि हामी पुलिसद्वारा लखेटिएको ठाउँबाट एउटा गाडी आइरहेको चाल पायौँ  मन ढक्क फुल्यो  साउतीजस्त्ाो स्वरमा मैले भनेँ ल बरबाद  पुलिस आयो  
	हामी बडो सतर्क भई सास पनि यथेष्ट नफेरी जीउ रत्तिभर पनि हलचल नगरी कक्रक्क परेर कान ठाडा पारेर एक किसिमले आत्मसमर्पणको मुद्रा लिएर बसिरह्यौँ  जिप जतिजति नजिक आउँथ्यो हाम्रो मुटुको ढुकढुकी उतिउति बढ्दो थियो   
	केही बेरपछि पत्ता लाग्यो कि त्यो जिप पुलिसको नभई प्राइभेट रैछ  त्यो जानासाथ हामीले एउटा लामो सास तान्यौँ  जीउ तनक्क तन्कायौँ  एक अर्कालाई यो मूला त्यस्सै डराउँछ को भावले हेर्यौँ  
	तर त्यसको पाँच मिनेट पनि नबित्दै त्यसैगरी अर्को गाडी आउँथ्यो  अनि हामी उसैगरी आतिन्थ्यौँ  शरीर सास र मनस्थितिलाई उही अघिको झैँ अवस्थामा ल्याउँथ्यौँ  एकपटक त्रसित आवाजमा पुलिस आयो पुलिस आयो भन्थ्यौँ  तर त्यो गाडी पुलिसको नभई अरू कसैको हुन्थ्यो  हामी धेरैपटक फोकटमा त्यसै आत्तिरह्यौँ  सानामा खेलेको चोरपुलिसको खेलझैँ चलिरह्यो रातभर  
	एकपटक त साँच्चै पुलिसकै जिप आयो  एउटा कुरा के भने जतिवटा गाडी आए पनि हामीले हाम्रो सम्पूर्ण अवस्थालाई भने पुलिस नै आएको मानेर त्यसैअनुरूप तुल्याइरहेका थियौँ  कुनै पनि गाडीको आगमनलाई हामीले नजरअन्दाज गरेनौँ  झन् यसपटक त करिब दुई सय मिटर परबाटै त्यो पुलिसको गाडी भनेर छुट्टसिकेको थियो  हामी थप सतर्क भयौँ  
	तर त्यो जिपमा अरू नै पुलिस थिए  एकपटक पुलुक्क तिनीहरूले हामीलाई हेरे अनि केही नभनी आफ्नो बाटो लागे  यता हामी एउटै बर्कोमा तीनजना जबरजस्ती घुसेर आफ्नो दयनीय अवस्थालाई सक्दो प्रदर्शन गरिरहेका थियौँ  पैदल यात्रुको चहलपहल हुँदो हो त हामीलाई मगन्ते ठानी एकाध सिक्का फाल्दिएर हिँड्दा हुन्  
	साढे तीन बजिसकेको थियो  गाडीहरू अझ फाट्टफुट्ट ओहोरदोहोर गरिरहेका थिए  हामीलाई अनुमान गर्न गाह्रो भो कि ती गाडीहरू रात विसर्जन गर्न कतै दौडिरहेका थिए या दिनको थालनी गर्न  
	बिहान साढे पाँच बजेपछि एउटा अटो फेला पारेर हामी पञ्जिमतिर लाग्यौँ  योजना नहुँदा कस्तो दुःख पाइन्छ भन्ने सबक हामीले राम्ररी पायौँ  अटोमा हामी तीन असहाय प्राणाी झप्झप् उँघ्दै एकआपसको काँधमा टाउको अड्याउँदै पूरै ह्याङ्ओभरमा थियौँ  अब पञ्जिम पुगेर हामी के गर्छौँ  रातको विसर्जन  या अर्को दिनको थालनी  
"
