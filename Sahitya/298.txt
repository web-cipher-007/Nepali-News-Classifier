मञ्चमा सहरिया ठिटो"जीवनमा अनेकौं धारणाहरू बन्छन्  मानिसहरू अनेकौ सामाजिक सांस्कृतिक र मनोवैज्ञानिक स्थितिबाट गुजि्रन्छन् ""
	जीवनमा अनेकौं धारणाहरू बन्छन्  मानिसहरू अनेकौ सामाजिक सांस्कृतिक र मनोवैज्ञानिक स्थितिबाट गुजि्रन्छन्  तर खासमा यसले जीवनसँग के अर्थ राख्छ  यिनै गर्हुंगा प्रश्नहरू बोकेको नाटक इलुजनसँगै सहरिय विद्यार्थी जीवनमा आएको विकृतिको कथा समेटिएको एक पाना सहर सोमबार राजधानीमा मञ्चन गरियो  विभिन्न समसामयिक मुद्दामा सडक तथा स्टेज नाटकहरू तयार गरी मञ्चन गर्दै आएको मण्डपिका कला समूहले अनामनगरस्थित मण्डला थिएटरमा दुवै नाटक मञ्चन गरेको हो  चे शंकरको लेखन तथा निर्देशन रहेको तीस मिनेट लामो इलुजनमा एउटा अर्ध पागल पात्रले बब मार्लीदेखि आन्तोन चेखोब लगायतका विश्वप्रसिद्ध व्यक्तित्वहरूसँग संवाद गर्छ  उमेश पोखरेलको अभिनय रहेको यो नाटकमा पुस्तकले मानिसलाई मुक्ति दिनेभन्दा पनि बाँध्ने काम गरेको दाबी गर्दै धर्म संस्कृति र देशीय सिमानाले मानिसलाई विभाजित तुल्याएको विचार व्यक्त गर्छ  अभिनयमा उतारचढावभन्दा पनि एकरसताका कारण नाटक स्लो लागे पनि उमेशले आफ्नो राम्रो सम्भावनालाई नाटकमा खुलेर प्रकट गर्ने प्रयास गरेका छन्  एक पाना सहर चाहिँ टंक चौलागाईंले लेखन निर्देशन र अभिनय गरेका हुन्  सहरिया धनाढ्य परिवारको एक्लो छोरो कसरी विकृतिको संसारतिर लहसिन्छ भन्ने कथानकलाई नाटकमा देखाएका छन् टंकले  घरपरिवारलाई घुक्र्याउँदै आफूले चाहेको वस्तु हासिल गर्ने चिताएको पूरा भएन भने अनेकौंं हर्कत गर्ने स्वभावको एक विद्यार्थी चरित्रलाई उनले नाटकमा व्यक्त गरेका छन् जो लागूऔषधको कुलतमा फस्छन् र मृत्यको मुख्ामा पुग्छन्  बाल मनोविज्ञानको सजीव चित्रण गर्न खोजिएको भए पनि नाटकमा दस कक्षा पुगेको पात्रले खुट्टा बजारेर बालहठ प्रकट गर्दा भने अस्वाभाविक लाग्छ  कथा भन्न र टाइम ल्याप्स देखाउन सहायकको रूपमा प्रयोग गरिएको गीत र डान्स स्टेपमा पनि आवश्यकताअनुसारको छरितो लाग्दैनन्  यद्यपि नाटक हेरेपछि जो कोही अभिभावकहरू झस्किन्छन् र आफूले आफ्ना सन्तानप्रति गरिरहेको व्यवहारको विश्लेषण गर्न थाल्नेछन्  एकै दिन तीन शो गरिएको नाटक सोमबार एक दिनको लागि मात्रै मञ्चन गरिएको थियो   
"
