देशदेखि विदेशसम्म"आदिकवि भानुभक्त आचार्यको  औं जन्मजयन्ती आइतबार देशमा मात्र नभएर विदेशमा समेत उल्लासपूर्वक मनाइएको छ  तनहुँ संवाददाताका अनुसार भानुघाँसी स्मृति पार्क विकास समितिले उक्त पार्कमा कवि गोष्ठी गर्‍यो  ""
	आदिकवि भानुभक्त आचार्यको  औं जन्मजयन्ती आइतबार देशमा मात्र नभएर विदेशमा समेत उल्लासपूर्वक मनाइएको छ  तनहुँ संवाददाताका अनुसार भानुघाँसी स्मृति पार्क विकास समितिले उक्त पार्कमा कवि गोष्ठी गर्यो  कांग्रेसका पूर्व जिल्ला सचिव तथा साहित्यकार समुन्द्र गोदार प्रदीप घिमिरे गीतल प्रतिष्ठान तथा नाटक मञ्च तनहुँका अध्यक्ष शंकरराज नहर्की स्थानीय विकास अधिकारी बन्धुप्रसाद बास्तोला प्रेमप्रकाश भट्टराई नीलनाथ न्यौपाने लगायतले रचना पाठ गरे  त्यसअघि दमौलीबाट निस्केको धिमे बाजागाजासहितको र्याली नगर परिक्रमा गर्दै घाँसीकुवा पुगेको थियो   
	भानुभक्तको मात्र चर्चा गर्दा घाँसीको अपमान हुन्छ व्यास नगरपालिकाका संस्थापक मेयर ताराप्रसाद श्रेष्ठले भने  
	भानु जन्मस्थल विकास समितिले शुक्रबारदेखि तीनदिने साहित्यिक कार्यक्रम गर्यो  समितिका सल्लाहकार तथा भानुभक्तका पनाति मुक्तिनाथले भने आदिकवि जन्मिएको भानु चुँदीरम्घा शिखरकटेरीस्थित घर भग्नावशेषमा परिणत हुँदा समेत राज्यले चासो नदिनुले भानुभक्तप्रतिको उपेक्षा देखाउँछ   
	वीरगन्जमा लक्ष्मी साहित्य समाजले प्रभातफेरी तथा कविता वाचन आयोजना गरेको पर्सा संवाददाताले उल्लेख गरेका छन्  भानुभक्त जेल परेको प्रसंगसहितको झाँकीले सबैको ध्यान तानेको थियो   
	युवा साहित्यकार दिलीपराज कार्कीले भने समाजका लागि उल्लेखनीय योगदान गर्ने व्यक्तित्वहरू दुई सय वर्ष पनि यसरी सम्भिइन्छन् भन्ने गतिलो नमुना हो यो  अर्का साहित्यकार फणीन्द्र अधिकारीले थपे मधेस आन्दोलनका बेला यिनै भानुको सालिक यहाँ फुटाइयो  अहिले दशक नबित्दै उनलाई उच्च सम्मान दिइएको देख्दा मेरो मन पुलकित भएको छ  
	मकवानपुरमा वासुदेव रिजाल स्मृति प्रतिष्ठान र मातृभूमि साहित्य समाजले अन्य कार्यक्रमसहित कविता प्रतियोगिता गरेको त्यहाँस्थित संवाददाताले जनाएका छन्   
	उता दक्षिण कोरियामा पनि आदिकविको सम्झना गरिएको छ  सोल संवाददाताका अनुसार नेपाली दूतावासमा आयोजित समारोहमा साहित्यप्रेमीहरूको उल्लेख्य उपस्थिति थियो  राजदूत कमानसिंह लामाले कविता वाचन सुनाउँदा सहभागी नेपालीहरू राष्ट्रप्रेमले ओतप्रोत भए  सधैं जुझारू भाषण गरेर ताली र गाली बराबरी पाएका लामा त्यत्तिकै भावुक पनि देखिन्थे  उनको कवितामा देश विकास गर्नका निम्ति कोरियाली लगानी नेपाल भित्र्याउने भाव समेटिएको थियो  जसरी घाँसीको प्रेरणाले भानुभक्तले कविता लेखे त्यसरी नै कोरियाबाट प्रेरणा लिएर हामी देश विकासमा जुट्नुपर्छ उनले भने  
	कविता वाचन शृंखलालाई ढाकाटोपी ढल्काउँदै श्रम सहचारी अनिल गुरुङले अगाडि बढाएका थिए  कोरियाली कविहरू हयङ हयो किम यी हाले पनि कविता वाचन गरे  अर्का कवि मुन छाङ कीले नेपाली सहित्यप्रेमीहरूलाई बधाई दिए   
	परदेशमा यस्तो साहित्यिक वातावरण आदिकवि भानुभक्त आचार्य द्विशतवाषिर्की समारोह समितिले जुराइदिएको थियो  संस्कृति तथा नागरिक उड्डयन मन्त्रालयले मञ्जु गुरुङको संयोजकत्वमा समिति गठन गरेको थियो   
	 
	 
	 
"
