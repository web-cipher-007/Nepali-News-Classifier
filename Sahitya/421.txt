सुनिए भुवन र विप्लवबीसको दशक ताका कवि भुवन ढुंगाना निकै चर्चा कमाएकी स्रष्टा थिइन् "
	बीसको दशक ताका कवि भुवन ढुंगाना निकै चर्चा कमाएकी स्रष्टा थिइन्  विभिन्न पत्रपत्रिकामा छापिएका आफ्ना रचनाका पाना पल्टाउदै उनले राजधानीमा शनिबार वाचन गरिरहँदा साहित्यमा भर्खर बामे सर्दै गरेका पलहरू सम्झिन्  जति पुराना कविता पढ्छु उत्तिनै आफ्नो उमेरको याद आउँछ उनी भावुक भइन् यिनै रचनामा मेरो उमेर लुकेको छ  आँखाको चस्मा नाक भन्दा पनि मुनि ल्याउँदै  वर्षीया भुवनले पुरानै पानामा लेखिएका रचना सुनाइरहँदा  वर्षीय कवि विप्लव ढकाल भने आफ्नो पालो कुरिरहेका थिए   
	हरेक महिनाको सुरुवात राम्रा कविता सुनेर गरौं भन्ने सन्देशका साथ लुनकरणदासगंगादेवी चौधरी साहित्यकला मन्दिरले गर्दै आएको हामी  कवि र कविता को  औं शृंखलामा यसपटक विप्लव र भुवन छानिएका थिए  कालिकास्थानस्थित सर्वनाम थिएटरमा भएको कार्यक्रममा दर्शकको चाप विगतको भन्दा बढी थियो  सिटमा नटाएका दर्शकहरू भुइँमा पलेंटी कसेर भए पनि कविता सुनेका थिए   
	साहित्यमा जेष्ठताको सम्मान स्वीकार्दै भुवनले पहिलो चरणमा कविता वाचन गरिन्  उनले  तिर कविता रच्न थालेको बताइन्  ऊ बेला म भुवन कोइरालाको थरले चिनिन्थें उनले भनिन्  मधुपर्कमा उतिबेलै छापिएको पहिलो रचना शब्द कोषको अ झैं सुनाएर उनले वाचन थालिन्  त्यसपछि पहाडको चित्रैचित्र र बंगलादेशको मुक्ति संग्रामबारे लेखेको युद्धनाच वाचन गरिन्  यात्रा उमेर र हामी देश एउटा तलाउ पानी पीडा बंगलादेश कालिदास परिभाषा बेलुन प्रदर्शनी चैतको बतास द्रोणाचार्य आमनिर्वाचनको एक दिन लगायत  रचना उनले आधा घन्टामा सुनाउन भ्याइन्  उनको प्रस्तुतिमा सरलता थियो  स्थान विशेषको चित्रण महसुस हुने उनका रचनामा दृश्यात्मकता अनुभूति हुन्थ्यो   
	आधुनिक नेपाली कवितामा सशक्त उपस्थिति जनाइरहेका विप्लवले भने कविता वाचनलाई व्यवस्थित बनाउन तीन चरणमा बाँडे  बाल्यकाल पेसागत र राजनीतिक गरी तीन अनुभवलाई उनले कवितामा सुनाएका हुन्  पहिलो चरणको बाल्यकाल अन्तर्गत उनले पुतलीको सुहागरात आगो अझै पाकेको छैन अन्धकार जब भोक लाग्यो जिउँदो गरी पाँच रचना सुनाए  उनको यो चरणको रचनाले बाल्यकालका अनुभवलाई समेटेको थियो   
	प्राध्यापन पेसामा आबद्ध विप्लवले दोस्रो चरणको पेसागत खण्डमा चाहिँ पढाउँदा पढाउँदै विद्यार्थी र शिक्षकबीचको अन्तर सम्बन्ध घोलेर लेखिएको रचना सुनाए  हल्ला हराएको किताब कसाई बूढो मास्टर मा पोखिएको उनको कवितात्मक अनुभूतिले नेपाली शैक्षिक क्षेत्रको एउटा कालखण्डलाई अभिव्यक्त गथ्र्यो  तेस्रो चरण राजनीतिक अन्तर्गतका रचनाले राजनीतिक व्यंग्य गरेको थियो  पहिलोचोटि एउटा पृथ्वी ढल्नुअघि मेरो शुक्रतारा च्याउको जंगल निर्जन बन्दरगाह जलिहरेको अन्धकार  फूलमतीको तकियामुनि लगायत रचनामा उनले दर्शकको ताली पाइरहे  कवि श्रवण मुकारुङ र राजेन्द्र पराजुलीले पनि क्रमशः डम्बरीको देश र राज्यसँग एकालाव वाचन गरेर विप्लवलाई सघाए   
	 
	
"
