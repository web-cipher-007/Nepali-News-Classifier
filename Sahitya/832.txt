क्यानडामा सम्झिए भानुआफ्नो दैनिक कामबाट फुर्सद निकालेर क्यानडाका विभिन्न ठाउँमा बसोबार गर्दै आएका आप्रवासी नेपालीहरु हालैका दिन एकै ठाउँ जम्मा भए "
	आफ्नो दैनिक कामबाट फुर्सद निकालेर क्यानडाका विभिन्न ठाउँमा बसोबार गर्दै आएका आप्रवासी नेपालीहरु हालैका दिन एकै ठाउँ जम्मा भए  उनीहरुको साथमा थियो आदिकवि भानुभक्तको फोटो राममायणका केही श्लोक र भानुको सम्झनामा आफूले लेखेका कविता  र सहरका पार्क र कोठाहरुमा छुट्टा छुट्टै जम्मा भएर उनीहरुले नेपाली साहित्यका आदिकविलाई सम्भिए   
	साहित्य समाजको बिम्ब हो एडमन्टनको कार्यक्रममा भेटिएका कवि रामकृष्ण शर्माले सुनाए साहित्यले समयको एउटा कालखण्डलाई देखाउँछ  समाजको चेतना र विकासलाई झल्काउँछ  त्यसकारण आदिकवि भानुभक्तको योगदान नेपाली साहित्यमा स्मरणीय छ  र उनले कवितामार्फत भानुलाई यसरी सम्झिए 
	सकिन मैले तिमीलाई बुझ्न 
	सकिन तिम्रो नगरीमा रम्न 
	भानु मलाई माफ गर  
	एडमन्टनस्थित नेप्लिज क्यानेडियन सोसाइटी अफ एडमन्टन नेकासेले कार्यक्रमको आयोजना गरेर साहित्यप्रेमीहरुलाई एकै ठाउँमा जुटाइ दिएको थियो  करिब डेढ सय नेपाली भानु जयन्ती मनाउन भेला भएका थिए  नेपाल सरकारले यसवर्ष भानुभक्तको  सयौ शतवाषिर्की मनाउन विश्वभरका नेपाली प्रतिनिधि सहितको मूल समारोह समिति गठन गरेको छ  क्यानडाबाट कवि कुसुम ज्ञवालीलाई त्यसको प्रतिनिधि तोकेको छ   
	क्यानाडा भरि विभिन्न कार्यक्रम गरेर भानुको दुई सयौ जन्म जयन्ती मनाइएको छ ज्ञवालीले कान्तिपुरसित भने नेपालीहरु जहाँ रहे पनि भाषा साहित्यप्रतिको लगावलाई भुल्न सक्दैनन्  यसले हामीलाई एक आपसमा जोडेको छ  
	नेकासेका अध्यक्ष डा कुश्माकर शर्माले संस्थाले नेपाली कला साहित्य र संस्कृतिको सम्मानका लागि विगत वर्षमाजस्तै यसवर्ष पनि कार्यक्रमलाई निरन्तरता दिएको जानकारी दिए  उनले भने यो नेपालीहरुको भेटघाटको अवसर हो  स्रष्टाहरुको सिर्जनाको सम्मान हो  हामी जहाँ रहे पनि यसले हाम्रो परिचय फराकिलो बनाउछ   
	कार्यक्रममा कविहरु शोभा भट्ट विजय ढकाल स्थानेश्वर आचार्य आइबहादुर गुरुंग केशव श्रेष्ठ ध्रुव श्रेष्ठ ज्ञानवीर थापा भमरा अर्याल नारायण पोखरेल लगायत कविहरुले आआफ्ना कवितामार्फत भानुभक्तलाई सम्झे  कविता कार्यक्रमका संयोजक मोदनाथ खनालले छन्द कविता लयमा सुनाएर सबैलाई मन्त्रमुग्ध बनाए भने गायक संगीतकार इश्वर खत्रीले खारिएको गलाले स्वदेश गान प्रस्तुत गरे  एउटा समूहले रामायणका श्लोकहरु गाएपछि स्कुले नानीहरुले नृत्य प्रस्तुत गरे  
	त्यस्तै क्यानडाको अर्को शहर क्यालगरीमा नेपाली साहित्य समाज क्यालगरीको आयोजनामा भानु जयन्ती मनाइएको छ  समाज स्थापनाको दोश्रो वर्षको अवसरमा गरिएको कार्यक्रममा भुवन पराजुलीले साहित्य र भानुभक्तको लेखनबारे समीक्षा प्रस्तुत गरेका थिए  कार्यक्रममा सुषमा खनाल विशाल ढुंगल गोविन्द लुइटेल कृष्ण दाहालमुना ढुंगेल राजेन्द्र प्रसाइ लगायतले आआफ्ना सिर्जनामार्फत भानुलाई सम्झे  
	टोरन्टोमा भने फुटबल प्रतियोगिता गरेर भानुको सम्झना गरिएको छ  
"
