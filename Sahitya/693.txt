मुन्धुम लिएर काइँला"नेपाल प्रज्ञा प्रतिष्ठानका पूर्वकुलपति एवं साहित्यकार बैरागी काइँलाद्वारा संकलित सम्पादित तथा अनुवादित पाँच पुस्तक बुधबार राजधानीमा एकसाथ सार्वजनिक गरिएको छ ""
	नेपाल प्रज्ञा प्रतिष्ठानका पूर्वकुलपति एवं साहित्यकार बैरागी काइँलाद्वारा संकलित सम्पादित तथा अनुवादित पाँच पुस्तक बुधबार राजधानीमा एकसाथ सार्वजनिक गरिएको छ  संस्कृतिविद् सत्यमोहन जोशीले मुन्धुम पुस्तकहरू मुजिङ्ना खेयङ्ना मुन्धुम लाहादाङ्ना सुहाम्फेबा मुन्धुम खाप्पुना मेल्लङ्हाङ्मा मुन्धुम पाजाइवा मुन्धुम र नाम्सामिकेसामि मुन्धुम सार्वजनिक गरे   
	किराँत समुदायको मुन्धुम नेपालीहरूको मात्र नभई विश्वकै सम्पदा हो कृति सार्वजनिक गर्दै संस्कृतिविद् जोशीले भने  जाति स्थान र भूगोल विशेषका लागि मात्र नभई मुन्धुम सांस्कृतिक ग्रन्थहरूको मास्टर पिस भएको उनको टिप्पणी थियो  मुन्धुम जाति विशेषको मात्रै होइन उनले भने राष्ट्रकै सम्पत्ति हो  यसको संरक्षण र संग्रह गर्नु आवश्यक छ  
	काइँलाले चाहिँ कृतिहरूमा मानव सृष्टि उत्पत्ति सभ्यता संस्कृति र संस्कारको उत्पत्ति र विकासका बारेमा प्रस्ट्याइएको उल्लेख गरे  अहिलेसम्म मौखिक थुथुरवेद लाई मात्रै हामीले आधार बनाउँदै आएका थियौं पुस्तक प्रकाशनको ध्येय उनले खोले तर अब यसलाई लिखित दस्तावेजका रूपमा ल्याइएको छ  पुस्तकले भावी पुस्तालाई अध्ययन र अनुसन्धानमा सहयोग पुग्ने पनि उनले अपेक्षा राखे   
	समालोचक डा अभि सुवेदीले लिम्बू समाजका लागि मात्र नभई नेपाली समाजको लागि पनि मुन्धुम अत्यन्तै महत्त्वपूर्ण र उपयोगी रहेको बताए  उनले मानव समाज र विकास अध्ययनका लागि मुन्धम सर्वश्रेष्ठ रहेको दाबी गरे  मुन्धुमको अध्ययन र अनुसन्धान यतिले मात्रै पुग्दैन यसको गहिराइमा अध्ययन गरिनुपर्छ उनले थपे लोप हुँदै गएको मुन्धुमलाई ह्राससोन्मुखबाट बचाउनुपर्छ  भाषा तथा संस्कृतिविद् चूडामणि बन्धु डा चैतन्य सुब्बाले मुन्धुमका विविध पक्षबारे प्रस्ट्याए   
	किराँत याक्थुङ चुम्लुङकी महासचिव लीला सिङ्गकले मुन्धुमले लिम्बूहरूको इतिहासलाई जीवन्त दस्तावेज दिएको दाबी गरिन्  अमर तुम्याहाङले प्रकाशित मुन्धुमहरूको समीक्षा गरेका थिए   
	 
	
"
