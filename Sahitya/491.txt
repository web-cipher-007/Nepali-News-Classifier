आदतबयान दिनुअघिसम्म म कति पोलिएकी थिएँ  मैले स्त्रीसुलभ कोमलतालाई अपनाउन सकूँला कि नसकूँला  अझ म नारी सबैकी पि्रयदशिर्नी हुन सकूँला नसकूँला  विशेष त म उनकी पत्नी पत्नी नै हुन कहाँ सकूँला  सबभन्दा अप्ठेरो त मैले छोराछोरीका बाबुलाई फिर्ता ल्याउनु थियो "
	बयान दिनुअघिसम्म म कति पोलिएकी थिएँ  मैले स्त्रीसुलभ कोमलतालाई अपनाउन सकूँला कि नसकूँला  अझ म नारी सबैकी पि्रयदशिर्नी हुन सकूँला नसकूँला  विशेष त म उनकी पत्नी पत्नी नै हुन कहाँ सकूँला  सबभन्दा अप्ठेरो त मैले छोराछोरीका बाबुलाई फिर्ता ल्याउनु थियो  
	बिहानै म व्युँझदा मेरा खुट्टा कस्तरी कामेका थिए  म जन्मघर छोडी हिँड्दा पनि यति काँतर भएकी थिइनँ  न मेरा बच्चाहरू जन्माउँदा नै यति कामेकी थिएँ होला  यो छातीमा जङ्गलमा बढेका रूखका जस्ता काँडाहरू कस्तरी उमि्रएका  अतीततिर पुगिहाल्छु पटकपटक  जुन सामान्य बाँचें तर असामान्य भए सधैं  
	सम्झन्छु मोहनले बेचिदिएको भए म कहाँ हुन्थेंहोला  आखिर बेच्न लगिएकी थिएँ  एउटी चालीस पचास हजार आम्दानी दिने केटी  यसरी कतिकति केटी उनको गोजीमा पसेका थिए  गोजीमा पस्नुअघि उनको आगोसमा पनि लपेटिएका थिए म जसरी  
	तर पटक्कै मलाई यसको प्रतिशोध छैन  मन र प्रतिशोध पनि सम्झौता गरेर बाँच्छन्  मैले पनि बाँचिदिएँ त्यसरी नै  
	उसबेला त्यस्तै परेछ  मोहन मलाई बेच्न नसक्ने भएर सिलिगुडीबाटै वापस फर्किएछन्  मैलै भने थाहै पाइनँ  घरीघरी यस्तो लागिरहेछ धन्न मलाई बेच्न पाएनन् उनले  र मसँग एकपल्ट यो युगमा सत्य बोल्नेहरू पनि छन् भनेर उदाहरण देखाउने समय छ  तर निर्णय गर्न कति कठिन  यो सत्र वर्षका अधिकांश रातहरू उनको नजिकमा बस्ता पाएको मायाको नित्यता के यतिखेर देखाउनुपर्ने होइन र मैले  म किन यसरी धर्मर भएकी  धिक्कार पनि लागिरहेछ  धिक्कार यसरी पनि लागिरहेछ कि मेरो मनमा प्रहरीको खोरमा उनले भोगेका यातनाहरू कस्तरी प्रत्यक्ष दुखिरहेका छन्  यसो छामी हेर्छु मेरा पाखुरा उनका स्पर्शहरूले कति तिर्खाएका छन्  म कसरी उनका विरुद्धमा बोलूँला  
	आज उनको विरुद्धमा बोलेर म उनलाई सजाय दिलाउने कारण भएँ भने यी बाबुको मायाले निस्ताएका छोराछोरीको मनमा म कुन स्थान पाउँला  तिनिहरूका आँखाको डिलबाट झरेको पीडा म कसरी हेरूँला  झन् त्यसपछि ती बाबुको काखबिनाका हुनेछन्  म एक्लै कसरी स्याहारूँला  तिनले मलाई आमा नै नठान्लान्  त्यो ह्रास पनि पटक्कै सह्य छैन मलाई  
	म आत्तिएर झन्डै ढलेकी थिएँ  मोहनलाई पुलिसले समातेको खबर सुन्दा  तर समालिएँ  एक मन उनको जिद्दीको घृणाले भरियो  एक मन उनको अपराध हो एकदिन सजाय हुनु सामान्यता पनि भन्ठानेँ  तर कहाँ त्यस्तो सजिलो हुनु र अबको जीवन  म नै उनको जेल जानुको कारण हुनेछु  
	बल्लबल्ल यतिखेर मेरो माइतीमा आइजाइ सुरु भएको छ  त्यो सब अब टुट्नेछ  फेरि म विवादमा पर्नेछु  हिजै त हो आमाले अलिक दह्रो बहस गर्ने वकिल राख्नुपर्छ भनेर फोनमा ढाडस दिंदै हुनुहुन्थ्यो  सत्य कुराको जरो यतिखेर मसम्म आएर गाडिएको छ  म कसैलाई यो सत्य बाँड्न सक्दिनँ  
	मोहनसँग हिँडेपछिका बाह्र वर्ष म तार काटिएर तरङ्ग टुटेजसरी माइतको ममताबाट छुटेकी थिएँ  यी छोराछोरी आफैं गएर मामाघरमा सम्बन्ध जोडेर आए  अब त्यहाँ जाँदा पनि यिनको शिर पहिलेको जस्तो उठ्न सक्ने छैन  गाउँघर छिमेक कहाँ पो बाँकी रहला र यिनलाई प्रश्न नगर्नेहरू  न यिनलाई पाल्नुमा नै मसँग त्यस्तो कुनै खास सीप बाँकी छ  जीवनका उर्वर समय यसै पानीमा बगेझैं सकिएको छ  अब यिनको पढ्ने बेला आएको छ  म एक्लै कसरी राम्रो स्कुलमा पढाउन सकूँला  
	मैले जेलको बाटो पटकपटक नापेर हिँड्नुपर्नेछ  
	सम्झन्छु त्यो पहिलो दिन  मैले मोहनलाई बाटोमा आउँदै गरेको देखेकी थिएँ  आङ सिरिङ्ग भिजेथ्यो  मनमा उमि्रएको पानीको छालले  कस्तो थियो त्यो उमेर पनि  कोही लोग्नेमान्छे देख्दैमा मुटु सरेजस्तो हुने  कसैगरी उन्नाईस वर्ष काटेकी भए यस्तो हुन्नथ्यो होला  मोहनका आँखामा कस्तो प्रीतको क्षितिज थियो  म त घामजून केही देख्दिनथेँ उनको अगाडि  आमा बाबा या मेरो भाइ तिनको त कुनै महत्त्वै रहेन  कस्तो परिवर्तन  
	आमा त भन्नुहुन्थ्यो बीस पुगेपछि डर हराउँछ  अहिले त्यस्ता धेरै कुराहरू याद आए  तर समय बितेपछि याद आए  अब कसै गरी ती काम हुन सक्नेछैनन्  मैले त अठार वर्षमै आमाका यस्ता जिन्दगी बनाउने कुरा सुन्न छाडेकी थिएँ  साथीसँग गर्नेजस्ता कुरा गर्न छोडेकी थिएँ  मोहन मात्र भएकी थिएँ  कस्तो अपरिपक्वता  
	अब हेर्दै छु  आफू एक्लो हुनु  एक्लो जिन्दगी कसरी लरबराएको छ  यतिखेर पो जान्दै छु  बरु आमासँगै थेत्तरी हुनु बेस रहेछ  तर म भाग्न थालेकी थिएँ  आमाको विश्वासलाई मैले ढाँटेकी थिएँ  साथी भेट्न जानु छ भनेर  भागेकी थिएँ भाग्यलाई मोहनको जिम्मा लगाएर  तर नियतिले मैलाई ढाँटिदिएछ  मोहन मेरा लोग्ने  उनी त सिकारको खोजमा मेरो टोल पसेका रहेछन्  सिकार सुडौल शरीरका केटीहरूको  जो प्रेमको नाटकमा भर गरून्  या कतै यात्राको लोभलाई जिन्दगी सम्भिऊन्  गाली गर्न अझै सक्दिनँ  तर मेरै बयानले उनको सजाय तोकिनेछ  भनौं त्यो अन्तिम गवाह म हुनु छ उनी केटी बेच्ने धन्दा गर्ने मान्छे हुन् भनेर किटान गर्ने  उनैकी स्वास्नी  
	मलाई उनको यो धन्दा थाहा पाउन पन्ध्र वर्ष लाग्यो  म के थाहा पाउँथें पन्ध्र महिनाको प्रेममा  उनी नाटकमा रहेछन् म प्रेममा रहेछु  प्रेम र अभिनयको यो कस्तो बेजोड युद्ध  उफ ग्लानि भएर आउँछ  यदि सत्तरी वर्षको आयु हुँदो हो त आधा जीवनको यो छल  
	उनले त मअघि पाँचवटी केटीलाई सिलिगुडी पुर्याइसकेका रहेछन्  तीन तीन महिनाको अन्तरालमा  अरूले त धेरै छिटो पत्याएका थिए रे  मैले मात्र त्यति धेरै समय लगाएकी  तर मेरो रूप र जीउको अझै धेरै मोल हुन सक्ने लोभ उनको  पन्ध्र महिनासम्म पछि लाग्नुको  
	म गाउँकी थिइनँ  मेरो कमजोरी मोहन थिए  उनले मलाई लिएर धरान गए  घर ललितपुर भनेका थिए  मलाई उस्तो ललितपुरकै यात्राको पनि रहर थिएन  धरानमा बस्छु  एउटा कम्पनीको एजेन्ट हुँ भन्थे  पत्याएँ  नयाँ नयाँमा हामी खास लोग्ने स्वास्नी भएनौं  जस्तो उनले मसँग रात बिताए तर दिउँसो मबाट भागिरहन्थे  न यसो बेलुकी टहल्न जाउँ भन्दा नि मान्थे  थाकेको छु भन्थे  बिछ्यौनामा लडिहाल्थे  कति माया उधिन्न मन लाग्थ्यो  तर कताकता माया उक्किँदैनथ्यो  म यसै खल्लो सास फेर्थेँ  
	अब थाहा भयो यो दूरता के थियो  म त्यतिखेर बेचिन बाँकी थिएँ  तर जीवन त सामीप्यमै बित्यो  एउटा लोग्नेमान्छे एउटी नारीलाई स्वास्नी स्विकारेपछि माया त गर्छ नै  तर कुन चौडाइको  ती यावत् मायाको महत्त्व अब मैले समाल्नुपर्ने हो कि  के म मान्छे हुँ पहिला कि म स्वास्नी हुँ  
	ती थोरै केही दिन सपनाझैं थिए मेरा  सुन्दर असम्भाव्यता पुनः दोहोरिन नसक्ने  मैले जीवनमा त्यति मात्रै सुन्दरता भोगेंछु कि  त्यसउप्रान्त जीवनले पाइलापाइला शंका गर्न थाल्यो  कैले मैले अन्याय हुने गरी उनलाई शंका गरें  कैले उनले मलाई पाप लाग्ने गरी महत्त्व दिएनन्  
	मैले अझै पत्याएकी छैन  उनले पहिलोपल्ट सिलिगुडी लगेका मलाई बेच्न रे  मचाहिं खुसीले हिमालजस्ती खुलेकी थिएँ  उनलाई हृदयदेखि धन्यबाद दिइरहेकी थिएँ  भगवान्सँग मनमन संवाद गरिरहेकी थिएँ  हे इश्वर  म आज तँलाई नै माग भन्छु के इच्छा छ तेरो  
	बिहे गरेपछि म पहिलोपल्ट धरानको बसस्टेन्ड निस्किएकी थिएँ  मेरो साथमा थिए मेरा प्यारा  उनी उस्तो बोल्दैनथे  म पनि बिनास्वर उनलाई बुझिरहेकी हुन्थेँ  उनले पो कहिल्यै मैले जसरी बुझिदिएनन्  बुझिदिएको भए के म यसरी भुङ्ग्रोमा झैं पोलिनुपर्ने पीडामा हुन्थेँ र न उनी समातिन्थे न जेलसजायको मामला हुन्थ्यो  
	मङ्सिरको बिहान न्यानो घाम तापेर बसिरहेको थियो  उत्तरतिर जङ्गलको बीचमा बसेकी दन्तकालीको अनुहार पनि मुस्काएकै कल्पना गरेकी थिएँ  तर उनले त्यति नजिकै पनि मलाई सँगै लगेनन्  एकचोटि छिमेकीसँग गएँ उनले थाहा नपाई  भर्खर एक महिना त भएको थियो  मैले मेरी आमालाई पनि सम्झन थालेकी थिइनँ  
	काकडभिट्टा जाने गाडीमा चढेपछि अलिक अनौठो लाग्यो  उनी मेरो छेउमा बस्न आएनन्  छेउमा सिट खाली थियो  तर पनि छेउमा आउँदै आएनन्  पछि एउटी केटी आएर बसी  मैले यो सिटमा मेरा लोग्ने आउँछन् भनेर भन्न पनि सकिनँ  बाटैभरि उनी एकटकले कुनै बाहिरको दृश्यमा टाँसिए  तर मतर्फ एकैपल्ट पनि हेरेनन्  
	मभन्दा बाह्र वर्ष जेठा उनी  म त अभिभावक पनि सम्झन्थें  केही थाहा पाइनँ  उनी त मनमनमै मेरो मोल सोच्दै थिए होलान्  के जानौं मसँग प्रेम परिसकेको थियो कि  र तनावमा थिए  एकैचोटि काकरभिट्टामा पुगेपछि हामी गाडीबाट ओर्लियौं  उनी नेपाल बैंकमा पैसा साट्न गए  मैले पछाडिबाट उनलाई भरपूर हेरेकी थिएँ  लरबराएको जस्तो हिँडाइ  पल्याकपुलुक यताउता हेरेजस्तो हेराइ  मैले त मेरै ख्याल गरेको होला भन्ने सम्भिएँ  उनी डर र हतारमा रहेछन्  
	हामी पानीट्याङ्कीसम्म हिँडेर गयौं  सिमानामा प्रहरीसँग उनी मुसुक्क मुस्कुराए  मैले आउँदाजाँदा चिनेको होला भन्ने सम्भिएँ  
	पानीट्याङ्कीबाट हामी बसमा चढ्यौं  गलगलियाबाट आएको बस भन्थे  म त्यस बेला भने मोहनको छेउमा बस्न पाएर मख्ख थिएँ  उत्तेजनामा पनि थिएँ कि यसरी बसमा चढेर त म इन्डिया कहिल्यै गएकी थिइनँ  एकाधपल्ट जोगवनीसम्म गएकी थिएँ तर रिक्सा मोटरसाइकल आदिमा  पानीट्याङ्की नक्सालबाढी हुँदै बस सिलिगुडी पुग्यो  त्यहाँको रेलस्टेसनको छेउमा हामी धेरै बेर रोकियौं  उनी कोही आउने कुरामा ढुक्क थिए  म भने यसो बजार घुम्न मन गरिरहेकी थिएँ  तर उनले पर्खिएको मान्छे धेरै ढिलो आयो  उनले त्यो मान्छेसँग एकान्त गरे  मैले बिजिनेसको कुरा होला भनी चासो गरिनँ  उनी त मेरो मोल गर्दै रहेछन् र मोल नमिलेपछि उनी निराश भएका रहेछन्  त्यस दिनको दिल्ली जाने ट्रेन पनि छुटिसकेेको रहेछ  र मैले पुन नेपाल फर्किने मौका पाएकी रहिछु  त्यसपछि मात्र उनले मलाई एकदुईवटा कुर्थासुरुवाल किनिदिएका थिए र एउटा लिपिस्टिकचाहिं मेरो जिद्दीले  
	हे ईश्वर मैले अहिले नै निर्णय गर्नु छ  म किन यसरी अतीततिर मात्रै बगिरहेकी छु  म किन त्यही सुरु बिन्दुमा पुगिरहेकी छु  अब त्यता जानु हुँदैन पटक्कै जान्न पनि  तर कसरी  
	धरान फर्किएको अर्को हप्ता मैले थाहा पाएँ म आमा बन्ने भएँछु  यो सुनेर उनी साह्रै भावुक भए  त्यसै दिन मात्र उनले मलाई अङ्गालोमा कसेका थिए  अनि मात्र म उनकी स्वास्नी भएकी रहिछु  यसरी सुरु भएको मेरो गृहस्थी कहिल्यै समान तहमा बगेन  मैले जुन दिन थाहा पाएँ उनको धन्दा  त्यो नगर्न धेरै अनुरोध गरेँ  उनले कहिल्यै मानेनन्  यसै हुनु थियो कि  अब डोरी मेरो हातमा छ म तान्न डराइरहेकी छु  
	हुन त मेरो लागि उनले एउटा पसल चलाउन थालेका थिए  तर देखाउन मात्र  भित्र भित्र दलाली घटेको थिएन  म यही दलालीको जस्केलामा ठोक्किएर घाइते हुन्छु  उनी पैसाको आदतमा रहेछन् कि हिंसाको आदतमा  तर जीवनभर मैले ती तमाम केटीहरूको चीत्कारको कल्पना गरिरहेँ  कोही बेचिन चाहँदैन जानाजान  यो कोमल वेदनाको संचेतनाले कति पोलिएँ  तर उनको खराबी त्यो छुट्दै छुटेन  उनी बीचैमा कति दिन हराउँथे मचाहिं छोराछोरी र छिमेकीको प्रश्नसँग बाच्थेँ  दुख्थें र आफ्नै कर्मलाई दोस्थें  उनी कुनै केटी लिएर कतै डेरामा बसेको शंकाले चुटिने गर्थें  कतिवटी केटीको बिक्रीको गन्ध पनि थाहा पाएकी थिएँ  तर प्रमाण जुटेको थिएन  
	अनायास एकदिन माइती नेपालको सहयोगमा उनी काकडभिट्टामा पक्राउ परे  यो खबर सुनेर छोराछोरीहरूको मनमा के बित्यो तर म चुपचाप बसिरहेँ  तिनले के सम्भिए मनमा ती छक्क परेर मलाई हेर्थे  म पटक्कै रोइनँ न कसैलाई गुहार गर्न गएँ  
	मेरा पाइलाहरू तिनलाई राखेको पुलिस चौकीसम्म पनि गएनन्  छोराले भनेको सम्झन्छु हाम्री आमा बाबालाई माया गर्नुहुँदो रहेनछ  मैले छोराछोरीलाई नजाऊ भनिनँ  तर म जान सकिनँ  मोहन मेरा थिए तर उनको अपराध मेरो आफन्त थिएन  
	आखिर बहस गर्ने दिन पनि आइपुग्यो  त्यो आज हो  जति तटस्थ बस्न खोज्छु उति उनी निर्दोष सावित हुनेछन्  मेरो घर पुनः आवाद हुनेछ  पूर्ण घर  आमा बाबु छोरा र छोरीको  
	तर किन मेरो इतिहास मलाई ऐना देखाउँछ  र ती कलिला किशोरीको नारक जिन्दगी मेरो अगाडि उभिन थाल्छ  हेर तिनको चीत्कार मेरो कानमा कसरी गुन्जिरहेको  हिजै मात्र छाताचोकमा एउटी बूढी आमै लावारिस् देखेँ  कल्पना त हो तिनलाई पनि कसैले वैंशभरि अपनाएर छाडेको होला  के त्यो म नै हुन सक्दिनथेँ र  
	आँखा चिम्लिएर थुपै रात ननिदाएर बसेँ  यसरी दोधारको मन बोकेर बाँचिरहँदा पनि मैले एकैछिन् ती ढाँटिएका कलिला अनुहारलाई बिर्सन सकिनँ  आखिर त्यो बेचिनुको सुरुआती बिन्दु मास्न मैले साँचो बोल्नु छ  म अन्ततः कठघरामा उभिएर साँचो बोल्ने साहस गरौं कि  म अझै साहसिली भएँ  मिलाएर सारी लाएँ  इजलासको दिन हो  उनी कठघरामा उभिएर मलाई याचना भरिएका आँखाले हेर्लान्  हाम्रा मायाका तमाम दिनहरूको सम्झना गर्लान्  मैले भने सीधा आँखाले उनलाई हेर्न सकिरहेको हुनेछैन  
	मलाई हृदय भत्किने गरी रुन मन पनि लागेको थियो  आँखाको अगाडि छोराछोरीको तस्बिर छापिएको थियो  
	तर म रोइनँ  मन दह्रो बनाएँ  
	मैले निर्णय गरेँ  गीतालाई छोएपछि मन अझै कसिँदै गयो  इनरुवाको त्यो जिल्ला अदालतमा एकाएक हुरी आयो  जब मैले आफ्नै लोग्नेविरुद्ध बयान दिएँ  मेरोबारेमा केही भित्री कुरा थाहा पाएर होला मोहनले उस्तो चित्त दुखाएनन्  या उनले अन्दाज गरिसकेका थिए कि  असत्य कुरामा कहिल्यै मेरो समर्थन आउँदैन  चाहे छोराछोरीकै गल्ती किन नहोस्  मलाई मिथ्यापनमा असाध्य घृणा छ  या उनले पनि पश्चात्ताप गर्ने सोचेका थिए  उनलाई  वर्ष जेल सजाय तोकियो  
	मान्छेहरू कोही मलाई हेरेर जिब्रो काढिरहेका थिए  कोही आँखा नझिम्क्याई अपराधीलाई जस्तो हेरिरहेका थिए  मैले त बस साँचो बोलेकी थिएँ  अरू के गरेकी थिएँ र  कोही कोही सहानुभूति दिनेहरू पनि थिए  भन्दै थिए यो कसरी सहेर बाटोमा हिँडिरहेकी छे  
	जेहोस् धर्मात्मा रहिछ  म धर्ममा थिएँ कि पापमा  म आफैं केही बुझिरहेकी थिइनँ  एउटी स्त्री जो लोग्नेको विरुद्धमा बयान दिएर लोग्नेलाई नै सजाय दिलाइरहेकी छे  म कसरी धर्ममा हुन्छु  
	मलाई धरान जानु थियो  धरानको बसस्टेनमा छोराछोरीहरू आएका थिए  तिनले पनि बाबुको विरुद्धमा आमा उभिएको थाहा पाए  छोराका वाक्यहरू अलि खरा थिए  मैले सत्यको मात्र नाम लिएँ  
	बयान दिनुअघिसम्म म सङ्घर्षमा थिएँ  अब प्रेममा छु  छोराछोरीको भविष्य बनाउने जिम्मा लिएर काठमाडौं जाने सोचेकी थिएँ  तर धरान आएपछि मैले सुनेका हजार प्रश्नले मलाई दह्रो बनाए  उत्तर दिँदादिँदै म अझै बलियो भएँ  र मैले धरानलाई नै कर्मथलो बनाएँ  त्यही सानो पसललाई ठूलो बनाएँ  छोराछोरीलाई मात्रै काठमाडौं पठाएँ  
	उनी विराटनगर कारागारमा छन्  म कहाँ छोड्न सक्छु यो ठाउँ  कहिलेकाहीँ त्यहाँ जान्छु  उनी र म छेऊमा बस्छौं निष्पृह  उनको र मेरो बोल्ने वाक्यहरू सधैंजस्तै सीमित हुन्छन्  छोराछोरीको खबर सोध्छन्  म भन्छु ठीकै छ  अनि सोध्छन् तिमीलाई  फेरि उत्तर उस्तै छ  अनि उनको पालो आउँछ ठीकै छ भन्ने  उनी पनि यसैगरी उत्तर दिन्छन्  जेलको पूर्वपट्ट िप्रशस्त खाली ठाउँ छ  आँगनमा एउटा गोलो बस्ने चौतारो पनि छ  हामी त्यहीँ बस्छौं धेरै बेर  नबोलीनबोली  अनि म नै शून्यतालाई तोड्छु अब जानुपर्छ होला  अचेल हामीबीच घरबारका कुरा केही आउँदैनन्  उनी मलाई सोध्दैनन् तिमी कसरी जीवन चलाइरहेकी छौ  म पनि बताउँदिनँ  सुनाउँ भने पनि उनले के सोच्दा हुन्  व्यर्थै कुराले सोच धमिल्याउँछ कि जस्तो लागेर  उनलाई लाग्दो हो सोधेरै मात्र पनि के गरौं  या सोच्दा हुन् मैले यसले भनेको मानिनँ  या पछुताउँदा हुन्  
	छोराले चिट्ठी लेख्दै छ  भनी सोध्छु  मैले जेलमा भए पनि बाबुको मर्यादा राख्न अनुरोध गरेकी छु तिनलाई  तिनीहरूको पढाइ र प्रगतिबारे त्यहीबाट पत्तो पाउँछन् र मसँग खुसी व्यक्त गर्छन्  
	अचेल हामी प्रेमीप्रेमिकाजस्ता भएका छौं  कतैको कुनै तनाव हामीबीच आउन पाउँदैन  मेरो बयानको गुनासोसम्म कहिल्यै गरेनन्  
	उनका निश्चल आँखामा मैले अठार वर्षमा गरेको प्रेमजस्तो सौन्दर्य आउँछ  हामी नबोलीनबोली केही घन्टा सँगै बिताएर फेरि भेट्ने दिनको प्रतीक्षामा छुट्टिन्छौं  यस्तो लाग्छ सत्यको आदत पनि केही अर्थमा सही हुँदो रहेछ  सायद उनी कारागारमा नपरेका भए यति प्रेमिल हुन सक्ने थिएनन्  मन खुसी हुन्छ यसै  मानौं अब हामी दुवैको प्रायश्चित सकिएको छ  
	हाम्रो प्रेम भर्खर सुरु भएको छ   
"
