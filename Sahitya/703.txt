थपियो साहित्यिक पत्रिकानेपाली साहित्यिक पत्रिकाको इतिहास निकै लामो छ  राणाकालीन समय शारदा पत्रिकाले अर्थपूर्ण सामाजिक राजनीतिक भूमिका खेल्यो  पछिल्लोपटक दर्जनौं साहित्यिक पत्रिका नियमित निस्किरहेका छन् "
	नेपाली साहित्यिक पत्रिकाको इतिहास निकै लामो छ  राणाकालीन समय शारदा पत्रिकाले अर्थपूर्ण सामाजिक राजनीतिक भूमिका खेल्यो  पछिल्लोपटक दर्जनौं साहित्यिक पत्रिका नियमित निस्किरहेका छन्  मंगलबारदेखि पाण्डुलिपि पनि थपिएको छ  दीपक सापकोटाको सम्पादन रहेको पत्रिकाको पहिलो अंकको बत्तीसपुतलीस्थित शिल्पी थिएटरमा साहित्यकार अभि सुवेदी राजन मुकारुङ र श्यामलले सार्वजनिक गरे   
	सुवेदीले पत्रिकामा समेटिएका सामग्रीहरू गहकिला रहेको दाबी गर्दै निरन्तरताको कामना गरे  श्यामलले स्तरीय पत्रिकाको अभाव नेपाली साहित्यमा खड्किएको बताउँदै पाण्डुलिपिलाई शुभकामना दिए  अधिकांश साहित्यिक पत्रिकाले सामग्री सम्पादन नै गर्दैनन् संकलन मात्र गर्छन् उनको गुनासो थियो यसप्रति पाण्डुलिपि सचेत बनोस्  निबन्ध कविता र अखबारी लेखन गरिरहेका दीपक साहित्यिक पत्रकारितामा आउनुलाई उनले खुसी माने  राजनले नेपाली भाषा र यसको नयाँ प्रयोगबारे पत्रिकामार्फत बहस हुनुपर्ने बताए   
	सम्पादक सापकोटाले पुरानो साहित्यलाई नयाँ पुस्तासँग जोड्न र सबैतिरको साहित्य र संस्कृतिलाई नजिक ल्याउन पत्रिकाले प्रयत्न गर्ने जनाए  कार्यक्रममा युवराज नयाँघरेको नियात्रा कृति ह्वाइट हाउसको घामपानी पनि सार्वजनिक गरियो  साहित्यकार सुवेदीद्वारा लोकार्पण गरिएको पुस्तकमामाथि डा ज्ञानु पाण्डेले टिप्पणी गरिन्  नियात्राहरूमा काव्यात्मक भाषा छ उनले भनिन् नेपाली ठेट शब्दको प्रयोगले नियात्रा सुन्दर बनेका छन्   
	नयाँघरेले आफूले नियात्रामा स्थानलाई भन्दा पात्र र प्रवृत्तिको संवेदनशीलतालाई ध्यान दिएको दाबी गरे  पत्रिका र नियात्रा कृति बीएन पुस्तक संसारले छापेको हो   
	 
	 
	 
	 
"
