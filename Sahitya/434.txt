 सन्ध्याका बुद्ध अनुहार"बुद्ध नेपालमै जन्मेका हुन् भन्ने पुष्टि गराउने अनेकौं अभियानहरू चलिरहेका छन्  अमेरिकाबाट आएर रमित ढुंगानाले बुद्ध बर्न इन नेपाल भनेर फिल्म नै बनाएका छन् सञ्चारकर्मी रवि लामिछाने विश्वभर नै अभियान पुर्‍याउने दौडमा छन् ""
	बुद्ध नेपालमै जन्मेका हुन् भन्ने पुष्टि गराउने अनेकौं अभियानहरू चलिरहेका छन्  अमेरिकाबाट आएर रमित ढुंगानाले बुद्ध बर्न इन नेपाल भनेर फिल्म नै बनाएका छन् सञ्चारकर्मी रवि लामिछाने विश्वभर नै अभियान पुर्याउने दौडमा छन्  चित्रकार सन्ध्या रेग्मीले भने अलिक फरक काम गरेकी छन्  बुद्धका अनुहारहरू शीर्षकको उनको एकल कला प्रदर्शनी नियाल्न बबरमहलस्थित नेपाल आर्ट काउन्सिल ग्यालरीमा पुग्नुभयो भने धेरै प्रश्नका सिर्जनात्मक जवाफ भेट्टाउनुहुनेछ   
	पेसाले उनी इन्जिनियर हुन् र भियतनाममा कार्यरत छिन्  तर उनले यो बीचमा जुन पेसागत यात्रा गरिन् त्यसले उनलाई कलाकारको छविमा उभ्याइदियो र यतिबेला उनले कोरेका बुद्धका सेमी एब्स्ट्रयाक अनुहारहरू बोधिज्ञान सिद्धान्त र दर्शनको गहनता बोकेर ग्यालरीमा भित्तामा बहस गर्न आएका छन्  सिंगापुर भियतनाम र नेपालमा कलाका कोर्स गरेका उनले चित्रमार्फत भनेकी छन् बुद्ध सर्वत्र छन् र बुद्धको ज्ञानलाई कुनै पनि देशको सिमाना र राष्ट्रियताले छेक्न सक्दैन   
	कम्बोडिया थाइल्यान्ड जापान लगायत बुद्धधर्म मान्ने थुप्रै देश घुमें हालैको दिन ग्यालरीमा भेटिएकी उनले सुनाइन् जहाँजहाँ पुगें त्यहाँका हरेक बौद्ध धर्मालम्बीहरूले बुद्ध हाम्रा हुन् भने  र बुद्धप्रति उनीहरूको विशाल आस्था पनि भेट्टाएँ  बुद्धको दर्शनको उच्चतामा पुगेर महसुस गर्दा सबैतिर बुद्ध नै बुद्ध पाउने दाबी गर्दै उनले सत्कर्म त्याग र महानता देखाउन सके हामी स्वयं पनि बुद्ध हुने धारणा सुनाइन्  बुद्ध लुम्बिनीमै जन्मेका हुन् भन्ने सत्य हो  सत्यलाई बारम्बार पुष्टि गरिरहनु पर्दैन उनले भनिन् बरु यो जोस र जाँगर बुद्धबारे किताब लेख्ने फिल्म बनाउनेजस्ता सिर्जनात्मक कार्यमा लगाउनुपर्छ  मुख्य कुरा बुद्ध कहाँ जन्मे भन्दा पनि बुद्धको ज्ञानको अनुशरण गर्न महत्त्वपूर्ण हो   
	यही मान्यतामा टेकेर कलाकर्म गर्नेबेला उनले हाम्रै समाजभित्र थुप्रै बुद्धहरू भेट्टाएकी छन्  तैल र मिक्स मिडियामा सजिएका चित्रहरूको लस्करमा बुद्धका अनुहार मात्रै हैन महाकवि लक्ष्मीप्रसाद देवकोटा लेखिका झमककुमारी घिमिरेदेखि जीवित र त्यागी भिक्षुहरूको समेत प्रोट्रेट हेर्न सकिन्छ  क्यान्सरले पीडित भइन्जेलसम्म पनि देवकोटाले कविता लेखिरहे उनले सुनाइन् यो एउटा ठूलो र महान् तपस्या थियो  उनको साहित्यिक तपस्या व्यक्तिगत स्वार्थ र सांसारिकताभन्दा निकै माथि छ यसकारण मैले उनमा पनि बुद्ध भेट्टाएँ   
	बुद्धको थिममा चित्र कोरिरहेकै बेला एक दिन सन्ध्याको हातमा झमककुमारीको आत्मकथा जीवन काँडा कि फूल पर्यो  पढ्दै जाँदा किताबमा सन्ध्याले झमकभित्र थुप्रै विद्रोह र असन्तुष्टि रहेको थाहा पाइन्  हो उनीभित्र आगो पाएँ सन्ध्याले भनिन् तर उनले यो शक्तिलाई सकारात्मक रूपले प्रयोग गरिन् र सिर्जनात्मक कार्यको रूपमा किताब लेखिन्  नेपाली साहित्यमा उनी अहिले जसरी ध्यानमग्न छिन् यो व्यक्तिगत स्वार्थभन्दा निकै माथि छ  त्यसकारण उनलाई पनि बुद्धकै रूपमा उतारें   
	यसअघि छरिएको थिममा एकल प्रदर्शनी गरेकी सन्ध्या यसपटक बुद्धकै थिममा केन्दि्रत भएकी हुन् तर उनले कोरेकी बुद्धका अनुहारमा थुप्रै विविधता पाइन्छ  लेडी बुद्धदेखि बेबी बुद्धसम्म उनले उतारेकी छन्  बुद्धलाई स्त्री अनुहार र टीकामा उतारेकी उनले यसलाई युवतीहरूको निश्छलताको प्रतीक मानेकी छन्  हरेक बच्चाका अनुहार छलकपटरहित देखिन्छ उनले भनिन् त्यसकारण बच्चाको अनुहारमा पनि कुनै नै कुनै रूपमा बुद्धलाई देख्न सकिन्छ  यी थिमका बुद्ध अनुहारहरू प्रदर्शनीको दोस्रो दिनमै बिक्री भइसकेका छन्  तिनवटा चित्रलाई अमेरिकी नागरिकले तीन लाख रुपैयाँ हालेका छन् भने एउटा चित्रलाई नेपालीले  हजार  यो रकमबाट लुम्बिनी लगायत बुद्धसँग जोडिएको थलो घुम्ने र अर्को कलाकर्म गर्ने उनको योजना छ   
	ग्यालरीमा उनले कम्बोडियामा भेटिएका ब्रम्हा आकारको तीनटाउके बुद्धलाई पनि उभ्याएका छन्   औं शताब्दीमा सम्राट जयबर्द्धनको पालामा बनेको हिन्दु मूर्ति कालान्तरमा बौद्ध प्रभावका कारण कालिगडले त्यसलाई कसरी बुद्धको स्वरूपमा ढाले भन्ने सन्दर्भ यो चित्रले प्रस्ट्याउँछ  शैलीमा पनि यसपटक उनले धेरै नयाँ काम गरेकी छन्  क्यानभासमा कलर स्ट्रोकहरू लोभलाग्दा देखिन्छन्  ब्रस मात्रै हैन चक्कु समेत प्रयोग गरेर उनले स्ट्रोक सिर्जना गरेकी छन्  अनुहारमै विभिन्न भाषामा बौद्ध मन्त्र र अक्षरहरू कोरेका छन्  यो उनको सातौं एकल प्रदर्शनी हो  दर्जनौं मुलुक घुमेका उनले आधा दर्जन सम्मान पाइसकेका छन्  प्रदर्शनी आइतबारसम्म जारी रहनेछ  
	 
	 
"
