नेपाली अनुहारहरूउमेरमा उनी यायावरझैं डुलिरहन्थिन् देश देशावर बेलायतको साउथ एम्पटनमा जन्मी हुर्केकी जान सल्टर जहाँ पुग्थिन् हेयर ड्रेसरको आफ्नो पेसा अंगाल्थिन् केही समय र अलिकति पैसा जम्मा भएपछि अर्को देशको यात्रा तय गरिहाल्थिन्"
	उमेरमा उनी यायावरझैं डुलिरहन्थिन् देश देशावर बेलायतको साउथ एम्पटनमा जन्मी हुर्केकी जान सल्टर जहाँ पुग्थिन् हेयर ड्रेसरको आफ्नो पेसा अंगाल्थिन् केही समय र अलिकति पैसा जम्मा भएपछि अर्को देशको यात्रा तय गरिहाल्थिन्  

	पहिलो पटक यिनी नेपालमा सन्  मा आइपुगेकी थिइन् पर्यटकको रूपमा त्यतिन्जेल काठमाडौंमा बोरिस लिसानाभिचले मुलुककै पहिलो अन्तर्राष्ट्रिय होटल रोयल खोलिसकेका थिए सल्टरले त्यहीँ हेयर ड्रेसरको काम थालिन् अलिकति पैसा हात परेपछि फेरि अरू धेरै मुलुक चाहार्न कुदिहालिन् 

	उनी थुप्रै मुलुक हुँदै भियतनाम पुगिन् त्यहाँका चर्चित चित्रकार एफन्दीसँग केही समय संगत गरिन् संसारका थप्रै भूगोल नापिसकेपछि सल्टरलाई लाग्यो नेपाल जति सुन्दर ठाउँ अन्त छैन यसपछि उनी सन्  मा काठमाडौं फर्किन् त्यस यता उनी नेपालमै छिन्  
	नेपालको यतिविघ्न मोहनीमा परेकी उनी यतिबेला भने हिँडडुल गर्न नसक्ने गरी खुम्चिएकी छन् धोवीधारास्थित निवासमा तर उनले जीवनभर कोरेको नेपाली अनुहारहरू यतिबेला उनको सम्मान र सम्झना बोकेर बबरमहलस्थित नेपाल आर्ट काउन्सिल ग्यालरीमा आइपुगेका छन् 

	बि्रटिस काउन्सिलको सहयोगमा केही दिनअघि सुरु उनको यो प्रदर्शनीमा मंगलबार एक दिन मात्रै जारी रहनेछ जान सल्टरले नेपाललाई जीवनभर लाएको गुन हेर्न यो प्रदर्शनी काफी छ सल्टरसँग लामो समय संगतमा रहेर काम गरेका पाका चित्रकार रतनकुमार राईले भने उनी राम्रोसँग हिँड्डुल गर्न नसके पनि उनले सिर्जेका यी मुहार चित्रहरू स्वयंले ग्यालरीमा मान्छेसित संवाद गर्न चाहेको जस्तै अनुभूति हुन्छ  

	सोमबार दिउँसो ग्यालरीमा भेटिएका अर्का पाका चित्रकार नगेन्द्र पौडेलले पनि सल्टरले सुरुमा ड्रइङ हुँदै रंगसित संगत गरेको भए पनि उनका सिर्जनाहरू कालजयी रहेको दाबी गरे  
	जब कहिल्यै नफर्किने गरी दोस्रोपटक सल्टर काठमाडौं उत्रेकी थिइन् त्यतिन्जेल पनि उनी खासमा हेयर ड्रेसरकै छविमा थिइन् यसपछि भने उनको छविमा एकाएक बदलाब आयो कला सम्बन्धी कहींकतै औपचारिक ज्ञान नलिएको भए पनि उनी एकाएक चित्रकारको छविमा देखा परिन् 

	उनले नेपालका विभिन्न भाग भ्रमण गरेर प्रत्यक्ष भेटेर विभिन्न जातिजनजातिका मुहार चित्र उतारिन् फेसेज अफ नेपाल को नामबाट यी चित्रहरूले विश्वभरि विस्तारै चर्चा पाउन थाले अहिलेसम्म नेपाली समाजका भित्री तह र समुदायमा छिरेर यसरी मुहारचित्र बनाउने कार्य कसैले पनि गर्न सकेका छैनन् सुरुमा ड्रइङमा मात्रै रमाएका उनी पछि कलरसँग पनि खेल्न थालिन् यसमा पनि उनको काम निकै खारिएको देखियो सल्टरका साथी रतनले भने  
	चित्रकारबाहेक उनी कुकुर संरक्षकको छविमा देखा परिन् मुलुकमै पहिलो पटक खुलेको काठमाण्डु एनिमल टि्रटमेन्ट सेन्टर क्याट को संस्थापक उनै हुन् यो च्यारिटी संस्थामार्फत उनी अहिले पनि सहरका गल्लीहरूमा रहेका कुकुरहरूको स्व्ाास्थ्य सम्बर्द्धन र रेबिजविरुद्धको अभियानमा संलग्न छिन्  

	यतिसम्म कि ग्यालरीमा सजिएका चित्रहरूमध्ये उनले आफ्नो मनपर्ने कुकुरको चित्र पनि समेटेका छन् सल्टरको चार दशक लामो कलाकार्यका सबै झलक आउने गरी सजिएका दुई सयभन्दा बढी चित्रहरूले स्वयं सल्टरको चित्रकला यात्राको कथा भनिरहेको अनुभूति हुन्छ  

	ग्यालरीमा उनले सुरुआती समयमा पेन्सिलले मात्रै ड्रइङ पेपरमा कोरेको मुहारचित्र त्यसपछि तैल रंगमा गरेका काम पर्यटन बोर्डको जनजाति संग्रहालयका लागि दिइएका मुहार चित्रहरू भुटान पुग्दा कोरेका चित्र र सन्  पछि कोरेका एड्स पीडितहरू युवतीहरूको मुहारचित्र राखिएका छन्  
	अल आर आवर डटर उपशीर्षकमा सजिएका एड्स पीडितहरू युवतीहरूको चित्रले दर्शकलाई साँच्चिकै गम्भीर तुल्याउँछ 

	एड्स लागेपछि भारतका विभिन्न वेश्यालयबाट जबर्जस्त निकालेर नेपाल पठाइएका चेलीहरूलाई तत्कालीन सरकारले पनि जिम्मा लिन नचाहेको बेला माइती नेपालको संरक्षण पुगेपछि सल्टरले प्रत्यक्ष भेटेर मुहार चित्र बनाएकी थिइन् चित्रहरूमा तत्कालीन अवस्थाको मनोगत अवस्थितिलाई पनि जस्ताको तस्तै उतार्ने कोसिस गरेकी छन् सल्टरले  

	म दिनहुँ भेट्न जान्थें चित्र कोर्न उनीहरू आफ्नो व्यथा सम्झेर कोही रुन्थे कोही चिच्याउँथे कोही एकतमास टोलाउँथे ग्यालरीमा आफू प्रत्यक्ष आउन नसके पनि उनले सन् नब्बेको मध्यदशक कोरेका चित्रहरूको अनुभव लेखेर भित्ता टाँसेकी छन् मैले उनीहरू त्यही दर्दनाक दैनिकीलाई रंग दिएकी हुँ  
	यसपछि फेसेज अफ नेपाल सिरिजमै सेक्सन बनाएर चित्र सजाएकी छन् 

	रुसमा कम्युनिस्ट उदय भएपछि संसारभर तितरवितर भएका जार सन्तानमध्ये बोरिस लिसानाभिचले बि्रटिस नागरिकता लिएर भारत हुँदै नेपालमा पनि होटल खोल्न आइपुगेका थिए होटल याक एन्ड यतीका समेत संस्थापक रहेका बोरिस परिवारसित सल्टरको नजिकको सम्बन्ध रह्यो 

	यही सम्बध झल्किने गरी उनले कोरेकी बोरिस पत्नी बारबरा लिसानाभिचको मुहारचित्र पनि प्रदर्शनीमा छ सन्  ताका उनले कोरेका चित्रकार रतन राईको मुहारचित्र पनि ग्यालरीमा हेर्न पाइन्छ तिनताक म भक्तपुरको सल्लाघारीमा डेरा बस्थें रतनले सम्झे उनी मेरो मुहारचित्र बनाउन कम्तीमा पनि एक महिना धाइन् होली उनको मिहिनेत देखेर म साँच्चिकै प्रभावित भएको थिएँ  
	नेपाल पर्यटन बोर्डको जनजाति संग्रहालयमा सजिएका मुहार चित्रहरू पनि यतिखेर प्रदर्शनीमै आइपुगेका छन् 

	खासमा सल्टरले बोर्डलाई ती चित्रहरू पैसा नलिईकन दिएकी हुन् प्रदर्शनी अवधिसम्मका लागि मात्रै अहिले संग्रहालयका ती चित्रहरू नेपाल आर्ट काउन्सिल ग्यालरी ल्याइएको हो भुटान सिरिजका ड्रइङहरूले चाहिँ ग्यालरीमा भिन्नै स्वाद पस्किन्छन् फरक अनुहार र मनोविज्ञान 

	यसबाहेक मुलुकभरका समुदायका मुहारचित्र भित्तामा सजिएका छन् ब्राह्मण क्षेत्री लिम्बू मगर नेवार तामाङ थारू शेर्पा राई दनुवार सुनुवारदेखि भुटिया र मुगालीसम्म कुनै समय भूगोलविद् डा हर्क गुरुङसित मिलेर फेसेज अफ नेपाल नामकै किताबसमेत प्रकाशित गरेकी सल्टरका कलाकर्मले पछिल्लो आधा शताब्दीको नेपाली मनोविज्ञान बुझ्न सघाउँछ  

	हालै बेलायतकी महारानी एलिजावेथ द्वितीयबाट मेम्बर अफ बि्रटिस एम्पायर एमबीई उपाधि पाएकी सल्टरको यो प्रदर्शनीमा सजिएका चित्रहरू बिक्रीका लागि भने उपलब्ध छैनन् 
	 
	 
	 
	 
"
