खस्यो असारे फूलकुनै समय यो असारे फूल हो शीर्षक कविताबाट उनी चर्चित थिए  नेपाली साहित्यका प्रभावशाली समालोचकमध्ये एक मानिने गणेशबहादुर प्रसाईंको बिहीबार बिहान झापामा निधन भएको छ "
	कुनै समय यो असारे फूल हो शीर्षक कविताबाट उनी चर्चित थिए  नेपाली साहित्यका प्रभावशाली समालोचकमध्ये एक मानिने गणेशबहादुर प्रसाईंका सुवानन्ददेखि राजीवलोचन जोशीसम्म माध्यामिककालीन काव्यसाहित्यको विवेचना र नेपाली साहित्यमा स्वच्छन्दतावादी काव्यधारा जस्ता समालोचना कृति दीर्घप्रतीक्षा निबन्धकृति र चार खण्डको आत्मकथा यो धनकुटा ले पनि नेपाली साहित्यमा उत्तिकै स्थान राख्छन्  सिद्धिचरण श्रेष्ठको काव्यकारिताको व्याख्याताको हैसियत राख्ने उनै  वषर्ीय स्रष्टाको बिहीबार बिहान झापामा निधन भएको छ  मुटु र हर्नियाको समस्या देखिएपछि उनलाई  दिनअघि बिर्तामोडस्थित अस्पतालमा भर्ना गरिएको थियो   
	पूर्णप्रसाद र पद्मादेवीका साइँला छोराका रूपमा  असार  गते ताप्लेजुङको आठराई निघुरादिनमा जन्मेका प्रसाई राजनीतिमा पनि उत्तिकै सशक्त थिए  राजनीति गरेबापत  मा पक्राउ परेका थिए  त्यस बेला खुट्टामा नेल ठोकिएकाले उनका कुर्कुच्चामाथि बाँचुन्जेल ठूलठूला गाँठा देखिन्थे   मा शस्त्रविहीन राजबन्दीलाई रिहा गर्ने घोषणा भएपछि जेलमुक्त भएका उनी त्यसै बेला नेपाल कम्युनिस्ट पार्टीमा प्रवेश भए  त्यसपछि उनी झापा जिल्ला कम्युनिस्ट पार्टीका सचिव र अखिल नेपाल किसान संगठनका अध्यक्ष भएका थिए   
	 को आमचुनावमा गणेशबहादुर तेह्रथुमको आठराईको  नम्बर क्षेत्रबाट लडेका थिए  कम्युनिस्टहरूबाट समर्थित स्वतन्त्र उम्मेदवार उनी खरो भाषण गर्थे  त्यति बेला उनलाई चकित परेर सुन्नेहरूमा थिए प्रा अभि सुवेदी पनि  चुनाव त कांग्रेस उम्मेदवार तेजमान आङदेम्बेले नै जिते तर प्रसाईंले राजावादी गोर्खा परिषद्का उम्मेदवार रणधीर सुब्बालाई भने राजनीतिक साख नै नरहने गरी हराएको सुवेदी सम्झन्छन्   
	प्रसाईले  मा बीपी कोइरालासँग कामसमेत गरेका थिए  चार वर्षसम्म घनिष्ठ भएर यिनीहरू  सालमा फुटेका थिए प्रसाईंका जीवनी लेखक नरेन्द्रराज प्रसाईंले भने  दार्जिलिङबाट बीए पास गरेका उनी तेर्हथुमको त्रिमोहन हाई स्कुलका प्रधानाध्यापक भए  संखुवासभाको मादी हाई स्कुल तेर्हथुमको पोखरी हाई स्कुल इलाम हाई स्कुल र झापाको शनिश्चरे हाई स्कुलमा पनि पढाए  
	मुक्ति पुरस्कार साझा पुरस्कार महानन्द पुरस्कार देवकोटा शताब्दी सम्मान र भानुभक्त पुरस्कारबाट सम्मानित प्रसाईं विख्यात समालोचक रामकृष्ण शर्माको प्रभाव र शैली अनुकरण गरी निबन्ध र समालोचना लेख्थे  
	प्रसाईं औंलामा गन्न सकिने नेपाली समालोचक हुनुहुन्थ्यो प्रा सुवेदीले भने उहाँ मेरा स्कुलबाहिरका गुरु हुनुुहुन्थ्यो भारततिर चलेको शिक्षाको लहर जवाहरलाल नेहरुपन्थी रमरम रोमान्टिकवाद उहाँका लेखाइमा व्याप्त थियो  उहाँ प्राज्ञ हुन धेरै योग्य व्यक्ति हुनुहुन्थ्यो तर प्राज्ञहरूका काम गरेर बस्नुभयो   
	प्रसाईं कुनै बेला सञ्चय डाइजेस्टका सम्पादक पनि रहे र तेस्रो आयाम साहित्यिक आन्दोलनमाथि समालोचना लेखे  उनले  तिर एउटा कविता संग्रह पनि निकालेका थिए  तर अमेरिका बसिरहेका साहित्यकार कृष्ण धरावासीका अनुसार प्रसाईंले कवितामा उति बल गरेनन्  सम्पादन समालोचना निबन्ध लेखन उहाँको पि्रय विधा थियो धरावासीले भने अध्ययनको व्यापकताले गर्दा उहाँ अरू समालोचकभन्दा भिन्न हुनुहुन्थ्यो  
	प्रसाईंका पत्नी र दुई छोरा छन्  
	 
"
