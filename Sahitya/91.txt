किसुनजीबारे उपन्यास आउँदैसमालोचक तथा साहित्यकार हरि अधिकारीले प्रजातान्त्रिक आन्दोलनका योद्धा तथा पूर्वप्रधानमन्त्री स्व कृष्णप्रसाद भट्टराईको जीवनमाथि उपन्यास लेख्दै छन् "
	समालोचक तथा साहित्यकार हरि अधिकारीले प्रजातान्त्रिक आन्दोलनका योद्धा तथा पूर्वप्रधानमन्त्री स्व कृष्णप्रसाद भट्टराईको जीवनमाथि उपन्यास लेख्दै छन्  नेपाली साहित्यको पहिलो जीवनीपरक उपन्यास दाबी गरिएको कृति याम्बुरी बुक प्वाइन्टबाट प्रकाशनका लागि बिहीबार करारनामा गरिएको छ  कृष्णप्रसाद भट्टराईका जीवनका अनेक रोचक र ऐतिहासिक आयाम छन् बिहीबार करारनामा हस्तान्तरण कार्यक्रममा हरिले भने तिनै आयामलाई आख्यानीकरण गरेर कृति लेख्दै छु  उपन्यासमा प्रजातान्त्रिक आन्दोलनमा भट्टराईले पुर्याएको योगदान सन्त जीवनशैली व्यक्तिगत जीवनका रोचक प्रसंगसँगै अहिलेसम्म बाहिर नआएका रोचक सन्दर्भहरूसमेत हुने उनले दाबी गरे  उपन्यासको नाम एक्लो नायक जुराइएको पनि उनले बताए   
	आउँदो साउनभित्र पाण्डुलिपि बुझाउने गरी याम्बुरी बुकले आफूलाई चित्तबुझ्दो विद्वद्वृत्तिसमेत दिएको उनले खुलाए  तर रकम भने प्रकाशक र लेखक दुवैले खुलाउन चाहेनन्  यति हो कि मैले चित्तबुझ्दो रकम पाएको छु हरिले भने यस्तो परम्पराले नेपाली भाषासाहित्यको प्रवर्द्धनसँगै स्रष्टालाई पनि प्रोत्साहन मिल्नेछ  भट्टराईको जीवनका अन्तरकुन्तर खोतलिने उपन्यासले नेपाली साहित्यमा विशेष स्थान राख्ने आशासहित पुस्तक प्रकाशनमा सघाउन खोजेको याम्बुरी बुकका अध्यक्ष कुयाङ लामाले बताए  
	भदौ पहिलो साता बजारमा आउने बताइएको कृति जीवनीपरक पहिलो नेपाली उपन्यास ठहरिने हरिले दाबी गरे  उनका यसअघि संसद्मा एक दिन हरि अधिकारीका कविता र गार्मेन्टकी गायत्री कविता संग्रहहरू रामलालको आकाश कथा संग्रह र साठी वर्षपछि संस्मरणात्मक निबन्ध संग्रह प्रकाशित छन्   
"
