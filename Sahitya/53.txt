विषय विविध"कला साहित्य उत्सवको दोस्रो दिन सोमबार राजनीतिक दलका युवा नेताहरूमाझ संघीयताको चर्को बहस चल्यो   संविधानसभा विघटनसँगै अन्यौलग्रस्त बनेको मुलुकको संघीय संरचनाको बहसमा सहभागी बन्दै थिए एमाले नेता घनश्याम भुसाल कांग्रेस नेता गगन थापा र एमाओवादीका हरि रोक्का  ""
	कला साहित्य उत्सवको दोस्रो दिन सोमबार राजनीतिक दलका युवा नेताहरूमाझ संघीयताको चर्को बहस चल्यो  संविधानसभा विघटनसँगै अन्यौलग्रस्त बनेको मुलुकको संघीय संरचनाको बहसमा सहभागी बन्दै थिए एमाले नेता घनश्याम भुसाल कांग्रेस नेता गगन थापा र एमाओवादीका हरि रोक्का   
	दोस्रो चरणमा थालिएको संघीयता बहसमा सहजकर्ता विश्वप्रकाश शर्माले माओवादी नेता रोक्कालाई तेस्र्याएको संघीयताको चाबी कहाँ छ  भन्ने प्रश्नले सहभागीको ध्यान तान्यो  रोक्काले संघीयता एमाले र कांग्रेसका कारण रोकिएको स्वाभाविक उत्तर दिएका थिए  उनले भने अन्तिम समयसम्म एकल जातीय पहिचानसहितको संघीयतामा एमाले र कांग्रेस नमिल्दा संविधानसभा विघटन भएको हो   
	एमाले नेता भुसालले संघीयताको चाबी दक्षिणी मुलुक भारततर्फ रहेको घुमाउरो उत्तर दिँदै भने हामी बहुजातीय प्रदेशको पक्षमा थियौं जसले सबै क्षेत्रका जनता समेट्थ्यो तर भारतीय चासोका कारण त्यो सम्भव भएन र संविधानसभा विघटनको चरणमा पुग्यो  
	संघीयता कुनै सिद्धान्त नभई मुलुकको पहिचान भएकामा तीनै नेता एकमत देखिए  कांग्रेस नेता थापाले भने संघीयता कुनै विचार वा सिद्धान्त होइन यो मुलुकको पहिचानको कुरा हो  दलका नेताहरु संघीयतामा स्पष्ट नहुँदा यो जमेको पोखरीजस्तो बन्यो   
	सहजकर्ता शर्माको संघीयतामा कहाँ चुक्यौं हामी  भन्ने अर्को प्रश्नमा रोकाले थपे संघीयताबारे हामीले निर्णय गर्न नसक्दा चाहेर वा नचाहेर अरू कसैले निर्णय गर्न सक्छ  अर्को व्यक्तिले भूमिका खेल्न सक्छ  
	एमाले नेता भुसालले वर्तमान सत्ता समीकरणका घटक माओवादी र मधेसी मोर्चाको तराईलाई एउटा छुट्टै राज्य बनाउनुपर्ने र त्यसको राजधानी जनकपुर बनाउनुपर्ने अडानमा सहमत हुने आधारै नभेटिएकाले त्यसको विपक्षमा आफ्नो पार्टी उभिएको बताए  उनले भने तराईमा दुईभन्दा बढी प्रदेश बनाउन नदिन भारतको चासो थियो   
	पहिलो चरणमा छापामा झापा छलफलमा पत्रकार नारायण वाग्ले मोहनकाजी र चन्द्र भण्डारीको विचारोत्तेजक बहस चल्यो  त्यो छलफल पत्रकार राजु अधिकारीले सहजीकरण गरेका थिए   
	साहित्यकार मोदनाथ प्रश्रतिले अबे के लेख्ने भन्नेबारे एक घन्टा आफ्नो मन्तव्य दिएका थिए  महिलालाई होच्याउन प्रयोग गरिने उखानबारे दामोदर ढुंगेलले कुन्ता शर्मा भवानी क्षेत्री मनीषा गौचन र मुनाराज शेर्माबीच छलफल चलाए  
	आयोजक रिडर्स क्लबका अध्यक्ष उज्ज्वल प्रसाईं सहजकर्ता भएर तेस्रो आयाम र लीला लेखनबारे चर्चा चल्यो जसमा नारायण ढकाल युग पाठक रत्नमणि नेपाल र कृष्ण बराल सहभागी थिए  उत्सवमा पत्रकारमाथिको भौतिक आक्रमणका विषयलाई आधार बनाएर परिवर्तन महिला समाजले नेपाल आमा नाटक प्रस्तुत गरेको थियो   
	 
	 
	 
	 
	 
	
"
