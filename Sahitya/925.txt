"हेरौं कतिन्जेल चल्छ"कि गाईजात्रे कार्यक्रममा कि सिस्नुपानीका स्टेज सोहरूमा व्यंग्य कविता सुन्न पाइन्छ"
	कि गाईजात्रे कार्यक्रममा कि सिस्नुपानीका स्टेज सोहरूमा व्यंग्य कविता सुन्न पाइन्छ लेखक र कलाकारहरू मुलुकको राजनीति र समसामयिक सन्दर्भमाथि शब्दवाण प्रहार गरिरहेका हुन्छन् बुधबार राजधानीको एउटा कार्यक्रममा भने संविधानसभाका अध्यक्ष सुवास नेम्वाङ व्यंग्य कविता सुनाउँदै थिए 
	मान्छेको बीउ रोप्दा  
	पशु फल्छ  
	पशुपतिका गजुरमाथिका  
	बाँदरहरूले हाँकेको देश  
	हेरौं कतिन्जेल चल्छ  
	अध्यक्ष नेम्वाङ कवि टंक आचार्यको हास्यव्यंग्य कविता संग्रह तोरीको फूल को सार्वजनिक क्रममा थिए उनले टंकका कविता लोकार्पणमा आउनुको पछाडि हेरौं शीर्षकको उपर्युक्त कविता रहेको बताए यो कविता मैले धेरैपटक दोहोर्याएँ उनले भने मुलुकको राजनीति सम्झें आफ्नै दायित्वहरू सम्झें अनि यहाँ आएँ कार्यक्रममा यी प्रमुख अतिथिलाई संविधानसभाको अन्तिम अध्यक्ष को रूपमा समेत पेस गरिएको थियो हो म अन्तिम सभा अध्यक्ष नै हुन चाहन्छु नेम्वाङले भने माघ  भित्र पक्कै संविधान आउनेछ नेम्वाङले यी सबै भन्नुका पछिल्तिर तोरीको फूल मा समेटिएको राजनीतिक व्यंग्य थियो उनले राजनीतिको नकारात्मक प्रवृत्ति अराष्ट्रिय बाटो अनुशासनहीनता भ्रष्टाचारको चोटिलो व्यंग्य गरेको बताउँदै समाजलाई सही बाटोमा डोर्याउन यस्ता कृतिले सघाउने दाबी गरे समालोचक डा रामप्रसाद ज्ञवालीले पनि यस्तै धारणा राखे  
	मनोज गजुरेलले प्रधानमन्त्री सुशील कोइराला नेताहरू प्रचण्ड र माधव नेपाल लगायतको क्यारिकेचर गर्दै टंकको दृश्यात्मक परिचय दिएको कार्यक्रममा अर्का व्यंग्य कवि अर्जुन पराजुलीले रोचक तुक्काहरूमार्फत स्वागत गरेका थिए सिस्नुपानी नेपालका महासचिव समेत रहेका आचार्यको कृतिबाट शैलेन्द्र सिंखडाले कविता वाचन गरेका थिए भने गायक शिशिर योगी लगायतले गीत प्रस्तुत गरेका थिए कार्यक्रममा सभासद तथा हिसानका अध्यक्ष उमेश श्रेष्ठले पनि तोरीको फूल माथि टिप्पणी गरेका थिए कृति याम्बुरी बुक प्वाइन्टले छापेको हो  
	 
	 
	 
	 
"
