होस्टल  एउटा चिसो एस्ट्रे"न्यानो पाखी ओढी सुस्तरी आउँथ्यो माघ साँझमा र टुसुक्क बस्थ्यो हाम्रो आड लागेर  आगाको रापमा पटटट आत्महत्या गर्थे बाँसका चिर्कटो  भर्खर घरबाट पठाइदिएको ज्याकेटका ठाउँठाउँ प्वाल पर्थे  तर पनि आगो ताप्ने मन मर्दैनथ्यो  ""
	 "" ""न्यानो पाखी ओढी सुस्तरी आउँथ्यो माघ साँझमा र टुसुक्क बस्थ्यो हाम्रो आड लागेर  आगाको रापमा पटटट आत्महत्या गर्थे बाँसका चिर्कटो  भर्खर घरबाट पठाइदिएको ज्याकेटका ठाउँठाउँ प्वाल पर्थे  तर पनि आगो ताप्ने मन मर्दैनथ्यो  ठूलो घण्टीको आवाजसँगै होस्टेल टिचरले उर्दी जारी गर्थे सबैजना स्टडी रुममा पसिहाल्ने  भर्खरैसम्म तातेका हाम्रा तिघ्रा स्टडी रुमभित्र पसिसक्दा चिसा भइसकेका हुन्थे   
	सामान्यतया जाडो महिनाका दिनहरू उति रंगीन र उत्सवमय हुँदैनन् त्यसमाथि त्यस वर्षको माघमा लागेको कुहिरो र तुँवालो पहिलेका वर्षहरूभन्दा धेरै पत्रहरू जमेको र बाक्लो प्रतीत भएको थियो  मेरो मनमा पनि उस्तै तुँवालो र कुहिरो जमेको थियो  पहिलो कुरा म पढाइमा कमजोर थिएँ जसकारण मुटु काम्ने जाडोमा पनि घरको न्यानो छोडेर होस्टेल आएर थचारिनुपरेहको थियो  दोस्रो एसएलसीको टेस्ट परीक्षाले पनि मेरो नतिजा उति राम्रो देखाएको थिएन  तेस्रो म हिसाबमा यति कमजोर थिएँ कि सरको गाली पिटाइ र घोचपेचसँगै एसएलसी पनि बिग्रने डरले निकै सताएको थियो  हिसाबमा मन जाने कुनै सम्भावनै थिएन  त्यसैले सरले दिएको पाठ म रातभरि अर्को जान्ने साथीको पुस्तिकाबाट हुबहु उतार्थें र भोलि सरको सम्भावित पिटाइबाट बच्ने प्रयास गर्थें  त्यसो गर्दा पनि बेलाबेला सरकै अगाडि हिसाब गरेर देखाउनुपर्ने बाध्यता आइलागेपछि मेरो त्यो आइडिया फेल खान्थ्यो  त्यसबेला थुप्रै सहपाठीहरूको भीडमा म आफूलाई नितान्त एक्लो शक्तिहीन र असहाय सोचिरहेको हुन्थेँ  त्यसैले मेरो जिन्दगीको सुख कतै धरापमा फसेको स्यालजस्तै थियो  ती दिन होस्टेलअघि उभिएका धुप्पी बकैनाका बोटहरू पनि मलाई उति मोहक लागेनन्   
	 
	समाजको देखावटीका लागि पनि मैले अरूको अघि ध्यान दिएजसरी पढ्नैपथ्र्यो  जबसम्म मानिस समाजबाट बाहिर निस्केर आफूमात्रै बन्न सक्दैन र सामाजिक अस्तित्वमै रहन्छ तबसम्म ऊ कुनै संकटबाट मुक्त हुन सक्दैन  होस्टेलअघिको बार्दलीमा उभिएर मैले आफ्नोअघिको दृश्यलाई हेरेँ  कुनै अनिश्चित जिन्दगीको त्रासमा लोकसेवाको परीक्षा पास गर्न नसकेर सामान्य बोर्डिङमा अल्भिनुपरेको कुण्ठामा आतंकित अनुहार लिएर हिँडिरहेका शिक्षकहरू छन्  राम्रो पढ्न नसकेको परीक्षा बिग्रने सन्त्रासमा होस्टेल बस्नुपरेको पीडामा दौडिरहेका विद्यार्थीहरू छन्  यसअघि अरूको पीडातिर मैले उति ध्यान दिएर हेरेको रहेनछु  त्यसबेला आफ्नो तनावबाहेक अरू केही पनि नहेरिँदोरहेछ   
	होस्टेलको शौचालय पस्दा बाहिरको मुटु काँप्ने चिसो मसँगै भित्र पस्यो  मभन्दा अघि त्यो शौचालयमा पसेको कुनै शिक्षक वा विद्यार्थीले भित्तातिर फर्केर गरेको पिसाबको गन्ध र प्यानमाथि नै देखिने दिसाले शौचालय एकदमै दुर्गन्धित बनेको थियो  पिसाबको चर्को रागले मलाई शौचालय बस्दा पनि वाक्क आउलाझैं भएको थियो  बाहिर निस्कँदा पनि पिसाबको त्यो पिरो राग शरीरमा मडारिइरहेको थियो  पिसाबको राग बोकेरै म कक्षाकोठा भित्र पस्थेँ   
	विविध रंग र स्वादहरूको मिश्रण बोकेर सधैंको बिहान नयाँ रंगमा चिसो तुसारोसँगै हामीलाई गुड मर्निङ भन्थ्यो होस्टेल  जीवनको कच्ची बाटोमा खुब मिहेनेतले गाढा तान्नुपर्ने भयो पढाइ र त्यसले निम्त्याउने बोझको  किनभने हिसाबमा भयंकर कमजोर भएर होस्टेल नै बस्नुपरेको म त्यस विषयमा एसएलसी फेल भएँ भने मेरो जिन्दगीको पांग्रा पछाडि धकेलिन्थ्यो  गाढा पेल्न त खुब बल लगाउँथे तर सानैदेखि नआएको हिसाब अब तरुनो भएपछिचाहिँ कसरी आउँछ  यसरी एक दशकअघिका जिन्दगीका ती केही महिना होस्टेलका उराठलाग्दो कुहिरोमिश्रति तुँवालोमा गुजि्रए  होस्टेल कुनैबेला कवि भूपीले काठमान्डुलाई भनेझैं चिसो एस्ट्रेजस्तो थियो   
	माघको जाडोमा सहरको तापमान निकै तल झरे पनि होस्टेलको पढाइको शिक्षकले दिने सजाय र सजायपश्चात् हुने मानसिक शारीरिक पीडाको तापमान उकालो चढ्दै थियो  होस्टेल नजिकका डाँडाहरूमा हिउँ परेको थिएन  तर तुसारो पहिलेका वर्षहरूझैं एकनासले झरिरहेको थियो  
	जाडो सुरु हुनेबित्तिकै होस्टेलका कक्षाकोठा हामी खेल्ने ग्राउन्ड हरियो रंग पोतिएका स्कुलका भित्ताहरू उजाड लाग्थे  स्कुलको ग्राउन्डमा उभिएका धुपी सल्ला र पारिजातका रूखहरू राति आकाशबाट खसेका सेता तुसारोले मृतप्रायः देखिन्थे  बिहानै स्कुलका कक्षाकोठा पस्दा ती भूताहा घरझैं प्रतीत हुन्थे  तुसारोमा छोपिएका बार्दलीमा बसेर बाहिरको मन्द घाममा पग्लिन थालेका तुसारो धरती हेर्दा अलौकिक अनुभूति हुन्थ्यो  

	 """" "" ""पूरा पढनुहोस्  
	 
"
