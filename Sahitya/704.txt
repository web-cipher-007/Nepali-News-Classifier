"""बीपीले नारीभाव सजिलै बुझ्नुभयो"""झन्डै  चार दशक लामो मेरो कला यात्रामा अनेकौं अविस्मरणीय घटना छन्  यीमध्ये बीपी कोइरालासँग जोडिएका क्षणहरू म कहिल्यै भुल्न सक्दिनँ  मैले पहिलोपटक अग्लो कद र गोरो अनुहारका बीपीलाई दौरा सुरुवालमा देखेकी थिएँ  "
	झन्डै चार दशक लामो मेरो कला यात्रामा अनेकौं अविस्मरणीय घटना छन्  यीमध्ये बीपी कोइरालासँग जोडिएका क्षणहरू म कहिल्यै भुल्न सक्दिनँ  मैले पहिलोपटक अग्लो कद र गोरो अनुहारका बीपीलाई दौरा सुरुवालमा देखेकी थिएँ  त्यतिबेला म बुबाको माइली औंला समाएर बीपी अघिल्तिर उभिएकी थिएँ  लामो नाक खुम्चाउँदै उहाँ मुसुक्क हाँस्नु भएको अझै याद आउँछ  प्रायः बुबा र उहाँको भेट भइहरन्थ्यो   
	सानैदेखि पढाइमा कमजोर थिएँ म  गणित र विज्ञानको बेला त निद्रा नै लाग्थ्यो  पास हुन हम्मेहम्मे  कला अभिरुचि भने गहिरो थियो  रंगसँग खेल्न र क्यानभासमा कुची चलाउन पाए खुसी हुन्थें  यही भएर स्कुल सकेपछि भारतको लखनऊ फाइन आर्ट युनिभर्सिटी भर्ना भएँ  हरेक क्षेत्रको साधना आफैंमा महत्त्वपूर्ण र गम्भीर हुँदो रहेछ  कला मेरो रुचिको विषय भए पनि सरल थिएन  तर इच्छाले गरेको काममा संघर्ष गर्दा कठिनाइ पनि सरल लाग्दो रहेछ  बीपी कलाप्रति निकै चासो दिने व्यक्तित्व हुनुहुन्थ्यो  कला र कलाकारप्रतिको उहाँको सम्मान मैले नजिकबाट अनुभूति गरेकी छु   को एक दिन नक्सालस्थित नाफामा मेरो पहिलो एकल चित्रकला प्रदर्शनी भइरहेको थियो  चित्रकार लैनसिंह वाङ्देल प्रमुख अतिथि  त्यसबेला बीपी चाबहिल बस्नुहुन्थ्यो नाटककार बालकृष्ण समचाहिँ ज्ञानेश्वर   
	हिँडेरै ज्ञानेश्वर पुगेर बीपीले समलाई भन्नुभएछ रागिनीको चित्रकला प्रदर्शनी छ हेर्न जाऊँ  त्यसपछि मैले प्रदर्शनीमा बीपी र समलाई सँगै देखें  राम्रो गर्दै जाऊ चित्र देखाउन समजीलाई नि दौडाउँदै ल्याएको छु बीपीले भन्नुभएको थियो  पहिलो प्रदर्शनीमै बीपीको उत्साहले निकै ऊर्जा दियो  त्यसपछि बीपीसँग त्यस्तै अर्को संयोग लखनऊमा जुर्यो  सन्  को एकल चित्रकला प्रदर्शनीमा उहाँलाई निम्त्याउने मौका पाएँ  मेरो कलायात्रामा त्यो क्षणको छुट्टै महत्त्व पनि छ  ठयाक्कै याद त भएन त्यतिबेला फस्ट या सेकेन्ड इयरमा अध्ययनरत थिएँ  कलेज पि्रन्सिपल रणवीर विष्ट हुनुहन्थ्यो  अहिले त बितिसक्नुभो  उहाँले अचानक आफ्नो कक्षमा बोलाएर भन्नुभो तिम्रो प्रदर्शनीको उद्घाटन बीपीबाट गराउने है   
	बीपी नेपालगन्ज आएर बस्नुभएको छ रे भन्ने गाइँगुइँ हल्ला सुन्नुभएको रहेछ पि्रन्सिपलले  मलाई तिमी त्यहाँ गएर बीपीलाई प्रदर्शनीमा निम्त्याउनू भनेर भन्नुभो  मैले त्यसै गरें  भोलिपल्टै टयाक्सी चढेर नेपालगन्ज पुगंे  मनीषा कोइरालाकी मुमाको घरमा बीपी बस्नुभएको रहेछ  उहाँसँगै गिरिजाप्रसाद कोइराला र चन्द्रशेखर पनि हुनुहन्थ्यो  त्यतिबेला पनि बीपी दौरा सुरुवालमै सजिनुभएको देखें  मैले आफ्नो निम्तो दिएँ  उहाँले पहिलो वचनमै मुस्कुराउँदै भन्नुभयो हुन्छ  प्रदर्शनीमा चन्द्रशेखर बिरामी हुनुभएकाले आउन सक्नुभएन  तर बीपीसँगै र गिरिजाबाबुचाहिँ आउनु भएको थियो  ब्ल्याक एन्ड ह्वाइट रंगमा कोरिएका तिनताकको चित्रको मुख्य भाव नारी मनोभाव थियो   
	प्रदर्शनीमा प्रायः प्रमुख अथितिलाई प्रत्येक चित्रको एकएक अर्थ बुझाउनुपर्ने हुन्छ  अहिले पनि त्यो चलन कायमै छ  साहित्य र कलाप्रेमी भएर होला बीपीलाई त्यति धेरै बुझाउनुपरेन  उहाँले उल्टै नारीको यति गहिरो भावना चित्रमा कसरी उतार्न सकेकी  भन्दै सोध्नुहुन्थ्यो  त्यतिबेला घाँटीको अप्रेसन गर्नुभएको रहेछ बीपीले  सकेसम्म कम बोल्नुहुन्थ्यो र बोल्नै परे पनि निकै संघर्ष गरेर कठिनताका साथ उच्चारण गर्नुहुन्थ्यो  बीपीकै पछि पछि चित्र नियाल्दै गर्नुभएका गिरिजाचाहिँ चित्रको अर्थ सोध्नुभन्दा पनि हेरेर रमाइलो मान्नुहुन्थ्यो  ती दिन साँच्चिकै ऊर्जाशील थिए   
	 
	 
	 
"
