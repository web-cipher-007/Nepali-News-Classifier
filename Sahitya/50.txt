पुस्तक अंश मनको एल्बमका प्रिय गीत"जिन्दगीका बक्राकार बाटाहरूमा हजारौं गीत सुन्दै हिँडियो  गीतहरू सुन्दै र सुसेल्दै जीवनका कठिन उकालाहरू काटियो ओरालाहरू झरियो  ""
	जिन्दगीका बक्राकार बाटाहरूमा हजारौं गीत सुन्दै हिँडियो  गीतहरू सुन्दै र सुसेल्दै जीवनका कठिन उकालाहरू काटियो ओरालाहरू झरियो  गीतहरू प्रेमिका बने जीवनका अभिन्न साथी भए  संकटबाट मुक्त पार्ने मानिएका तिनै गीतहरूका कारण धर्मसंकटमा परेको छु म आज  सर्वोत्कृष्ट छ गीतबारे बोल्नु छ सिनर्जी एफएमका मित्र रामकान्त पौडेलसँग  धर्मसंकटको सामना गर्न गीतहरूको कुरुक्षेत्रमा उभिएको छु  
	 
	गीतहरूलाई मानवीकरण गरेर तिनका चरित्र हेर्न खोज्छु  लाग्छ मैले दुःखमा गुन्गुनाएका कैयौं गीतहरूले अनुकूलतामा मात्र सम्झिनेरहेछ भनेर चित्त दुखाउनेछन्  खुसी र उमंगका पलहरूमा गाएका कैयौं गीतहरूले उत्कृष्ट गीतको सूचीमा नपारेकामा मलाई धिक्कार्नेछन्  जीवन यस्ता कैयौं धर्मसंकटको सामना गर्दै अघि बढ्छ  मदर टेरेसाको वाणी सम्झन्छु तिमीले मानिसको फैसला गर्ने हो भने सबैलाई प्रेम गर्न सक्दैनौ  गीतको फैसलामा पनि यो वाणी सत्य नै लाग्छ र फैसलाका लागि आफूलाई तयार पार्छु   
	 
	जीवनमा कहिलेकाहीँ असजिला काम पनि सजिलो मानेर गरिदिनुपर्छ तर हामी प्रायः सजिला काम पनि असजिलो मानेर गर्दछौं  स्कुलमा वादविवाद प्रतियोगितामा बा ठूलो कि आमा  जस्ता कठिन विषयमा बोल्न लगाउनुहुन्थ्यो लक्ष्मीनारायण सर  घरको पिँडीमा बसेर बाआमालाई अझ बढी नजिकबाट निरीक्षण गरेको स्मरण गर्दछु हाँसो उठ्छ  जीवनको त्यति नजिक भएका बाआमालाई पनि अझ नजिकबाट चिन्न बाँकी रहेछ  उफ  स्वयम् बाआमा सीआईडी छोराको शंकाको घेराभित्र पर्नुहुन्थ्यो  जवाफको क्षितिजमा धुम्म हुस्सु बसिरहेको कुनै परीक्षार्थीजस्तो अल्मलिँदै स्कुल पुगेको सम्झन्छु  वादविवाद प्रतियोगिता स्थगित भएको खबर सुनेपछि एउटा ठूलो नैतिक संकटबाट मुक्त भएको महसुस गरेको थिएँ  तर आज रामकान्तले लक्ष्मी सरलेझैं मलाई मुक्ति दिने सम्भावना थिएन  
	 
	पहिलो गीत रोजें कवि सिद्धिचरणले रचना गर्नुभएको मेरो प्यारो ओखलढुङ्गा  गाउनुभएको छ सर्वाधिक लोकपि्रय गायक नारायणगोपालले  कोर्समा राखिएको उक्त कविता मैले आठ कक्षामा कण्ठ गरेको थिएँ  पछि रेडियो नेपालमा नारायणगोपालले गाएको सुनेँ  राम्रो गायकले मुखडा र अन्तरा भएका दसबाह्र पंक्तिका गीत मात्र गाउँदा रहेनछन् कविता पनि गाउँदा रहेछन् भन्ने मलाई पहिलोपटक त्यही गीतले सिकाएको हो  सिद्धिचरणको उक्त कवितामा धेरै मानिसको स्मृतिदंश भेट्छु  आफू जन्मिएको थातथलो छोडेर बिरानो ठाउँमा बाँचिरहेका मानिसहरूको पीडा सम्झन्छु  तिनीहरू अवसरको खोजी गर्दै गाउँबाट सहर छिरेका मनुवा मात्रै होइनन् अभागी शरणार्थीहरू र बिहेपछि अपरिचित ठाउँलाई आफ्नो बनाउन हिँडिरहेका नारीहरू पनि हुन्  ओखलढुङ्गा मेरो आफ्नै सुन्दर गाउँ बलेवाजस्तो लाग्छ  शैशवकाल बिताइरहेको उन्मुक्त कवि म नै हुँ जस्तो लाग्छ  उक्त कविता सम्बन्धमा कतिपयले भनेको सुनेको थिएँ त्यति लामो कालखण्ड बिताएको काठमाण्डूलाई मरुस्थल मानेर कविले गल्ती गरेका छन्  तर जीवन सम्झौता हो  सम्झौताले उत्पन्न गरेको गहिरो पीडाले उनलाई ती पंक्ति लेख्न विवश बनायो  ग्रामीण संस्कारको स्वतन्त्र र स्वच्छन्द आकाशमा उडिरहेको चराजस्तो मानिस नागर सभ्यताको जटिल कृत्रिम र यान्त्रिक झ्यालखानामा सुखी हुन सक्दैन भन्ने कुरा गाउँबाट सहर झरेकाहरूलाई मात्र थाहा हुन्छ  त्यसैले सिद्धिचरणले लेखेका छन् ः 
	 
	भाग्यको लहरामा लहरी लहरी 
	 
	पुगेँ यस मरुस्थलमा कसरी  
	 
	तर खेद छैन तिम्रो आकृति 
	 
	कुँदिएको छ यो हृदयभरि  
	 
	न्युयोर्कको छोटो बसाइँताका नेपालको कुनै एफएमबाट यो गीत बजिरहेको सुनेँ  अपरिचित सहरको कोठामा मलाई नितान्त एक्लो छोडेर दिदी र भिनाजु काममा जानुभएको थियो  नारायणगोपालसँगसँगै गाउँदै थिएँ अनायास मेरा आँखाबाट वषर्ात सुरु भयो  मलाई लाग्यो जन्मस्थलको प्रेममा यति सार्थक गीत त दुनियाँका कुनै कविले पनि लेखेका छैनन्  कुनै गायकले गाएका पनि छैनन्  लेखिएको वा गाइएको भए पनि मैले त्यस्तो गहन भावको अर्को गीत सुन्न पाएको छैन  
	 
	सिद्धिचरणको ओखलढुङ्गा एउटा सानो गाउँ वा जिल्ला मात्र होइन त्यो सिङ्गै देश पनि हो  विदेशमा बसेका नेपालीहरूले यो गीतमा पूरै देश भेट्छन्  त्यो देशभित्र उनीहरू जन्मेको गाउँ वा सहर पनि पर्दछ  यसो गम्छु आफ्नै कविता हिँड्ने रूखको कथामा सिद्धिचरणको ओखलढुङ्गाको अप्रत्यक्ष प्रभाव भेट्छु  मैले आफूलाई हिँड्ने रूख मान्नु जराहरू गाउँमा रहेको बोध गर्नु र चुँडिएका हाँगापात लिएर सहरमा बसेको स्विकार्नुमा गाउँप्रति तीव्र नोस्टाल्जिया छ  र त्यो नोस्टाल्जिया अति नै प्यारो लाग्छ  
	 
	कवि तीर्थ श्रेष्ठले लेख्नुभएको आमा कवितालाई फरक शैलीमा गाएका छन् नेपथ्यका अमृत गुरुङले  त्यो मेरो दोस्रो रोजाइमा थियो  सामानिक सञ्जालहरूमा आएको कुरालाई पत्याउने हो भने सन्  को साहित्यतर्फको नोबेल पुरस्कारको मनोनयनमा परेका थिए विख्यात गायक बब डिलन  कविताहरू गाउने उनलाई कवि गायक पनि भनिन्छ  म संगीतमा मात्रै धार्मिकता र दर्शन भेट्छु भनेर घुमाउरो पारामा चर्चप्रति असहमति व्यक्त गर्ने बब डिलन आफैँ सशक्त कवि मानिन्छन्  उनका गीत ब्लोइङ इन द विन्ड र द टाइम्स दे आर चेन्जिङ अमेरिकाको नागरिक आन्दोलन र युद्धविरोधी आन्दोलनका शीर्ष गीत नै बने  कवि मञ्जुल यसकारण पनि मलाई पि्रय लाग्छन् तर हामीले रामेश रायन र जीवन शर्माजस्ता गायकहरू छायामा परिरहेका देख्यौँ  पार्टीका गायक बनिदिएर पनि उनीहरूले आम नागरिकलाई  
	अप्ठयारोमा पारिदिए  अमृत गुरुङमा कताकति बब डिलन भेट्न सकिएलाजस्तो लाग्छ  कविताको प्रयोगशालामा आमा उत्कृष्ट कविता त हुँदै हो त्यसलाई अफ द बिट गाएर अमर बनाएका छन् अमृत गुरुङले  गायकीमा सहज बिट खोज्नेहरू यो गीत सुनेर निराश पनि हुन सक्लान् तर गायन भनेको परम्परालाई पछयाउनु मात्र पनि होइन  साहित्यझैँ संगीतमा पनि प्रयोग अपेक्षित हुन्छ  फरक स्वाद ख्ाानामा मात्रै होइन सिर्जनामा पनि जरुरी हुन्छ  यो गीत सुन्दा म मेरी आमालाई हजारौँपटक दण्डवत् गर्छु स्मृतिहरूमा र मेरी आमामार्फत संसारका सबै आमाहरूलाई प्रणाम गर्दछु  
	 
	गीतमा सबैभन्दा बढी आउने विषय प्रेम नै हो  प्रेमसाहित्य बढी पढेझैँ प्रेमगीत झन् बढी नै सुनियो  कलात्मक व्यङ्ग्यले लतपत कविता लेखेर जति मलाई भूपी शेरचनले प्रभावित गरे त्यति नै प्रभावित गरे निराशाका घना गीत गाउने नारायणगोपालले  उनको आवाजमा रेकर्ड भएको तिमी जुन रहरले मलाई धेरै नै मन पर्ने अर्को गीत हो  दिनेश अधिकारीको रचनाको यो गीत उनले अठार वर्षको उमेरमा कसरी लेख्न सकेका होलान् भनी कहिलेकाहीँ घोत्लिन्छु  गीतहरू मन पर्नुको एउटा कारण श्रोतासँग त्यसको विषयगत जोडाइ पनि हो  श्रोताले त्यो शब्द र आवाजमा आफ्नो कथाको झरना खसिरहेको महसुस गर्दछ  त्यसको सितलोले उसलाई निथ्रुक्क भिजाउँछ  विरेचित पार्छ  यो गीत सुन्दा म प्रत्येकपटक विरेचित भएजस्तो महसुस गर्छु  
	 
	नारायणगोपालको वाषिर्की कार्यक्रममा एकपटक महाराजगन्जस्थित नारायणगोपालकै निवासमा आमन्त्रण गर्नुभयो प्रकाश सायमी दाइले  नारायणगोपाल सुनेर जवानी बिताएको म त्यो ठाउँमा उपस्थित हुन पाउँदा कुनै पवित्र भूमिमा उभिएको जस्तो अनुभव भइरह्यो  भीम विराग दाइलाई सम्मान गरिएको उक्त कार्यक्रममा प्रसिद्ध गायक दीप श्रेष्ठ रामकृष्ण ढकाललगायत शैलेश सिंहसँग पनि भेटघाट भयो  शैलेशजीले राजु तुलाधरको संगीतमा मेरो एउटा गीत गाउनुभएको थियो केही वर्षअघि  अघिल्लो दिन मात्रै उहाँसँग मेरो पहिलोपटक भेट भएको थियो ललितपुरमा  ढिलै भए पनि प्रत्यक्ष भेटेर शैलेशजीलाई मेरो गीत प्रेमपूर्वक गाइदिएकामा मैले धन्यवाद भन्न पाएको थिएँ  कार्यक्रम सकेर बाहिरिँदै गर्दा एक टीभी च्यानलले सर्वाधिक मन पर्ने नारायणगोपालको गीत गाउन अनुरोध गरेको थियो  बिनाअन्योल मैले गाएको थिएँ तिमी जुन रहरले ममा फुल्न आयौ  
	 
	महाकवि देवकोटाको रचनामा रविन शर्माले गाउनुभएको यात्री मलाई धेरै मन पर्ने अर्को गीत हो  ईश्वरको अस्तित्वप्रति शंका गरिरहेको किशोरवयमा मैले यो कविता पढेको थिएँ  म बाँचिरहेको समाजमा धेरै कम मानिस भेटिन्थे जो ईश्वरको अस्तित्वप्रति शंकालु थिए  अधिक मानिस आफूलाई ईश्वरको दया र करुणामा बाँचिरहेको सम्झन्थे  इतिहासको अँध्यारो कालखण्डमा रोम साम्राज्यका बासिन्दाहरूले ईश्वरको समर्पणमा शरीरलाई पापको भण्डार मानेर यातना दिएको हदमा नभए पनि मेरा गाउँलेहरू ईश्वरप्रति गहिरो आस्था राख्थे  ईश्वरलाई मालिक र आफूलाई दास सम्झन्थे  म पनि दिपिनसँग मिलेर घरमा बाआमाले अबिरकेशरी छयापेर पुरिदिनुभएका ईश्वरका तस्बिरअघि उभिएर याचनाका केही श्लोक भटयाउँथेँ  यो क्रम देवेन्द्र दाइले पाण्डिचेरीमा प्राप्त गर्नुभएको क्रान्तिकारी शिक्षा दिनुअघिसम्म चलिरह्यो  उहाँ मोहनविक्रम सिंह चित्रबहादुर केसी र अहिलेका प्रधानमन्त्री बाबुराम भट्टराईहरूद्वारा प्रशिक्षित हुनुहुन्थ्यो  
	 
	मैले मोदनाथ प्रश्रतिका क्रान्तिकारी किताब पनि पढ्न थालेको थिएँ र विज्ञानको अध्ययनले पनि मलाई ईश्वरको अस्तित्व अस्वीकार गर्ने विद्रोही बनाइरहेको थियो  त्यही बेला मैले यात्री पढेँ  महाकविले मानिसलाई ईश्वरभन्दा पनि प्राथमिक मानेर लेखेका पंक्ति मलाई चुम्बकीय लागे  त्यो कविताको गुरुत्वले मलाई अझसम्म पनि उत्तिकै प्रभावित गरिरहन्छ  रविन शर्माले गाउनुभएको यो कविता जब जब सुन्छु मलाई मानिस नै मानिसको एकमात्र ईश्वर हो जस्तो लागिरहन्छ  जीवनको एक दिव्य सत्य यही कवितामार्फत प्राप्त गरेको महसुस हुन्छ  ढुङ्गा र ढलौटका ईश्वरहरू बस्ने मन्दिर हैन मानिसको मनभित्र रहेका मन्दिरहरूको श्रद्धापूर्वक पूजा गरुँजस्तो लाग्छ   
	 
	आफू कम्युनिस्ट नभएको तर आफ्नो इम्याजिन शीर्षक गीतमा कम्युनिस्ट घोषणापत्रको गन्ध आउने कुरा व्यक्त गरेका छन् विख्यात गायक जोन लेननले  म त्यो गीतको जबरजस्त प्रशंसक हुँ  मेरो डेराको भित्तामा त्यो गीत झुन्डिएको छ मोबाइलको रिङ टोनमा प्रायः त्यही गीत बज्छ  कतै ड्राइभमा निस्कँदा मेरो इयरफोनमा धेरैपटक बज्ने गीत त्यही हो  कुनै आन्दोलनको पक्षपाती होइन भन्दै बेलायती मोडेलको समाजवादको वकालत गर्ने लेननको गीतमा त्यस्तो के जादू छ  घरीघरी सोचिरहन्छु  
	 
	त्यो गीतले श्रोतालाई बिल्कुल काल्पनिक दुनियाँमा पुर्याउँछ  महाकवि देवकोटाले काल्पनिक सत्यलाई सर्वोच्च सत्य मानेका छन्  उनले आफ्नो प्रसिद्ध निबन्ध कला र जीवनमा यथार्थ सत्य र दार्शनिक सत्यभन्दा पनि काल्पनिक सत्य महत्त्वपूर्ण रहेको जिकिर गरेका छन्  महाकविले लेखेका छन् मानवकलाहरू काल्पनिक सत्यमा निर्भर रहन्छन्  लेननको त्यो गीतमा त्यस्तो विश्वको कल्पना गरिएको छ जहाँ कुनै राष्ट्रिय सिमाना छैनन्  जहाँ कुनै धर्मका पर्खाल उभ्याइएका छैनन्  सम्पत्तिको आधारमा वर्गका रेखाहरू नकोरिएको विश्वमा भोकका लागि कुनै युद्ध हुँदैन लेननले त्यस्तो विश्वको कल्पना गरेका छन्  यस्तो काल्पनिकीको म पुजारी हुँ  प्रेमिका योको ओनोको कविताकृति ग्रेपपफूटबाट प्रभावित भई उनले उक्त गीतको रचना गरेका थिए  जम्मा बाईस पंक्तिको गीतमा लेननले सर्वाधिक प्रभावशाली रूपमा मानवीयताको पक्षमा खरो वकालत गरेका छन्  समानताको पक्षमा उभिएकाले यो गीत मेरो जीवनको सबैभन्दा पि्रय गीतमध्ये एक बनेको छ  
	 
	विश्वप्रसिद्ध सितारवादक रविशंकरसहित भारतीय शास्त्रीय संगीतलाई सबैभन्दा बढी प्रभावित गर्ने गायक मानिएका जगजित सिंहले पत्नी चित्रासँग मिलेर गाएको गीत वो कागजकी कश्ती वो बारिशका पानी मैले स्नातकको विद्यार्थी छँदा पोखरामा पहिलोपटक सुनेको हुँ  आवाजको मीठास र गीतमा व्यक्त बाल्यकालप्रतिको असीम प्रेमले म अझै अभिभूत हुन्छु  बाल्यकालबारे यति जीवन्त गीत मैले अर्को सुन्न पाएको छैन  बाल्यकाल फिर्ता पाउने सर्तमा सम्पत्ति सुन्दरता र जवानी पनि गुमाउन नहिच्किचाउने मानवीय चेतनाको काव्यिक व्याख्या त्यो गीतको सौन्दर्य हो  मैले पनि बाल्यवयमा कागजको ढुङ्गा बनाएर वषर्ातको बाढीमा बगाएको छु धेरैपटक  चराहरू पक्रेको छु र आमाको आग्रहमा छोडिदिएको छु  साथीहरूसँग मिलेर झुम्राका बेहुला बेहुलीको बिहेमा जन्ती गएको छु  गाई चराउन जाँदा चौरमा धेरैपटक आफ्नो तस्बिर बनाएको छु र मेटेको छु  जब उमेरको भूतले मलाई एकान्तमा तर्साउन थाल्छ कल्पनामै सही टाइम मेसिनमा छिरेर म त्यो समयमा फेरि पुग्न चाहन्छु  यो गीतले मलाई छलकपटबिनाको बाल्यकालको दिव्यता पटकपटक सम्झाउँछ  
	 
	मनको एल्बममा अन्य कत्ति गीतहरू छन् जसलाई म बारम्बार सुनिरहन मन पराउँछु  कैयौँपटक ती गीतहरू सुनेर म बिथोलिएको छु रोएको छु  कति गीतहरू सुनेर सम्हालिएको छु मुस्कुराएको छु  किताब पढेर भन्दा गीत सुनेर धेरै गुना बढी देशभक्तिको भावना जागृत भएको अनुभव गरेको छु  गीतकै कारण परिवर्तनलाई मन पराएको छु क्रान्तिको सपना देखेको छु  समाज बदल्न संगीतको अहम् भूमिका हुँदो रहेछ भन्ने कुराको बोध मात्र होइन मन बदल्न पनि संगीत उत्तिकै आवश्यक हुने रहेछ भन्ने बुझेको छु  ती सबै गीतहरूको कोलाज छ मनभित्र  मन तिनै गीतहरूको ससानो लाइब्रेरीजस्तो लाग्छ  
	 
	दार्शनिक नित्से भन्छन् संगीतबिनाको जीवन सिर्फ भूल हुने थियो  कविता र कलाझैँ संगीत मानव अभिव्यक्तिको उच्चतम आविष्कार हो  यसले मानिसलाई स्वस्थ मनोरञ्जन मात्र दिँदैन मानवीय सोच बदल्ने ताकत पनि राख्दछ  यो मानिसको दुःखसुखको असल साथी हो  लाग्छ दर्शनहरूमा उल्लिखित मोक्ष निर्वाण अपवर्ग वा मुक्ति प्राप्तिको यो सार्थक बाटो हो  म यही सोच्छु  चिनियाँ उखानको गायक चरा आइरहोस् र मलाई गीत सुनाइरहोस् भनेर म हृदयमा हरियो रूख हुर्काइरहन चाहन्छु   
"
