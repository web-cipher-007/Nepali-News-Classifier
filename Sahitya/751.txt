बखत बखतका कुरा"यी हुन् दैलेखे  बखतबहादुर थापा  तीनवटा उपन्यास र दुइटा कथा संग्रहका लेखक  काँधमा ल्यापटप झोला गोजीमा पाइलट पेन र चस्मासहितको बाहय छवि बोकेका यिनको भित्री छवि चल्तीका लेखकभन्दा भिन्न छ  ""
	यी हुन् दैलेखे  बखतबहादुर थापा  तीनवटा उपन्यास र दुइटा कथा संग्रहका लेखक  काँधमा ल्यापटप झोला गोजीमा पाइलट पेन र चस्मासहितको बाहय छवि बोकेका यिनको भित्री छवि चल्तीका लेखकभन्दा भिन्न छ  यी न कुनै प्रकाशकको पछिपछि कुद्छन् न बजारिया हल्लामा विश्वास गर्छन्  यिनी चुपचाप किताब लेख्छन् आफैं छाप्छन् र भन्छन् मलाई लेख्दा खुसी मिल्छ   
	यो खुसी उनलाई यत्तिकै मिलेको भने हैन  लेखकको छवि बनुन्जेल उनले आफ्नो जीवनको ठूलो हिस्सा दुःखको दहमा डुबाए  आफ्नै सत्यकथामाथि पहिलो उपन्यास परदेश निकालेका उनले यसपछि केही फयानहरू कमाए  किताब पढेकाहरू मलाई भेट्न कोठामै आइपुग्थे सोमबारे भेटमा उनले भने र अनेकौं प्रश्न गर्थे  पश्चिम नेपालको दुःख बेरोगजारी भारत पलायनको कथा उतारिएको उपन्यासका उनी हिरो हुन्   मा दैलेखको गमौडीमा जन्मेका यी हिरोले एसएलसीपछि भारतमा ड्राइभर बन्ने सपना देखेका थिए   
	गाडी त मैले देखेको थिएन तर इन्डियामा काम गरेर फर्केकाहरूले निकै मनछुने ढंगले गाडीको बखान गर्थे उनले भने सुनेर मलाई ड्राइभर बन्न मन लाग्यो  यसपछि घरबाट भागेर उनी नेपालगन्ज रुपेडिया बोर्डर हुँदै भारतको बरेली पुगे  हिन्दी र अंग्रेजी दुवै बोल्न नआउने मान्छे  अनेक हन्डर खेप्दै उनी कानपारा भएर अपमुडा पुगे  मेरो दिल्ली पुग्ने सपना थियो उनले भने त्यहाँ मलाई केही चिनारुले भाषा नबुझ्ने मान्छे दुःख पाउँछौ उता नजाऊ भन्दै रोके उनले सुनाए यसपछि दुई महिना अलमुडामा कुल्ली काम गरें  मन बसेन  भागेर दिल्ली गएँ त्यहाँ दुई महिना चौकीदारी गरें  तलब हुन्थ्यो महिनाको पाँच सय रुपैयाँ   
	एक दिन उनी नयाँ काम खोज्दै टाइपराइटर सेन्टर पुगे  काम त पाए तर भाषा नजान्ने भएकोले उनले टाइप हान्ने हैन टाइपराइटर बनाउने जागिर पाए  पाँचसात वर्ष यसरी नै गुजारे उनले  अब हातमा सीप भएपछि उनी काठमाडौं आए  भारतीय दूतावासमा दुई वर्ष काम गरे  यो  तिरको कुरा हो नेपालमा भर्खरै कम्प्युटर आएको थियो उनले सुनाए यसपछि मैले कम्प्युटर बनाउन सिकें  यस्तैमा एक दिन एकजना पत्रकारसँग भेट भएछ उनको  पत्रकारले बखतको कथा सुनेपछि राम्रो आर्टिकल बन्न सक्छ लेख्नू सुझाएछन्  लेख्दै जाँदा लामो हुँदै गयो उनले भने आर्टिकल छापिएन  पछि यसैलाई उपन्यासको रूपमा विकास गरें   
	यसपछि बखतले पश्चिम नेपालकै कथा समेटेर अर्को उपन्यास लेखे कुहिरो र काग  बहुविवाहले गर्दा आउने सामाजिक समस्यालाई टिपेर लेखिएको यो किताबमा प्रायः दैलेखकै घटना समेटे उनले  पुरुषहरू प्रायः बिहे गरेपछि काम खोज्दै भारत पस्छन् फर्किआउँदा बूढी अर्कैसँग गइसकेकी हुन्छे उनले गाउँघरको कथा सुनाए पुरुष नभएपछि सबै कामको बोझ महिलालाई हुन्छ र उनीहरू अल्पायुमै मर्छन् पनि  अनि पुरुषले अर्को बिहे गरिहाल्छन्  उनकै अनुभवमा दैलेखमा बहुविवाह नगर्ने पुरुषको संख्या जम्माजम्मी पाँच प्रतिशतजति मात्रै होला  उनले किताब लेख्दै गर्दा एकजना साथीले चारजनासम्म बिहे गर्नुपरेछ  इन्डियन आर्मी बिहेलगत्तै डयुटीमा गयो वर्ष दिनपछि फर्किंदा बूढी अर्कैसित राजधानीको गौरीघाटमा परिवारसहित बस्दै आएका उनले सुनाए हरेक साल बिहे गरेका चारैैजना अरूसितै गएपछि उनले जागिरै छोडेर घर आएर बसे अर्को बिहे गरे  यसलाई उनले लेखन मसला बनाए   
	उनको लेखनी मन परेपछि रत्न पुस्तकले  मा कालचक्र उपन्यास छापिदियो डेढ वर्षअघि साझा प्रकाशनले कम्प्युटर आतंक कथा संग्रह  यीबाहेक अर्को कथाकृति आघात आफैंले छापे  कम्प्युटर आतंक ले दुई साताअघि मात्रै दीपगोविन्द पुरस्कार पाएको थियो   
	 
	 
	 
	 
	 
	
"
