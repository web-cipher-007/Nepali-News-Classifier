रंगमञ्चमा मुन्धुम कथासामान्य लाग्ने ससाना वस्तु पनि समयपरिस्थितिले कहिलेकाही मूल्यवान् बन्न सक्छन्  "
	सामान्य लाग्ने ससाना वस्तु पनि समयपरिस्थितिले कहिलेकाही मूल्यवान् बन्न सक्छन्  किराँत समुदायको मुन्धुमससँग जोडिएको एउटा कथालाई समातेर तयार पारिएको नाटक घुम्रिएको कपाल यस्तै सन्देश दिन्छ   
	 
	झन्डै दुई वर्षअघि पारिवारिक रंगमञ्च फ्यामिली थिएटर को अवधारणाअन्तर्गत मुलुकका विभिन्न थलोमा मञ्चन भइसकेको नाटकको मण्डला थिएटरले राजधानीमा फेरि मञ्चन थालेको छ  राजन मुकारुङको लेखन र दयाहाङ राईको निर्देशन रहेको नाटक पुरानै भए पनि दर्शकहरूले राम्रै साथ दिएका छन्  
	 
	बुधबार अनामनगरस्थित थिएटर भरिभराउ थियो  खासगरी बालबालिकाप्रति लक्षित नाटक अभिभावक र सिर्जनशील युवायुवतीका लागि समेत अर्थपूर्ण लाग्नेछ  नाटकमा संवादको बाहुल्यभन्दा दृश्यको कलात्मकताले धेरै कुरा अथ्र्याउन खोजेको भान हुन्छ   
	 
	बाँसको सानो झुप्रोमा एक भाइ र दुई दिदी रमाइलोसँग जीवनयापन गरिरहेका दृश्यबाट नाटकको सुरुवात हुन्छ  घुमि्रएको कपालधारी भाइ मुख्य पात्रको रूपमा रहेको नाटक किराँत सामाजिकसांस्कृतिक पृष्ठभूमिका कारण पनि केही नयाँ स्वादको लाग्छ  मुन्धुम आधारित यो लोककथामा तान बुन्ने पेसा गर्दै आइरहेका दिदी भाइबीच होङग्रायो नामक चरा पात्रले अनेक समस्या सिर्जना गरिदिन्छ   
	 
	जति खाए पनि नथाक्ने होङग्रायोविरुद्ध यी तीनजनाले गर्ने संघर्षकै वरिपरि नाटक घुम्छ  अन्तमा भाइले आफ्नै घुमि्रएको कपाल काटेर रक्सीमा मिसाई होङग्रायोलाई खुवाएर आफ्ना दिदीहरूलाई बचाउँछ  प्रकृति र माटोसँग धेरै सम्बन्ध राख्ने पात्रहरू भेटिने अन्य मुन्धुमी लोककथाझैं यसमा पनि मूलपात्र प्रकृति चराचुरुंगी पुतलीहरूसँग बढी रमाउँछ  
	 
	यस हिसाबले नाटकले प्रकृति र मान्छेको जीवनबीचको अन्योन्याश्रति सम्बन्धलाई पनि केलाउन खोजिएको छ  मुन्धुमकै मिथक समातेर उपन्याससमेत लेखिसकेका राजनले यस नाटकमा पनि आफ्नो संस्कृतिको बास्ना छरेका छन्  सानैदेखि सुन्दै आएको कथा हो यो निर्देशक दयाहाङले भने अहिले आएर बुझ्दा यो नाटकले भन्न खोजेका कुराहरू धेरै अर्थमा मूल्यवान् रहेछन्  त्यही भएर नाटक तयार भयो   
	 
	करिब एक घन्टा लामो नाटकको परिवेशलाई वास्तविकता प्रदान गर्न बाँसका घर तान भाँडा बोतल फूल लट्ठीजस्ता सामग्री प्रयोग गरिएको छ  राजन खतिवडाले घुमि्रएको कपाल युवकको भूमिका खेलेका छन् भने सिर्जना सुब्बा र सिर्जना अधिकारी दिदी बनेका छन्  होङ्ग्रायोको चरित्रचाहिँ बुद्धि तामाङले गरेका छन्   
	 
	नाटकको अभिनय पक्षले दर्शकहरूको ध्यान ताने पनि प्रकाश परिचालन र मञ्च सामग्रीको तालमेल नहुँदा खल्लोपन महसुस हुन्छ  रचनात्मक प्रस्तुति भएकाले नाटकले बालबालिकालाई बढी सकारात्मक प्रभाव पार्न सक्ने लेखक राजनले बताए  अभिवक र बालबालिकाले हेर्नैपर्ने नाटक हो यो उनले भने  नाटक वैशाख  गतेसम्म मञ्चन हुनेछ  
	 
	
"
