समकालीन इतिहास बुझाउने प्रयासस्वतन्त्रताको निम्ति गरिने संघर्ष एक विशिष्ट अर्थमा संस्कृतिको निम्ति पनि संघर्ष हुने गर्दछ  "
	स्वतन्त्रताको निम्ति गरिने संघर्ष एक विशिष्ट अर्थमा संस्कृतिको निम्ति पनि संघर्ष हुने गर्दछ  यसैले यस्ता संघर्षहरूको अवधिमा पुराना सांस्कृतिक मूल्यमान्यताहरू भत्कन्छन् र नयाँ संस्कृतिले जग हाल्ने गर्दछ  मुक्ति स्वतन्त्रता आदि आन्दोलनको कर्णधारहरूले भन्ने गरेको सिद्धान्तलाई वास्तविक जीवनमा अँगालेका छैनन् भने स्थिति अत्यन्त भयावह बन्दछ  अर्थात् पुराना मूल्य मान्यताहरू केही हदसम्म ढल्छन् तर त्यसलाई प्रतिस्थापन गरेर नयाँ मूल्य र मान्यताहरू उभिन सक्दैनन्  यस्तो त्रासद स्थिति कायम हुनु भनेको यथार्थमा अपसंस्कृतिकै बोलवाला कायम रहनु हो  अर्को महत्त्वपूर्ण कुरा न्याय र मुक्तिका पक्षधर शक्तिहरू अर्को शब्दमा यसका सूत्रधार र न्युहकारहरू आफ्ना उद्देश्यमा इमानदार छन् भने चर्को दमनको कारण आन्दोलन भताभुङ्ग भए पनि त्यसले भावी पींढीका निम्ति नयाँ मूल्य मान्यता र संस्कृतिको नासो छाडिदिएकै हुन्छ  
	उदाहरणका निम्ति सन्  को दशकको उत्तरार्धदेखि सुरु भएर सन्  को दशकसम्ममा भारतीय उपमहाद्वीपको ठूलो भूभागमा फैलिएको नक्सलवादी आन्दोलन सामरिक रूपमा रक्षात्मक बन्न पुग्यो  तर यसले साहित्य र संस्कृतिको क्षेत्रमा एउटा नयाँ धार नै प्रवाहित गरेको कुरालाई योसँग सैद्धान्तिक मतभेद राख्ने समालोचकहरूले समेत स्वीकार गरेका छन्  यो आन्दोलनबाट प्रेरणा ग्रहण गरेर साहित्यिक सांस्कृतिक फाँटमा खट्ने दर्जनौं शिल्पीहरूका प्रतिभा सम्पन्न रचनाहरू उज्याला दसी बनेका छन्  श्री श्री द्रोणाचार्य घोष अवतारसिंह पास बर्बरा रावदेखि लिएर पछिल्लो पींढीका शशिप्रकाश कालिकाप्रसाद सिंह कात्यायनी आदि धेरैको नाम यो सन्दर्भमा लिन सकिन्छ  
	नेपालमा चलेको दस वर्षको सशस्त्र संग्राम आज पनि सांस्कृतिक दृष्टिले रहस्यकै पर्दाबाट छोपिएको छ  अझ भनौं समकालीन नेपाललाई बेस्सरी प्रभावित गर्ने यो दस वर्षको इतिहास लेखिएकै छैन  जर्ज वर्नार्ड शाँ भन्दछन् तथ्यको विवरण इतिहास हुँदैन तबसम्म तिनीहरू केवल इतिवृत्तात्मक व्यहोरा रहन्छन् जबसम्म कुनै कवि कलाकारले तिनीहरू घटित हुने प्रक्रियाको अवोधगम्य अव्यवस्थाबाट उद्धार गरेर तिनीहरूलाई कलाकृृतिमा व्यवस्थित गरिदिंदैनन्  बालजाक सेक्सपियर आदि रचनाकारहरूको रचना सन्दर्भमा माक्र्सले र गोर्की टाल्सटय चेर्नीसेब्सकी आदिका रचनाहरूको सन्दर्भमा लेनिनले गरेका टिप्पणीहरू पढ्दा बर्नार्ड शाँको भनाइ सारगर्वित लाग्दछ  
	जनयुद्धकालमा यसमा संलग्न थुप्रै योद्धाहरूले आआफ्नो भाका र विम्बहरूमा मुख्यतः कविता र संस्मरणहरू रचेका छन्  भावनाको बाहुल्य रहेका ती कृतिहरूमध्ये कमै मात्र साहित्यिक मापदण्डमा स्तरीय ठहरिन्छन्  घोडामा चढेर बगंैचा घुमेजस्तो काठमाडौंमा बसेर सेना प्रहरीका बुलेटिनहरूका आधारमा लेखिएका आकाशगंगाको तीरैतीर जूनकीरीको संगीत आदिजस्तालाई साहित्यमा दरपीठ गर्न सकिँदैन  किनभने तीभन्दा राम्रा कृति त वेद मर्वाहा रञ्जित गुप्ता आदिजस्ता प्रहरी अधिकृतहरूले तयार पारेका छन्  भारतको नक्सलवादी आन्दोलनलाई दबाउने जिम्मेवारी पाएका ती अधिकृतहरूले आन्दोलनको सामाजिक र सांस्कृतिक पक्षलाई स्वीकार गर्दै यो निष्कर्ष अगाडि सारेका छन् कि केवल दमनद्वारा आन्दोलनलाई काबुमा ल्याउन असम्भव छ  नेपालको सन्दर्भमा जनयुद्ध र यसले समाजलाई पारेको प्रभाव सम्बन्धमा गम्भीर साहित्यक कृतिको टड्कारो खाँचो अनुभव गरिएको बेला पत्रकारको परिचय बनाएका अखण्ड भण्डारीले त्यो खाँचोलाई गम्भीरतापूर्वक महसुस गरेर एउटा कृति बजारमा ल्याएका छन् मलाया एक्सप्रेस  
	अरुण उपत्यकाको केही वर्षअघिसम्म दुर्गम मानिने एउटा गाउँमा जन्मिएका लेखक भण्डारीले प्रस्तुत उपन्यासमा त्यो क्षेत्रप्रतिको आफ्नो प्रेम त्यहाँको विशिष्ट संस्कृति र सामाजिक जीवनको रमझम आफूसँग भएको खरो प्रमाण दिएका छन्  उपन्यासका नायक र नायिकासँगै उपन्यासको भावभूमि पनि भोजपुरको पूर्वोत्तर कुनामा अवस्थित ती गाउँहरूबाट सुरु हुन्छन् र त्यहीं नै अन्त हुन्छन्  उपन्यासको प्रारम्भमै लेखकले आफ्नो सरल शैली र बगेका भाषाको सहारामा पाठकलाई त्यो आञ्चलिक वातावरणमा पुर्याइदिन्छन्  जरायोटार दुम्मा पाल्पाले आदिको वेंशीमा सम्भवतः नेपालकै ठूलो जलराशि बोकेकोमध्ये एक अरुण बग्दछ  कोखिलामा अरुण च्यापे पनि जरायोटार दुम्मा पाल्पाले आदि गाउँहरू हजारौं हजार वर्षदेखि काकाकुल बनेर रहेका छन्  
	रातो र सुख्खा माटो भएको यही गाउँमा कथाले पालुवा हाल्दै सानो किसान परिवारमा जन्मिएको जितबहादुर र पि्रयाबीचको प्रेमले पनि यही पाखोमा पल्लवित भएर फक्रने मौका पाउँछ  स्थानीयता यथार्थ र जनतन्त्रात्मकता कथाको केन्द्रमा रहेकाले मलाया एक्सप्रेसलाई आञ्चलिक उपन्यास भन्दा हुन्छ  कथानक आधार आञ्चलिकतालाई बनाए पनि यसले आफ्नो विषयवस्तु भने सशस्त्र जनयुद्ध र प्रवासिने समस्यालाई मूल रूपमा बनाउन पुगेको छ  प्रारम्भमा उत्पीडित वर्गका हितहरूप्रति प्रतिबद्ध रहेर अगाडि बढेको जनयुद्धले घनीभूत हुँदै जाँदा राजनीतिक पक्षलाई कम फौजी पक्षलाई बढी महत्त्व दिन थालेको त्रुुटिपूर्ण नीतिलाई कलात्मक ढंगले प्रस्तुत गर्न लेखक सक्षम छन्  आशाको देदीप्यमान उज्यालोमा घरव्यवहार त्यागी क्रान्तिको मनीषी बन्न लालायित युवाहरूको तारुण्य र उत्साह उपन्यासमा झल्याकझुलुक देखा पर्दछ  घोषित क्रान्तिकारी उद्देश्यबाट तर्किदै आन्दोलन सत्ताधारीसँगको मिलेमतोमा व्यवस्थापन भनिने धरापमा जाकिन लाग्दा तिनै तन्नेरी तरुणीहरू कति हतास कुण्ठित र निराश बन्छन् भन्ने कुरा उपन्यासमा राम्ररी उद्घाटित भएका छन्  
	उपन्यासमा प्रकृतिप्रदत्त दुर्घटनालाई भावद्वोलन पैदा गर्ने वियोगको रूपमा घरीघरी प्रस्तुत गरिएकोलो मिश्रतिर लेखिने पुराना लीला नाटक प्यासन प्ले को सम्झना गराउँछ  उपन्यासको अन्तलाई सुखद बनाएर भने उपन्यासकारले नायक विजयी हुने पूर्वीय परम्परालाई पछ्याएका छन्  उपन्यासमा गाउँ र सहरबीचको तनाव र द्वन्द्वात्मक सम्बन्धलाई राम्ररी प्रस्ट्याइएको छ  
	भनिन्छ उपन्यास पुँजीवादी युगको महाकाव्य हो  अर्थात् सामन्ती युगमा महाकाव्यले जसरी सामाजिक इतिहासलाई कलात्मक अभिव्यक्ति दिन सक्थ्यो त्यो काम पुँजीवादमा उपन्यासले गर्ने गर्दछ  प्रस्तुत उपन्यासमा प्रारम्भमा सरल ग्रामीण जीवन चित्रित गरिएको छ  तर कथा अघि बढ्नुसँगै पुँजीवादी शोषणका माखेसाङ्लोमा ग्रामीण भेगबाट आएका युवाहरू फसेको यथार्थलाई जीवन्त ढंगले दर्साइएको छ  पतिपत्नीबीचको सम्बन्धमा एकनिष्ठतालाई सर्वोपरि मान्ने सामन्तवादी मान्यतालाई जितबहादुर र पि्रया दुवैले भत्काएका छन्  आख्यानको शैलीमा अगाडि बढ्दा कतिपय घुम्तीमा लेखकभित्रको पत्रकारले चियाउन खोज्छ  तर कथाकार अखण्डले आफ्ना आख्यानहरूमा पत्रकार अखण्डलाई तत्कालै मौन बनाउँछन्  लेखकले आफ्नो दृष्टिकोण कल्पनाशीलता र कथावस्तुमा थुप्रै परिमार्जन गर्नु आवश्यक छ  तर आफ्नो सोझो सार्थक र सरल भाषाशैलीलाई भने छाड्न हुन्न  
	अन्तमा विश्वप्रख्यात साहित्यकार गोएथेका निम्न भनाइहरू राख्दै कलम रोक्दछु विचार फर्केर आउँछ आस्थाहरूले नयाँ तरिकाले जन्म लिन्छन् परिस्थितिहरू सदाको निम्ति लुप्त हुन्छन्  
"
