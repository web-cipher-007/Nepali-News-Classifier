रचना गर्व  मलायाका कथा व्यथा"आई लभ यु मेरो काले 
रातको साढे  बजे उसको मोबाइलमा एसएमएस आयो ""
	आई लभ यु मेरो काले  
	रातको साढे  बजे उसको मोबाइलमा एसएमएस आयो  सिरकको गुजुल्टोलाई खुट्टा बोकाएर ओछ्यानमा लडेको ऊ मोबाइल खेलाउँदै त्यही कुरिरहेको थियो  एकै सासमा हेर्यो  अनि तीव्र गतिमा प्रत्युत्तर टाइप गर्यो सेम टु यु मेरी काली डल्ली पोक्ची  
	बज्याले आज पनि घर छोडेन उत्तरको उत्तर आयो  
	भोलिचाहिँ एकदुई घन्टा कतै पठाइदेऊ न उसले सन्देश पठायो  
	आई विल ट्राई कम्बटमा बसेर कन्दै उसले टाइप हानी  
	दुई दिन भइसक्यो म त मर्नै लागें  
	मचाहिँ बाँच्न लागेकी छु होला र  
	त्यो बज्या फेरि कहिले विदेश जाने रहेछ  
	जति सोधे पनि भन्दैन  
	भोलि ऊ नुहाउन छिर्दा फुत्त आऊ न  
	नुहाउन न नुहाउँदैन  
	धत्  
	डन्ट वोरी अरू आइडिया खोजौंला  
	धेरै पैसा कमाउने परिवारलाई सुखमा राख्ने बालबच्चालाई राम्रो शिक्षा दिनेजस्ता सपना सजाएर ऊ विदेश गयो  रगत पसिना बगाएर केही कमायो  पठायो  सहरमा घर बनायो  श्रीमती र छोराछोरीलाई त्यहाँ राखिदिएर फेरि विदेशै हानियो  
	एउटा कोठा भाडामा लायो भने तरकारी खाने पैसा आउँथ्यो एक दिन फोनमा श्रीमतीले भनी  
	राम्रो मान्छे खोजेर राख न त लोग्नेले अनुमति दियो  त्यही राम्रो मान्छे का रूपमा आयो एउटा विद्यार्थी  केही दिनमै श्रीमती र उसको चक्कर सुरु भयो  आफ्नामा बालबच्चालाई मात्र सुताएर अब उसको बासै त्यही केटाको कोठामा हुन थाल्यो  
	अर्को वर्ष बूढो बिदामा आयो  बूढीको बास आफ्नै कोठामा त सर्यो  तर पनि तलतलले उत्पातै सतायो  जब त्यो विद्यार्थीसँग आलिंगनमा बाँधिएको सम्झना आउँथ्यो ऊ ट्वाइलेटमा छिर्थी  रिङ आएको बूढाले नसुनोस् भनेर मोबाइल साइलेन्ट गर्थी  अनि सुरु हुन्थ्यो एसएमएस आदानप्रदान  
	एक घण्टा भइसक्थ्यो अहँ ऊ फर्किन्न थिई  बरु त्यही विद्यार्थीसँग रहर पुगुन्जेल कुरा गरेर एसएमएस डिलिट गर्थी र लुसुक्क कोठामा छिर्थी  खटपटाउँदै ओछ्यानमा लडिरहेको लोग्नेलाई छोइन्छ कि जस्तो गर्दै अर्कातिर फर्किएर सुत्थी  
	उसको पारा देख्दा लोग्नेको मनमा शंकाको आगो दन्किइरहेको थियो  संयोगवश उसले पनि एक दिन एसएमएस डिलिट गर्न बिर्सिछे  बिहान ऊ भान्सातिर गएको मौका पारेर उसले वार्तालाप छर्लंगै पढ्यो  जहाँ आफूलाई बज्या भनिएको थियो र दुई दिन अँगालो मार्न नपाउँदा उनीहरू मर्न लागेका थिए  
	बाफ रे बाफ  ऊ त छाँगाबाटै खस्यो  
	डेरावाल केटालाई आवेशमा झाप्पु लाएर निकाल्यो  श्रीमतीलाई दुईचार थप्पड हान्यो  केही घण्टामै घरमा प्रहरी आए  उसैलाई समातेर लगे  चौकीमा महिला अधिकारकर्मी पनि भरिभराउ रहेछन्  
	घरेलु हिंसा गर्ने एउटी त चप्पल फुकालेर सुर्रिइहाली  
	आफू विदेशमा गएर दसवटीसँग सल्कियो होला अर्कीले भनी अनि घरकी बूढीलाई शंका गरेर कुटपिट गर्छ  प्रहरीले बयान सुरु गर्यो  उसले एसएमएसको प्रसंग झिक्यो  फेरि हेर्दा सबै डिलिट भइसकेको थियो  देखाउन सकेन  जिल्ल पर्यो  
	त्यत्तिकै शंका गर्नुहुन्छ गाली गर्नुहुन्छ  कुटपिट गर्नुहुन्छ गालामा लागेको हत्केलाको छाप देखाउँदै श्रीमतीले भनी मचाहिँ सधैं उहाँकै पूजा गरेर घरमा बस्छु  लोग्ने मान्छेको जातै यस्तो  सबैले उसैलाई सम्झाएरहप्काएर पठाए  डेरावाल निकालियो भिन्दै कुरा  तर श्रीमतीको घन्टौं ट्वाइलेट छिर्ने र बेलाबेला अलप हुने चलन हटेन  उनीहरूको सम्बन्ध साइनोमा सीमित भयो  अर्थात् साइनो रह्यो सम्बन्ध रहेन  
	मनका कुरा सुनाउन त्यो व्यक्ति मकहाँ आयो  मेरो सूचीमा यस्ता धेरै घटना थपिँदै गए  कति उदाहरण ठीक उल्टा थिए जसमा श्रीमती दुःख गरेर बालबच्चा हुर्काइरहेकी हुन्थी घर धानेकी हुन्थी  विदेशमा लोग्ने अनेक शंकाले जलिरहेको हुन्थ्यो  श्रीमती अर्कैसँग सुतिरहेकी होली भन्ने फोगटिया चिन्ताले मनोरोगी हुन्थ्यो  अनावश्यक झगडा बढ्थे  
	पारिवारिक विखण्डन र असमझदारीका यस्ता घटनाका पृष्ठभूमि केलाउँदै जाँदा ठोक्किन पुगें वैदेशिक रोजगारमा  यो नै सबै कारण होइन तर मूल कारक यही हो  रेमिट्यान्सको रिङ्गेट वा रियालभित्र छिर्दै गएँ  त्यो बाध्यताले परिवार र समाजमा पारेका असर विश्लेषण गर्दै गएँ  काला पाटा धेरै देखिए  अनि त्यसको पनि लहरो तान्दै पहरो चढें  पुगिँदो रहेछ द्वन्द्वमा  छयालीस सालको परिवर्तनपछि मुलुक जागरणको युगमा प्रवेश गर्यो  अध्ययन चेतना र अधिकारका कुरा तीव्र भए  कर्मठ पुस्ता उत्पादन हुन थाल्यो  फेरि जब देशमा जनयुद्ध सुरु भयो युवाहरू भूमिगत हुँदै गए  पढाइ हापेर जंगल छिरे  ठूलो दस्ता बन्दुक बोक्न पुग्यो  
	दस वर्षपछि देशमा फेरि परिवर्तन भयो  लोकतन्त्र आयो  गणतन्त्र आयो  युद्ध लडेको माओवादी शक्तिमा अगाडि भयो  तर उसका भर्याङ बनिदिएका धेरै व्यक्ति ब्वाङ्ग तल लडाइए  वर्गविहीन समाजका लागि बन्दुक बोकेका उनीहरू नै सबैभन्दा निरीह भए  आफ्नै दलभित्र असमानताको दूरी बाँसको घनाभन्दा अग्लो भयो  नेता चुचुरामा पुगे कार्यकर्ता पिँधमा  अघिपछि लाग्ने केहीले मध्यमस्तरीय अवसर पाए  धेरैको त अवस्था दयनीय नै भयो  
	जागिर खोज्दै जाँदा तिनै नेताले भन्न थाले कति पढेका छौ  बरु सुझाव पो दिन थाले लोकसेवा लड न  हिजो बुर्जुवा शिक्षा भनेर पढाइ त्याग्नेले त्यही बुर्जवा शिक्षाका डिग्रीधारीसँग प्रतिस्पर्धा गर्नुपर्ने भयो  त्यसका लागि देखाउने प्रमाणपत्र भएन  युद्ध लड्दा परिवार लथालिंग भयो  पढाइ रोकियो  घरबारी तीतेपातीको घारी भयो  शान्ति प्रक्रिया उनीहरूका लागि शून्य जीवनको सुरुआत बन्यो  
	अनि सुरु भयो वैदेशिक रोजगारको लर्को  बन्दुक समाएका हातहरूले मरुभूमिमा गैँती समाउनुपर्ने भयो  मेसिन घुमाउनुपर्ने भयो  देशका लागि रगतको खोलो बगाएका उनीहरुले नै विदेशमा पसिनाको आहाल जमाउनुपर्ने भयो  त्यसैले तान्दै गयो अरूलाई पनि  विदेश जानेले थोरबहुत कमाएर ल्याउन थालेपछि गाउँमा बस्ने तन्नम देखिए  उनीहरू पनि हान्निए अनि  हुँदाहुँदा अब त दैनिक सरदर दुई हजार नेपाली कामका लागि बिदेसिन थाले  
	मैले यी सबै सेरोफेरोमा पुस्तक लेख्ने जमर्को गरें  त्यो पनि उपन्यास  नेपथ्यमा गाईंगुईं सुनिगएँ युद्ध र वैदेशिक रोजगारजस्तो रूखो विषयलाई साहित्यमा कसरी ढाल्छ यसले  सरल भाषा लेखिहिँड्ने मान्छेले साहित्य सिर्जना कसरी गर्छ  हो मेरा प्रमुख चुनौती यिनै थिए  कृतिलाई विवरणात्मक हुनबाट जोगाउनु थियो  उँराठलाग्दो विषयलाई रसिलो बनाउनु थियो  सरलताभित्र साहित्यिक स्वाद पस्किनु थियो  
	कुरा रह्यो विषयवस्तुको  साहित्य कथिने कुरा भए पनि जीवन्त हुनैपर्छ  पाठकले त्यसमा आफू नै ठानेर पस्न सक्नुपर्छ  त्यसका लागि विषय सत्य हुनैपर्छ  
	तिनै विषयको खोजीमा म पटकपटक मलेसिया कतार र नेपाली श्रमिक कार्यरत अन्य मुलुक पुगें  एउटा कोठामा चौबीस जना बस्ने मलेसियाका क्याम्पमा नेपाली दाजुभाइको पाहुना बनें  कतारका मजरामा तीजमा रमाएँ  मलेसियाका खेतीमा फर्सी काटेर दसैं मनाएँ  मेसिनले दाहिने हात काटेका नेपाली बन्धुको देब्रे हातबाट प्रवासमा विजया दसमीको टिका लगाएँ  कतिपल्ट दालसँग उनीहरूका आँसु पिएँ  कतिपल्ट भात खाँदाखाँदै थालमा आफूले पनि आँसु खसाएँ  उनीहरूले पठाएका आँसु नै आँसुले बनेका अमूल्य नोटहरू ल्याइदिएर कतिका आमाबुवा र पि्रयाहरूलाई थमाइदिएँ  
	तिनै भीडहरूमा मेरो हिरो जितबहादुर मलेसियामा पटकपटक भेटियो  कम्प्युटरका पार्टपुर्जा प्याकिङ गर्ने भनेर पठाइएको ऊ चुईंचुईं भारी बोक्ने काममा परेको थियो  सहन नसकेर भाग्यो  कागजविहीन भयो  अर्को दलालले घाँसमा पानी हाल्ने भनेर सुँगुरको गुहु सोहोर्न पुर्यायो  त्यहाँबाट अर्काले करोडपति बन्ने सपना देखाएर युनिटीमा होमायो  त्यहाँ पनि फस्नु फस्यो  अन्ततः क्यामरुन हाइल्यान्डमा चाइनिजको खेतीमा लुकेर बस्न बाध्य भयो  बरु त्यहाँ पो रमायो   
	जितबहादुर त्यो हो जसले सर्वहारा वर्गको अधिनायकत्वको आसमा बन्दुक बोक्यो  उसैको पछि लाग्दै भाइ पनि युद्धमा होमियो मारियो  घरमै गएर सैनिकले बहिनीलाई घिसार्दै लगे  जंगलमा बलात्कार गरेर हत्या गरे  त्यो सहन नसकेर बुवाको मृत्यु भयो  त्यस्ता घटना छातीले थामेर बाँचेकी आमा र भर्खर बिहे गरेकी श्रीमतीलाई छाडेर ऊ विदेश जान बाध्य भयो  उतै अड्कियो  उसकी पि्रया पनि अन्ततः अर्कैसँग जान बाध्य भई  
	त्यही सेरोफेरोको साइड इफेक्ट हो मेरो उपन्यास मलाया एक्सप्रेस  क्वालालम्पुरका चाइनिज वेश्यालयमा अँगालो मार्दै छिर्ने दाजुभाइदेखि कोतरायका नेपाली रेस्टुरेन्टमा दारु खाएर हल्लिने मित्रहरूसम्म यसमा समेटेको छु  अनि मालिकको शोषणमा परेका लुटिएका कुटिएका दलालले चारैतिर फसाएका पात्रहरू जुटाएको छु  
	तर उपन्यासले कसैलाई पीडा नपुर्याओस् भन्नेमा म सजग छु  अशान्तिभित्र शान्ति बिछोडभित्र मिलन समझदारीभित्र समझदारी कालोभित्र सेतो अनि निराशाभित्र आशा देखाउनु मेरो उद्देश्य हो  देशमै अवसर सिर्जना गरेर समूर्ण युवालाई फर्काउने अनि घरघरमा सुख शान्ति र समृद्धि छर्ने उपाय पनि मलाया एक्सप्रेस मा फुराइदिएको छु  
	
"
