घृणाले अग्लिएको सहर "आकाश छुने गरी अग्लिँदै गरेका सहरका घरहरू र तिनमा धमाधम खुलिरहेका टिचिङ प्राक्टिस सेन्टर वा एजुकेसनल कन्सलटेन्सी देख्दा लाग्छ पढ्ने लेख्नेको संख्या बढिरहेको छ  ""
	आकाश छुने गरी अग्लिँदै गरेका सहरका घरहरू र तिनमा धमाधम खुलिरहेका टिचिङ प्राक्टिस सेन्टर वा एजुकेसनल कन्सलटेन्सी देख्दा लाग्छ पढ्ने लेख्नेको संख्या बढिरहेको छ  मानिसहरूमा स्वदेशमै वा विदेशी विश्वविद्यालयहरूमा गएर सिक्ने पढने वा जान्ने उत्कण्ठा अझै जीवित छ  मान्छेहरू देश बिगि्रएको जतिसुकै भनुन्  देश त तब पो बिगि्रएको ठहर गर्न सकिन्छ जब देशका सबै मान्छेलाई सिक्ने जान्ने र बुभने रहर मर्छ   
	तर सत्यको त्यो पाटोमात्रै सहरमा जीवित छैन  यहाँका गल्लीहरू चहार्दा तिनका भित्तामा टाँसिएका गाली र डरलाग्दा सूचनाहरू देखेर तत्क्षण सहरको अर्को विम्ब निर्माण हुन्छ  समयको कुनै कालक्रममा ती सूचनालाई मानीस आफैंले मेटिदेलान् वा सडक विस्तारको चपेटामा परेर त्यस्ता सूचनाहरू मेटिएलान् पनि  मेटिए पनि ती सन्देशमा निहित अर्थ त्यसले प्रेषित गरेको सूचना र त्यसैका आधारमा सहरको चरित्रलाई बुझ्ने मेरो स्वभाव भने मेटिएन   
	बानेश्वरको चोकैको संविधानसभा भवन सामुन्ने बग्रेल्ती एजुुकेसनल कन्सल्टेन्सीहरू छन्  अनि तिनीहरूकै चेपमा छन् केही नास्ताघरहरू  एक वर्षअघि खाजा खान फुत्त छिरेका बेला म विलखबन्दमा परे  पिसाबले च्यापेको थियो  घ्राणशक्तिको अधिकतम उपयोग गर्दै मैले शौचालय सजिलै भेट्टाए  काठमाडौंमा यस्ता धेरै ठाउँहरू अझै पनि छन् जहाँ शौचालय पत्ता लगाउन कसैलाई सोध्नु पर्दैन कुनै सूचना हेर्नु पर्दैन मात्र सुँघ्ने शक्तिका प्रयोग गरे पुग्छ  शौचालय जब पुगें मलाई अचम्म लाग्यो  ढोकामा लेखिएको थियो पिसाब र फोहोर गर्नेको हातखुट्टा भाँचिनेछ  शौचालय प्रयोग गरेपछि पानी हाल्नुपर्छ भन्ने सामान्य ज्ञान प्रायः सबैसँग हुन्छ  त्यसका लागि हातखुट्टै भाँच्ने धम्की किन दिनुपथ्र्यो होला  अचम्म त के थियो भने यस्तो सूचना लेखिएको शौचालयमा पानी भने थिएन   
	सामान्यजस्तो लाग्ने त्यो सूचनामा मान्छेको असामान्य मनोविज्ञान लुकेको थियो  हामी मान्छेलाई डर नदेखाईकन केही कुरा ठीक ठाउँमा आउँदैन भन्ने विचारबाट निर्देशित हुँदै छौं  होइन भने हातखुट्टासम्म भाँच्ने सजाय सभ्य समाजमा सोच्न सकिने कुरा होइन त्यति सामान्य व्यवहारका निम्ति   
	वाग्मती पुल कटेपछि कुपण्डोल नेर कानदेवताको मूर्ति छ  मलाई कानदेवताको यो मूर्ति सिंगो सहरको क्रूर गाली र दुर्वाच्य सुन्नका निम्ति बनेको होझंै लाग्छ  कानदेवतालाई देवे्र पारेर सानेपातिर बढ्दै गर्दा एक दिन एउटा आलिसान घरको भित्तामा फोटोकपी पेपरमा सूचना टाँसेको देखें  लेखिएको थियो यहाँ फोहोर फाल्ने कुकुरका सन्तान हुन्  त्यो बाटो हँुदै ओहोरदोहोर गर्ने दैनिक कतिले त्यो सूचना पढ्दा हुन्  अनि राति वा झिसमिसे बिहानमा फुत्त फोहोरको पोको मिल्काएर हिंड्नेले त्यो सूचना पढ्दो हो कि नपढ्दो हो  पढेपछि त्यसले कसरी मुख बिगार्दो हो वा बालै नदिई हिंड्दो हो   
	अग्ला घरभित्र बस्दैमा वा चिल्लो गाडी सहरमा गुड्दैमा सहर सभ्य हुने होइन रहेछ  सभ्य भाषामा भनेर मान्छेले टेर्दैनन् त्यसका निम्ति निम्न कोटीको गालीमिश्रति पदावलीको प्रयोग गर्नुपर्छ भन्ने निष्कर्षको उपज त्यो सूचना थियो  रातोदिन भुकेर मालिकको रक्षा गर्ने कुकुरले त्यो सूचना पढ्न जान्ने हुन्थ्यो भने त्यसले पक्कै पनि मानहानिको मुद्दा हाल्यो होला   
	यो सहरमा कुकुरहरू अभिशप्त छन् किनकि तिनीहरू मान्छेले प्रयोग गर्ने गालीमा बारम्बार प्रयोग हुन्छन्  हामी कसैलाई दुर्वाच्य बोल्नुपर्यो भने कुकुर शब्दको प्रयोग गछौर्ं  यसरी विवेकशील प्राणी गालीका निम्ति कुकुरको उपमा प्रयोग गरेर वर्षौंदेखि आफ्नो मनको भँडास शान्त पारिरहेको छ   
	केही समयअघि हेटांैडा पुगेको थिएँ  त्यहाँ बसपार्कको भित्तोमा काठमाडौंमा झैं घृणामिश्रति शब्द पोतिएको थियो  ठूल्ठूला अक्षरमा लेखिएको थियो यहाँ दिसापिसाब गर्न मनाही छ ए कुकुर  सडकको डिलमा भित्ताको छेल पारेर पिसाब फेर्न सहरियाहरू सबैभन्दा धेरै अभ्यस्त छन्  त्यसका पछाडि सहरमा सुलभ शौचालय नहुनु मात्रै कारण होइन  चर्को शुल्क असुलेर पनि फोहोर शौचालयको दोकान थापेर बस्नेहरू पनि हुन्  फलतः तिनीहरू भित्ताको अनुहारमा पिसाब फेर्छन्  त्यसरी पिसाब फेर्नेहरूलाई निरुत्साहित गर्न यस्ता कुकुर गालीहरू काबिल हुन्छन् कि हुँदैनन्  हुन्छन् भने पनि घृणाको अन्तिम अस्त्र प्रयोग गरेर मान्छेलाई त्यस्ता कर्महरूबाट रोकेर सभ्यताको निर्माण हुन्छ कि हुँदैन   
	विश्वविद्यालयका शौचालयहरूका भित्ताहरूमा देखिन्छ अश्लील र घृणायुक्त शब्दहरू  यस्तो देख्दा लाग्छ ज्ञान बाँड्ने शिक्षालयहरूमा सलहझैं सल्केको छ घृणाको आगो  वर्षौंदेखि हामी घृणामा रमाइरहेछौं  कहिले इतिहासलाई घृणा गरेर कहिले वर्तमानलाई घृणा गरेर हामीले आफूलाई हुर्काइरहेछौं  होइन भने सामान्य शब्दमा व्यक्त गर्न सकिने सार्वजनिक सूचनाहरूमा किन यस्तो भाषा प्रयोग गर्छौं   
"
