  ग्यालरीमा पुरानो काठमाडौं"जिजु बाजेले चित्र कोरेरै जीवन बिताए  बाजेले पनि उसैगरी नाम कमाए छोराको पालामा भने त्यति जमेन ""
	जिजु बाजेले चित्र कोरेरै जीवन बिताए  बाजेले पनि उसैगरी नाम कमाए छोराको पालामा भने त्यति जमेन  तर नातिनी सिचु चित्रकारचाहिँ बाजे कृष्णबहादुर चित्रकारका सिर्जनाबाट प्रभावित भइन्  भित्तामा सजाइएका कृष्णबाजेका चित्र हरेर उनीसमेत क्यानभास रंग्याउने कोर्ने प्रयास गर्छिन्  यतिबेला भने भित्तामा सीमित बाजेका कलालाई सिचुले ग्यालरीमा सार्वजनिक गरेकी छन्   
	नक्सालस्थित ललितकला प्रज्ञा प्रतिष्ठानमा चित्रकार कृष्णको शतवाषिर्की पारेर उनले कोरेका  चित्र प्रदर्शनीमा राखिएका हुन्  प्रतिष्ठानकी प्राज्ञ र कृष्णकी जेठी बुहारीसमेत रहेकी शारदा चित्रकारले पुरानो समयका चित्र नयाँ पुस्तासँग जोड्न प्रदर्शनीको परिकल्पना गरेकी हुन्  प्रख्यात कलाकार स्वर्गीय तेजबहादुर चित्रकारकी छोरी शारदाले आफन्त र घरमा सजाएका कृष्णका चित्र संकलन गरी प्रदर्शनीमा ल्याएको सुनाइन्   
	ग्यालरीमा सजिएका चित्रहरूले पुरानो समयको कथा भन्छन्  तैल रंगका सिर्जनाहरूमा काठमाडौं उपत्यकाको पुरानो समाज त्यतिबेलाको सांस्कृतिक सघनता र सम्पदा नियाल्न पाइन्छ  मच्छिन्द्रनाथको जात्रा त अहिले पनि हुन्छ तर त्यतिबेलाको मच्छिन्द्रनाथको जात्रा आसपासको परिवेश र भिन्न रौनकता बुझ्न भने ग्यालरीमा कृष्णका चित्र हेर्नैपर्ने हुन्छ  त्यस्तै बौद्धनाथ स्तूपदेखि पशुपतिनाथसम्मको पुरानो दृश्यचित्र त्यतिबेलाको सौन्दर्य र परिवेश पनि चित्रमार्फत रसास्वादन गर्न सकिन्छ  
	दृश्यचित्र पोट्रेटदेखि पौभासम्म राखिएका छन् प्रदर्शनीमा  धेरैजसो संस्कृति झल्किने चित्रहरूको डोमिनेसन छ  पौभा चित्रमा हिन्दु र बौद्ध मिथहरू समेटिनु पनि प्रदर्शनीको अर्को विशेषता हो   
	घोडे जात्राको भोलिपल्ट असनमा मनाइने पाँचरे भेलाको दृश्य अत्यन्त ऐतिहासिक छ  सांस्कृतिक महत्त्वसँगै पुरानो असन र त्यसबेलाको जीवनशैली चित्रमा उतार्ने प्रयास गरिएको छ  चित्रमा तीन देवीका रथ तान्नेहरू अहिलेका जस्तो जिन्स पाइन्ट र टिसर्टमा सजिएका छैनन् दौरासुरुवालमा चिटिक्क देखिन्छन्   
	अहिले पनि यो संस्कृति जारी छ तर ठूला आधुनिक भवनको निर्माणले वास्तविक असन हराउँदै गएको शारदाले टिप्पणी गरिन्  पाटन दरबारमा रहेको तुसाहिटी ढुंगेधारामाथि चाहिँ कृष्णले पौभा शैलीमा काम गरेका छन्  बुद्धको उज्यालो चित्रमा कृष्णको आधुनिक चित्रकलाको दक्षता झल्किन्छ  चित्रमा बुद्धका दुई आँखामा इन्द्रेणी रंग मिसिएको छ  यसले बुद्धको सुन्दर दृष्टिकोणको संकेत गर्छ  
	शनिबार सुरु प्रदर्शनी चैत  सम्म चल्नेछ   
	 
"
