भोकको शास्त्र र च्याउको जङ्गलपृथ्वीमा कुनै उल्लेखनीय घटना नघटे पनि नेपालको सुदूरपूर्वी पहाड भोजपुर जिल्लाको याकु भन्ने गाउँमा विसं  वैशाख  गते एउटा घटना घटेको रहेछ  "
	पृथ्वीमा कुनै उल्लेखनीय घटना नघटे पनि नेपालको सुदूरपूर्वी पहाड भोजपुर जिल्लाको याकु भन्ने गाउँमा विसं  वैशाख  गते एउटा घटना घटेको रहेछ  असली किसान तोयानाथ ढकाल र उनकी धर्मपत्नी पुष्पकुमारी ढकालले ढुंगामाटो पानीझरी हुरीबताससित पौंठेजोरी खेल्दाखेल्दै पहिलो सन्तानलाई जन्म दिएका रहेछन्  पुरोहितले नाम राखेछ बाबुराम ढकाल  कोक्रोमा नअट्ने हुन थालेपछि आमाको दूधले नपुगेर उसले गाई भैंसी र बाख्राको दूध पिउन थाल्यो  मकैका कलिला घोगा काँचा बर बयर काफल आरु आल्चा नास्पाती सुन्तला र सुठुनी चपाउँदै उसले तल सालको रूखमुनि एकोहोरो बगिरहेको अरुण माथि बदलिरहने आकाश र वरिपरि उभिएका अजङ्गका पहाडहरूसित संवाद सुरु गर्यो  त्यस्तो संवाद गर्न उसले आमासित भाषा मागेको थियो  त्यो भाषा थियो त्यस भूमिको संस्कृति  त्यसैले उसले सङ्गिनी गायो  हाक्पारे उराल्यो  साकेवाबालन नाच्यो  देउसेभैलो खेल्यो  स्वास्थानी व्रतकथा पुराण र रामायणका श्लोकहरू सुन्यो  तर ऊसित जीवनप्रति कुनै प्रश्न थिएन  
	 
	प्रश्न चेतनाको कार्यव्यापार हो  जब ऊ स्कुले भएर कागजको फिरफिरे उडाउँदै घर आइपुग्यो उसले आफ्नो कमजोर कपुरी कमाथि प्रश्न होइन आमाको मौन प्रश्नको उत्तर दियो भोक लाग्यो  वास्तवमा बाबुराम ढकालको पहिलो पर्फेक्ट कविता थियो त्यो  त्यही भोक आजको विप्लव ढकालको कविताको जरा हो  जुन भोक कहिले प्रश्न बन्छ कहिले उत्तर  
	 
	आगो अझै पाकेको छैन  
	 
	सपना मरिरहेको छ बाहिर  
	 
	एउटा निरंकुश भोकले 
	 
	गिरफ्तार गरेको छ समयलाई  
	 
	के यो आगोलाई काँचै खान सकिँदैन  
	 
	आगो अझै पाकेको छैन  
	 
	 
	 
	लोकतन्त्र र भोक परस्पर विरोधी संज्ञा हुन्  लोकतन्त्रमा भोक हुँदैन  भोक छ भने लोकतन्त्र रहँदैन  बाबुराम ढकाल जन्मेहुर्केको समाजमा लोकतन्त्र थिएन  असंख्य मानिस अन्याय अत्याचार अन्धविश्वास विभेद र गरिबीले आक्रान्त थिए  बाबुराम ढकालको नवयुवक चेतनाले त्यो देख्यो  ऊभित्र दर्जनौं प्रश्नहरू जन्मिन थाले  जसको उत्तर उसले घोक्ने पाठ्यपुस्तकमा थिएन  त्यसैले उत्तर खोज्न ऊ सामेल भयो विद्यार्थी राजनीतिमा   सालको विद्यार्थी आन्दोलनको बाँकी राप समातेर ऊ भयो तथाकथित वामपन्थी  पञ्चायती व्यवस्थाका पृष्ठपोषक भुरेटाकुरे सामन्त मण्डलेकुण्डले र प्रशासकहरूले उसलाई चारु मजुम्दार चे ग्वेभारा मोहनविक्रम इत्यादि देख्न थाले  क्याम्पसको गेटमै प्रहरीहरू लाठो बोकेर तैनाथ भए  भर्खरभर्खर गोर्की लुसुनलगायतका रुसी चिनियाँ साहित्यको हिन्दी अनुवाद छिचोल्न थालेको  ओम भूर्भूवस्वः तत् सवितुर्वर्णेयम भर्गो देवस्यः धिमही धियो योन प्रचोदयात् जप्न छोडेर कोही त भने जहाजमा हरर कोही त भने पसिना तरर हाम्रै नेपालमा गुन्गुनाउन थालेको  कार्लमाक्र्सको पुँजी र माओत्सेतुङको रेडबुकको हल्ला सुनेको बाबुरामलाई पर्यो फसाद  तर ऊ पनि के कम  दुई तलामाथिको कक्षाकोठाको झ्यालबाटै हामफालेर दगुर्यो ओर्हालो  बाँसको झ्याङ कोदोबारी खेतैखेत खोल्सो खोलो हुँदै पारि भञ्ज्याङमा पुगी फर्केर हेर्दा प्रहरी त क्याम्पसछेउकै आलुबारीमा दुम्सी खोजेझैं उसलाई खोजिरहेछन्  जीवनमा ठूलै युद्ध जितेको अनुभुति भयो उसलाई  ऊभित्र तत्काल प्रश्न जन्मियो रामप्रसाद राई रत्नकुमार बान्तवा मजस्तै मृत्युदेखि भाग्न किन नसकेका होलान्  यही रन्कोमा भयो ऊ बाबुरामबाट विप्लव बन्यो र लेख्यो कविता 
	 
	बाहिर जून हराएको अँधेरी रात छ 
	 
	रातसँग कुनै सपना छैन 
	 
	जीवनको जस्केलो खोलेर हेर्दा 
	 
	पारि देखिन्छएउटा मौन चिहान डाँडा  
	 
	त्यहीं पुरिएका छन् 
	 
	तिम्रा पुर्खाका असंख्य गीतहरू  
	 
	ताराहरू निभेको अँध्यारो आकाशमुनि 
	 
	पुर्खाकै चिहानहरू कुल्चिदैकुल्चिदै 
	 
	अचानक राता र नीला बत्तीहरू 
	 
	लस्करै हिँडिरहेको देख्ता 
	 
	तिमीलाई पहिले त शङ्का लाग्नेछ  
	 
	तर मेरा आफन्तहरू  
	 
	तिनीहरू राँकेभूत होइनन्  
	 
	तिनीहरू राँकेभूत होइनन्  
	 
	 
	 
	अब ऊ विप्लव ढकाल भइसकेको छ  भोजपुरदेखि धरान विराटनगर हुँदै पूर्वाञ्चलका हरेक मञ्च सभासमारोहमा क्रान्तिकारी कविता वाचन गर्दै वाहवाही बटुल्छ  तर उसले राजनीतिको विप्लव नभएर कविताको विप्लव हुने निर्णय गर्छ  यस्तो हुन उसले लक्ष्मीप्रसाद देवकोटा पढ्यो  गोपालप्रसाद रिमाल पढ्यो  भूपि शेरचन पढ्यो  मोहन कोइराला पढ्यो  इन्द्रबहादुर राई बैरागी काइँला र ईश्वर बल्लभ पढ्यो  शंकर लामिछाने पारिजात र रमेश विकल पढ्यो  षडानन्द र योगमायाको जमिनबाट अङ्कुरित उसले ज्ञानको साधना र समर्पणको शक्ति बुझेको थियो  त्यसैले उसले असीमित ज्ञान आर्जन गर्ने माध्यम काव्यलाई बनायो  साहित्यलाई बनायो  र पस्यो राजधानी  
	 
	सुवानन्ददासदेखि शैलेन्द्र साकार वाल्ट हिट्मैनदेखि एलेन गिन्सवर्ग पासदेखि छन्द अनुप्रासमात्रै अब उसको अध्ययनको क्षेत्र रहेन  सुकरात अरस्तु पाणिनी भामहदेखि सार्त कामु डेरिडा बार्थ  नित्से फ्राइडदेखि बख्तिन ग्राम्ची  डार्बिनदेखि हकिङ  कन्फ्युसियसदेखि रजनीश र कृष्णमूर्तिहरूसम्म चहार्यो  तर आफूलाई ज्ञान होइन केवल सूचनाहरूको सङ्ग्रहालय पायो उसले  संसारका ज्ञान र तर्कहरू मानिसको समृद्धिका लागि हुन् कि अर्को ज्ञान वा तर्कलाई काट्नका लागि  कन्फ्युज्ड भयो ऊ  देशमा  सालको महाघटना घटिसकेको थियो  तर नेताहरूको कुकृत्यले त्यति ठूलो र महान परिवर्तन परिहासमा रूपान्तरित भइरहेको उसको नांगो आँखाले देख्यो  बल्ल उसलाई बोध भयो  यति ठूलो ब्रह्माण्डमा कविता कहीं छ भने आफू उभिएको एक कुरेत जमिनमा छ  तर उसको जमिनमा सपनाले विभाजित मानिसहरू कोही जंगल त कोही सहर पस्न पटुका कस्दै थिए  त्यसैले उसले यस्तो कविता लेख्यो  
	 
	फेरि चिन्तनका हिमचुलीहरू भत्किनेछन् 
	 
	र खरानी रङका चिहानहरूमा 
	 
	समयले आफ्नो नागरिकता हराउनेछ  
	 
	फेरि तर्कका साँझबत्तीहरू निभ्नेछन् 
	 
	र यो आकाशभित्रै 
	 
	मेरो आकाशगङ्गा नजरबन्द हुनेछ  
	 
	फेरि आस्थाका इन्द्रेणीहरू टुट्नेछन् 
	 
	र भर्खरै नथुनी तोडिएका 
	 
	बलात्कृत बालिकाहरूको जाँघबाट 
	 
	तपतप 
	 
	एउटा कलिलो राष्ट्र चुहिनेछ  
	 
	निर्जन बन्दरगाह  
	 
	 
	 
	प्रत्येक गतिशील कवि हरक्षण नयाँ गर्ने भोकको भयानक मानसिक संघर्षबाट गुजि्ररहन्छ  तर संसारमा नयाँ के छ  एउटा बाबुको छोरो जति नयाँ हो त्यति मात्र हो नयाँ  तर कविहरू नयाँ गर्ने भोकले सधैं आक्रान्त हुन्छन्  विप्लवलाई पनि उसका पुराना कविताले पुगेन  र भौतारियो कविताको नयाँ भाषा खोज्न  मानिस देश समाज र राजनीतिभित्र व्याप्त अविश्वास मूल्यहीनता विकृतिविसंगति देखेर जीवनका कुरूपता असंगति वा विपर्यासहरूलाई जब आफ्नो कविताको सौन्दर्य बनायो  कतिपय आलोचकहरूले उसलाई जीवन समाजदेखि टाढा जटिल र बौद्धिकविलासमा फसेको कवि भनेर टिप्पणी गरे  पूर्वाग्रहवश कतिले पश्चिमका थोत्रा कुडाकर्कट बटुल्ने कवि पनि भने  कतिले प्रभाववादी निजत्व नभएको भने  तर तिनलाई उसले नसुनेरै जितिदियो  चरैवेतिचरैवेति  मानौं ऊ रविन्द्रनाथ टैगोरको एकला चलो रे मन्त्र जपिरहेछ  क्लासिकल कम्युनिस्टहरूले त उसलाई वैचारिक स्खलन सम्मको आरोप लगाए  एक भेटमा मोहन वैद्य किरणले उसलाई डरलाग्दाडरलाग्दा कविता लेख्ने तपाईं नै होइन  भनी प्रश्न गरे  तर यही समय कवि विप्लव ढकालले नेपाली काव्यजगत्लाई निर्जन बन्दरगाह कालो मध्यान्तर र प्रोफेसर शर्माको डायरी जस्ता अविस्मरणीय काव्यकृति दियो  सायद किरणले भनेको डरलाग्दो कविताको अंश यस्तो हुनुपर्छ जुन कवितामा नेपाली कम्युनिस्ट आन्दोलनको टे्रजडी विम्बित छ  
	 
	यही झन्डाबाट उखेल्छु घन 
	 
	र फुटाउँछु आफ्नै निधारको चट्टान  
	 
	यही झन्डाबाट निकाल्छु हँसिया 
	 
	र भत्काउँछु आफ्नै विचारको पर्खाल  
	 
	हतियार र औजारले पिटीपिटी 
	 
	प्वाल पार्छु मस्तिष्कमा र बनाउँछु रोटी  
	 
	त्यही रोटीको गोलाकार सुरुङबाट बाहिर निस्केर 
	 
	म उड्छु अब यो नीलो आकाशमा  
	 
	च्याउको जङ्गल  
	 
	 
	 
	नेपाली कम्युनिस्ट आन्दोलनको विसंगतिलाई स्वैरकल्पनाको माध्यमबाट व्यङ्ग्यात्मक शैलीमा निर्मित कविता च्याउको जङ्गल नै पछिल्लो कृतिको नामकरण गरेर अहिले पनि कविले आफूलाई देशको समकालीन राजनीतिको प्रखर आलोचकको रूपमा उभ्याएको अर्थ लाग्छ  यद्यपि उसको तीन दशक लामो काव्ययात्राको संश्लेषण हो यो कृति  चालिसको दशकयता लेखिएका पचपन्नवटा विविध विषय र सन्दर्भका कविता यहाँ संग्रहित छन्  त्यसैले कवि विप्लव ढकाललाई समग्रमा बुझ्न यो कृति सहायक हुनेछ  आफ्नै लेखन वा रचनाप्रक्रियाको म्यानरिज्मबाट हरसम्भव मुक्त हुनुपर्छ भन्ने उसलाई यो संग्रहले भिन्नभिन्न परिचय दिन खोज्छ अथवा कविको लेखकीय मनोविज्ञानलाई मूलतः तीन तहमा विभाजित गर्दछ  पहिलो हो स्वच्छन्द तर क्रान्तिकारी भावधाराका कविता  दोस्रो प्रयोगपरक तर अस्तित्ववादी विसंगतिवादी चेतनाले निर्मित कविता  र तेस्रो हो समकालीन समयको आवाजलाई सम्बोधन गरिएका तर नवमाक्र्सेली सवाल्र्टन वा उत्तर आधुनिकतावादी चेतनाले प्रभावित कविता  
	 
	कविता अरूले नभनेको ठाउँ वा समयबाट सुरु हुन्छ र आफूले भन्ने नयाँ तरिकामा विसर्जन हुन्छ भन्ने कवि कतिपय सन्दर्भमा बढी नै स्टाइलिस्टिक अप्रोच राख्नेजस्तो देखिए पनि अन्ततः कविता समाजको भाषाभित्रै हुन्छ भन्ने निष्कर्षमा पुगेको देखिन्छ  त्यसैले समाजको आवाजको घनत्वलाई सम्प्रेषण गर्न ऊ कवितामा चर्को स्वरले कराउँछ  संगीतको भाषामा भन्ने हो भने उसको कविताको आवाज सधैं तारसप्तकबाट सुरु हुन्छ  पेन्टिङको भाषामा भन्ने हो भने उसले चलाएका रङहरू प्रायः गाढा चहकिला र गहिरा हुन्छन्  अभिव्यक्तिको पराकाष्टाबाट ऊ आफ्नो कविताको आरम्भ गर्छ  मानौं सुन्नेहरू बहिरा छन्  छोइनुपर्नेहरू गैंडाका छाला भएका छन्  बुद्धको सम्यक् भाव वा मौनता उसका कवितालाई काम लाग्दैन  किनभने ऊ त्यस्ता मानिसहरूको गायक हो जो यो देशमा युगौंदेखि शोषित पीडित र किनारीकृत छन्  आवाजविहीन छन्  तिनका दुःख संघर्ष र स्वप्नलाई उसले काव्यद्वारा आवाज दिनु छ  त्यसैले उसको कविताको शैली कुनै गम्भीर राष्ट्रिय गीत वा भजनजस्तो नभएर हार्ड रकजस्तो भइदिन्छ  वेदनामा पनि विद्रोह र उत्तेजना भइदिन्छ  
	 
	तिमीले हेरिरहेको हिमालले नै 
	 
	बिक्री गर्छ तिमीलाई  
	 
	तिमीले कुल्चिरहेको माटोले नै 
	 
	बिक्री गर्छ तिमीलाई  
	 
	तिमीले पुजिरहेको झन्डा 
	 
	र गाउँदै गरेको राष्ट्रिय गीतले नै 
	 
	बिक्री गर्छ तिमीलाई  
	 
	डम्बरीको देश  
	 
	 
	 
	कवितालाई निर्ममतापूर्वक पटकपटक परिस्कार र परिमार्जन गर्न रुचाउने विप्लवले यस संग्रहका अधिकांश पुराना कविताहरूलाई चलाएको छ  थाहा छैन उसको समवयी कविहरू रमेश क्षितिज मनु मञ्जिल आहुति कसो गर्छन्  यस्तो प्रवृत्ति अग्रज कवि बालकृष्ण सममा पनि थियो भन्छन्  एउटा स्थापित र आफैं विद्यालय भइरहेको कविले यसो गर्नु ठीक कि बेठीक  किनभने शब्द वा कविताको अर्थसित त समय हुन्छ  त्यसैले गम्भीर पाठकहरूलाई दुई भिन्न अवस्थाबाट गुज्रन बाध्य मात्रै बनाउँदैन ऐठन नै पार्न सक्छ  जसले कविप्रतिको पाठकीय विश्वास घट्ने सम्भावना सधैं रहन्छ  
	 
	चालीसको दशक यता नेपाली कविताको स्वरूप बदलियो  अझ  को परिवर्तनले नेपाली समाजलाई उचालेपछि त कविता झन् उचालियो  त्यसैले आजका कविहरू समाजप्रति असाध्यै उत्तरदायी हुन थाले  कविताको गरिमालाई बढाउन तिनले समाजसित सोझै संवाद गर्नुपर्छ भनेर स्वान्त सुखायः भन्दा परमो धर्मलाई अँगाले  जसले कविताको कन्टेन्ट र क्राफ्ट दुवैमा परिवर्तन देखा पर्यो  अग्रजहरूले कविता र पाठकको समाजबीच सम्बन्धविच्छेद गरेको आरोप खेप्नुपर्ने स्थिति बन्यो  तर त्यस्तो आरोपको वस्तुगत उत्तर दिन हामीसित कविताको नेपाली काव्यशास्त्र नै छैन  मात्रै छ भोकको शास्त्र  त्यसो भए भोकको शास्त्र पनि बदलियो त  बाबुरामबाट विप्लव भएको यो समयको शक्तिशाली कविले उत्तर दिन फेरि अर्को कुनै जङ्गलभित्र भौतारिनु पर्दैन किनभने उसको अघिल्तिर एक दशक बूढो लोकतन्त्र आफ्नो किड्नी मानवीय मूल्य चोराएर बाढीपहिरो महंगी भ्रष्टाचार ढिलासुस्ती बलात्कार हत्या हिंसामाथि लम्पसार छ  त्यसैले कविले सायद भन्नेछ भोकका क्रेताबिक्रेता बदलिनेछन्  तर भोकको शास्त्र बदलिने छैन  इबोलाग्रस्त लोकतन्त्रमा कविताको दुःख बदलिने छैन  
	 
	तपाईंलाई थाहा छ  
	 
	त्यसपछि तपाईं के गर्नुहुन्छ  
	 
	त्यसपछि तपाईं 
	 
	हामीले कुटेका गिट्टीहरू सुम्सुम्याउनुहुन्छ 
	 
	हाम्रा हात र कुर्कुचाहरू हेर्दै मुस्कुराउनुहुन्छ 
	 
	कि फ्याफुल्ला भन्नुहुन्छ कि जोजोलप्पा भन्नुहुन्छ 
	 
	अनि कोटको खल्तीमा बिस्तारै हात हाल्नुहुन्छ 
	 
	र आफ्नो चुनावचिह्न निकाल्नुहुन्छ  
	 
	कोटको टाँक  
"
