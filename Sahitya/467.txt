पुस्तक वार्ता  सरुभक्तपढ्न खोजेर नपाएको जापानी लेखेक ओई केन्जाबुरोको द साइलेन्ट क्राई पढें  अहिले चिनियाँ लेखक तिमोथी मोको द मंकी किंग पढ्दै छु "
	पछिल्लोपटक कुन पुस्तक पढ्नुभयो  

	पढ्न खोजेर नपाएको जापानी लेखेक ओई केन्जाबुरोको द साइलेन्ट क्राई पढें  अहिले चिनियाँ लेखक तिमोथी मोको द मंकी किंग पढ्दै छु  

	कस्ता खालका पुस्तक बढी रुचाउनुहुन्छ  

	साहित्य दर्शन र विज्ञानका किताब पढ्न रुचाउँछु  आफैं संलग्न भएको क्षेत्र भएकालेे साहित्यका किताब पढ्नै पर्यो  त्यसबाहेक मेरो रुचि दर्शनमा छ  म आफैं विज्ञान कथा लेख्ने भएकोले विज्ञानका किताबहरू पनि पढ्छु  

	नेपालीमा कस्ता पुस्तक लेखिए हुन्थ्यो जस्तो लाग्छ  

	लेखिनुपर्ने धेरै छन्  हामी संस्कृतिमा धनी छौं  इतिहास र संस्कृतिलाइर् लिएर धेरै महान् ग्रन्थ रचना गर्न सकिन्छ  यो क्षेत्रमा निकै कम लेखिएका छन्  हाम्रा हिमाल र पहाडको चर्चा विश्वभरि नै हुन्छ  तर हाम्रै साहित्यमा यी आउन सकेका छैनन्  केही किताबहरू लेखिएका छन् तर ती पर्याप्त छैनन्  

	मन परेका लेखक र पुस्तक  

	विश्व साहित्यमा मैले सबैभन्दा बढी मन पराएको पुस्तक वेदव्यासको महाभारत हो  त्यसबाहेक टोल्स्टोय दोस्तोयवस्की सेक्सपियर सामुएल बेकेट आयोनेस्को अर्नेस्ट हेमिंग्वेका रचना मलाई मन पर्छन्  नेपालीमा मेरो आदर्श व्यक्तित्वचाहिँ देवकोटा हुन्  उनको बहुआयामिक व्यक्तित्वबाट म धेरै प्रभावित छु  बालकृष्ण सम विजय मल्ल पारिजात भूपी शेरचनबाट पनि प्रेरित छु  

	लेखकलाई केले राम्रो र नराम्रो बनाउँछ  

	लेखकीय अन्तर्दृष्टि र कलाको उचित सम्मिश्रणले राम्रो बनाउँछ  

	नयाँ पुस्ताले पढनुपर्ने पुस्तक  

	महाभारत नै हो  त्यसबाहेक नयाँ पुस्ताले श्रेष्ठ ठहरिएका साहित्य कला र इतिहासका पुस्तक पढ्नैपर्छ  

	किताब नभए जीवन कस्तो होला  

	किताब नभएर पनि कतिका जीवन त चलेकै छन्  तर त्यो चेतनाको जीवन हो कि होइन  अहिलेको आधुनिक युगमा चाहिँ किताबबिनाको जीवन कल्पना गर्न गाह्रै छ  

	कुन समयमा सबैभन्दा बढी पुस्तक पढ्नुभयो  

	विश्वविद्यालयमा भएका बेला मैले धेरै पढें  युवा बेलाको ऊर्जाकालीन समयमा जे भेट्यो त्यही पढियो  लार्भा भोकाएको बेला जे पायो त्यही खाएजस्तो ज्ञानको भोक मेट्न त्यो बेला धेरै पढियो  लेखन कर्ममा लागेकोले त्यो पढ्ने क्रम अहिले पनि निरन्तर छ  तर अहिले छानेर पढिन्छ  फेरि लेखनका लागि पनि समय निकाल्नुपर्यो  

	महिनामा कति पैसा किताबमा खर्च गर्नुहुन्छ  

	यसको कुनै हिसाब छैन  कुनै बेला टन्नै किनिन्छ  कुनै महिना खासै खर्च गरिँदैन  

	पुस्तक के गरी छनोट गर्नुहुन्छ  

	चर्चित भएका पुस्तकहरूका बारेमा विभिन्न माध्यमबाट जानकारी पाइन्छ  त्यसबाहेक चर्चामा नभए पनि यो पढ्नलायक छ भन्ने लाग्यो भने किनिन्छ पढिन्छ  
"
