अर्ध या पूर्ण "गल हुन्छ भन्नेहरू भन्थे भनिरहेका पनि छन् मैले पनि भनें हुँला यो क्लिसे डायलग  ""
	आम मान्छे पचास प्रतिशत पागल हुन्छ भन्नेहरू भन्थे भनिरहेका पनि छन् मैले पनि भनें हुँला यो क्लिसे डायलग   
	ग्यारेजमा आइरहने एउटा पात्र थियो  हैन पहिला साथी थियो पछि पात्र भयो  साथी पात्र  ऊ यथार्थमा हुन्थ्यो  कल्पनामा रमाउँथ्यो  ठूला ठूला सपना देख्थ्यो  दुब्लो  ख्याउटे शरीर  डेडलक कपाल  उसका व्यवहार घृणास्पद हुन्थे  ग्यारेजका अरू साथीहरूसँग झगडा गथ्र्यो  एक्लै कराइरहन्थ्यो  नसाले अराएको गथ्र्याे  आफूलाई कुनै किताबको फरक पात्र ठान्थ्यो  बिनाकारण हाँस्थ्यो  दिक्दारलाग्दो गितार बजाउँथ्यो बजाइरहन्थ्यो  कहिले लामो समय बोल्दैनथ्यो दुई तीन महिनासम्म  कहिले बोलेर सबैलाई दिक्क पाथ्र्याे  हराउँथ्यो कोठामै कोचिएर बस्थ्यो महिनौंसम्म  अरूका कुरा सुन्दैनथ्यो  राम्रो होस् या नराम्रो आफूलाई मन लागेको गथ्र्याे  थाहा होस् या नहोस् संसारभरिका दर्शनमा बहस गथ्र्याे  अरू हारे हारुन् नहारे नहारुन् उसलाई जित्नैपथ्र्याे  जित्थ्यो  जितेर एक्लै रमाउँथ्यो  परिवार समाज देश आफैंले चलाएको भान थियो उसलाई  ऊसँग साथी थिए  परिवार थियो  समाज थियो  विभिन्न पदार्थहरूको नसा उसको शरीरको कहिल्यै नछुट्ने वस्त्र हो   
	ऊ अर्ध हो या पूर्ण हो हुनचाहिँ हो  सबैले भन्थे  ऊ स्वीकार गर्दैन्थ्यो  भावभंगिमा हिँडाइ बोलाइ व्यवहार साइको थियो  मान्न ऊ तयार थिएन  डराउँथे ऊदेखि  भाइ यहाँ मेरो लेभलको मान्छे छैन  सबै भारेभुरे हुन् ऊ भन्थ्यो  अल्बर्ट कामुलाई खुब मान्थ्यो  अरूको के कुरा ऊ आफैंलाई पीडा दिइरहेको हुन्थ्यो   
	मलाई आजसम्म लागिरहन्छ ः कतै हामी यस्तै पात्रहरूद्वारा शासित त छैनौं  देश चलाउने पात्रहरू अर्ध वा पूर्ण साइको त छैनन्   
	ऊ त विदुर भइसकेछ  पात्र विदुर  
	 
	मनमा पीडा बज्दा गाउने हो गीत बनाएर  मनमा उल्लास बज्दा गाउने हो गीत बनाएर   
	त्यो बेला अबुझ थिएँ  अबुझ हुँदाको अनुभूतिलाई वर्तमानले बेस्सरी झस्कायो  सिमसार खेत कुवा ढुङ्गेधारा खोला जङ्गल यी सबै कुरा काँठमै देखें  काँठमै भोगें  ती सबैलाई नसकी नसकी प्रेम गरें  बसाइ आएकाको पीडा भविष्यमा आफ्नो होला भन्ने आसमा गर्नुपर्ने प्रेम पनि  
	समय फेरियो  ढुङ्गेधारा कुवाको हालत देख्दा भावविह्वल हुन थालें  जसरी मृत्युको अन्तिम घडीमा पुगेको मान्छे देख्दा भइन्छ  मृत्यु शय्यामा मान्छे सारा बल खर्चिएर एक पल बाँच्न चाहन्छ  ढुङ्गेधाराको हालत त्यस्तै हुन थाल्यो  त्यही धाराको पानीले काँठेहरू खेत रोप्थे  दिनमा तीन थोपा पानी चुहाउन थाल्यो ढुङ्गेधारो  तप्प  तप्प  अनि तप्प  
	फुटबलमा जित्नु गाउँको सान मानिन्थ्यो  युवा ठिटा सबै फुटबल खेल्थे  समय कटाउन  फुटबलको प्रचलन हराउनु क्रिकेट उदाउनु हो   
	सारा फाँट आना आनामा प्लटिङ भयो  काँसघारी अनि बाँसघारी मासियो  सिमसार खेत डढ्न थाल्यो  खुला फाँट ज्यामितीय चित्रमा परिणत भयो वर्गाकार आयताकार त्रिभुजाकार गोलाकार च्याप्टाकार लम्बाकार उच्चाकार बिभत्साकार दुःखाकार कुरूपाकार  खोला कुरूप भयो  हावा दूषित भयो  मान्छेहरू कलुषित भए  
	सबैभन्दा अग्लो भवन त्यही काँठमा बन्ने भयो  काँठ दिनप्रतिदिन जर्जर बनिरह्यो  नाम फेरिँदै गयो  गाउँ गाविसबाट  सहर नगरपालिका  महानगरपालिका  मनभित्र खुब पीडा भयो  झन् रैथानेहरू के सोच्दा हुन्  मनभित्र तीव्र सहरीकरण खेल्न थाल्यो   
	पैताला खियाउनेहरू कुन बेलादेखि गाडीमा चढ्न थाले  साइकलको रिङमा खिया पर्यो  भित्रियो मोटरसाइकल  कुन समयदेखि कसरी मोटरसाइकल छ्याप्छ्याप्ती भए  हात हातमा मोबाइल फोन कुन बेलादेखि भयो  क्यारम बोर्डमा निसाना लगाउने केटाहरू पुलमा निसाना लगाउन थाले  के के कुराहरू आए  के के कुराहरू बिलाए  मान्छेहरूले के के समस्या भोगे  युवाहरू कतातिर मोडिए  नजिकको मूकदर्शक भइरहें पीडित बनेर  
	 
	पछिल्लो दशकमा दैनिकी फेरिन थाल्यो  ग्यारेज थियो  तीनजना मान्छे बोक्ने कालो टेम्पो जोखिएर कवाडीमा पुगेपछि बनेको मोटरसाइकल ग्यारेज  सदुपयोगभन्दा दुरुपयोग बढी भएकै हो ग्यारेजको  सहरमा खुला ठाउँ पाउन मुस्किल थियो  केटाहरू त्यही ग्यारेजमा आउँथे  बिहानदेखि बेलुकासम्म धूवाँ उडाउँथे  गाँजाको  चरेसको  अनि कहिलेकाहीं पनि   
	आउनेहरूमा प्रायः सम्पन्न परिवारका काठमान्डुका पुराना बासिन्दा हुन्थे  थपिन्थे बिस्तारै नयाँ नयाँ पनि  कोही पढाइ छोडेर आउँथे  क्याम्पसको साटो ग्यारेजमा दिन बिताउँथे  निरन्तर धूवाँ उडाइरहन्थे  कोही ड्रग्स लिन्थे कफ सिरप सिरिन्ज ट्याब्लेटहरू   
	कोही जाँडरक्सीमा चुर्लुम्मै डुब्थे  कोही रिह्याबिटेसनमा पुग्थे सपि्रएर फर्किन्थे  कोही फेरि सुरु गर्थे  कोही निरन्तर सपि्ररहन्थे  आफूलाई बदल्थे   
	ग्यारेजमा ठेक्कापट्टाको कुरा चल्थ्यो  दाहरूलाई पार्टीले किन्थ्यो  ग्याङ् फाइट हुन्थ्यो  केटीहरूको कुरा चल्थ्यो  चलिरहन्थ्यो   
	ती पात्रहरू काम गर्ने तीव्र इच्छा भएर पनि काम गर्न सक्दैननथे  ठूला ठूला सपना बुन्थे  योजना सुनाउँथे  तिनले मनभित्र हलचल गराए  भित्रैसम्म जरा गाडे   
	सबै दुव्र्यसनको दलदलमा दबेका थिए  निस्किनु मुस्किल थियो  त्यही धूवाँकै बीचमा लेख्न थालें पात्रहरूको कथा  परिस्थिीति पात्रहरू भोगाइ बने  सक्दो काल्पनिकता भरें   
	कहिले काल्पनिकतालाई कसरी वास्तविक बनाउने भन्ने चिन्ता  कहिले वास्तविकतालाई कसरी काल्पनिकता दिने भन्ने चिन्ता  यो लेखक हुनुको आनन्द हो कि पीडा  आन्नद लिइरहें  
	 
	आखिर जित पीडककै हुन्छ यथार्थमा  पीडित  तपाईं म हामी सहरलाई फलो गरिरहनेहरू  केही हुँदा पनि नहुँदा पनि लाइक कमेन्ट सेयर ट्याग गरिरहनेहरू  पीडितले जित्न उथलपुथल हुनुपर्दछ व्यवस्थाको  संस्कृतिको  प्रकृतिको   
	अन्तिममा हिरो उठेर आउने अवस्था छँदै छैन  यथार्थ फिल्मभन्दा टाढा छ  
	सहर  सूत्रधार बनेर सबैलाई आकषिर्त गर्छ  विभिन्न नाटक मञ्चन गराउँछ  आफुले लाइक पाइरहन्छ  बोल्ड  अनि भिलेन बनेर जाइलाग्छ  यो सहर सूत्रधार हैन भिलेन हो एउटा पीडक   
	सहर र मबीच द्वन्द्व चलिरहेको छ  सहर जहिले पनि पीडक बनेर आइलाग्छ  यही निर्दयी सहर र मबीच चलेको दुई दशकको द्वन्द्व हो काठमान्डु गीत  म पीडित हुँ  कथा पीडकको भनें   
	पीडित भएर पीडकको कथा भन्नु म आफैं अर्ध या पूर्ण के हुँ  
"
