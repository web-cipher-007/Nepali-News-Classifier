नौलाई नइ बाल पुरस्कारविभिन्न क्षेत्रमा प्रतिष्ठा आर्जन गर्ने नौ बाल प्रतिभालाई शनिबार राजधानी यस वर्षको नइ देरुनीखपु पुरस्कार दिइयो  "
	विभिन्न क्षेत्रमा प्रतिष्ठा आर्जन गर्ने नौ बाल प्रतिभालाई शनिबार राजधानी यस वर्षको नइ देरुनीखपु पुरस्कार दिइयो  नइ प्रकाशनले साहित्यतर्फ दीपशिखा घिमिरे चित्रकलातर्फ सुनसरीका असलराज तिम्सिना गायनतर्फ सुनसरीकै निर्मित विष्ट नृत्यतर्फ चितवनकी जिया जोशी खेलकुदतर्फ शर्मिर्ला गाहा मगर र बहुआयामिकतर्फ सृष्टि महर्जनलाई सम्मानित गरेको हो  ताम्रपत्रसहित जनही दस हजार रुपैयाँको पुरस्कार अख्तियार दुरुपयोग अनुसन्धान आयोगका प्रमुख लोकमानसिंह कार्की संस्कृतिविद् डासत्यमोहन जोशी र डा वानिरा गिरीले हस्तान्तरण गरे   
	यस्तै ताम्रपत्रसहित सात हजार रुपैयाँको नइ देरूनीखपु कोपिला पुरस्कार संगीतमा प्रकृति मानन्धर र नृत्यमा कशिष शाक्यलाई दिइयो  ताम्रपत्रसहित पाँच हजार रुपैयाँको नइ देरूनीखपु चिचिला पुरस्कार भने नृत्यका लागि तीन वर्षीया प्रयत्ना सिलवालले पाइन्  समारोहमा अख्तियार प्रमुख कार्कीले नेपाल सरकार र प्रज्ञा प्रतिष्ठानहरूले गर्नुपर्ने काम नइ प्रकाशनले गरिरहेको भन्दै प्रशंसा गरे  संस्कृतिविद् जोशीले पनि नेपाली वाङ्मयको पटभूमिमा अरू संस्था वा व्यक्तिले गर्न नसकेका काम नइ प्रकाशनले गर्दै आएको बताउँदै अन्तर्राष्ट्रिय स्तरको साहित्यिक कार्यमा समेत यो संस्थाले सफलता पाउँदै आएको दाबी गरे  समारोहमा पुरस्कृत बालबालिकाले आआफ्नो प्रतिभा प्रस्तुत गरेका थिए  पुरस्कार र पुरस्कृतबारे प्रकाशनका अध्यक्ष इन्दिरा प्रसाई र सदस्यसचिव नरेन्द्रराज प्रसाईले प्रकाश पारे  
"
