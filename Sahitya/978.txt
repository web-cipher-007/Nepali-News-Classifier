पाउलो कोहेलो भेट्दा"नेपाल एउटा जादुई ठाउँ हो  मेरा पुस्ताका सबैजसो साथी हिप्पी बनेर त्यहाँ पुगेका छन्  मेरा केही नेपाली साथी पनि छन् जो बि्रटेनमा बसोबास गर्छन्  मेरो लागि नेपाल जान पाउनु एउटा सम्मानपूर्ण र सुखद अनूभूति हुनेछ 
""
	नेपाल एउटा जादुई ठाउँ हो  मेरा पुस्ताका सबैजसो साथी हिप्पी बनेर त्यहाँ पुगेका छन्  मेरा केही नेपाली साथी पनि छन् जो बि्रटेनमा बसोबास गर्छन्  मेरो लागि नेपाल जान पाउनु एउटा सम्मानपूर्ण र सुखद अनूभूति हुनेछ  
	 
	मेरा आँखा र हृदयले कैयौं दिनसम्म विश्वासै नगर्ने गरी मसँगै एउटै टेबलमा बसेर यी शब्दहरू बोलिरहेका थिए पाउलो कोहेलो र म खिच्दै थिएँ सेल्फी भिडियो  पाउलो कोहेलो विश्वप्रसिद्ध लेखक  संसारभरकै पाठकले अत्यधिक रुचाएका लेखक जसको प्रसिद्ध पुस्तक द अलकेमिस्टले सबैभन्दा बढी  भाषामा अनूदित भएर पढिएको विश्व कीर्तिमान कायम गरेको छ  
	 
	विश्वास लागोस् पनि कसरी सानोतिनो मात्रै पनि सेलिब्रिटी स्टाटस प्राप्त हुनासाथ बेग्लै ग्रहको प्राणीजस्तो व्यवहार गरिने देशबाट आएर जर्मनीमा पढिरहेकी मजस्ती सामान्य नेपाली विद्यार्थीको ट्विटका आधारमा मसँग भेट्ने समयसमेत आफैं तय गरेका थिए कोहेलोले  
	 
	 अक्टोबर  मा मैले आफू बसेको जर्मनीको म्यानहेम सहरको एउटा पुस्तक पसलमा कोहेलोको नवीनतम किताब एडल्ट्री भेट्टाएँ  त्यही एक्साइटमेन्टमा किताब समातेको फोटो खिचेर ट्विटरमा हालें जसको बदलामा कम्तीमा कोहेलोबाट रिप्लाई वा रिट्विट को आशा थियो  यद्यपि  लाख फलोअर भएका कोहेलोले मेरो ट्विटलाई नोटिस गर्लान् भन्ने आशा निकै झिनो थियो  त्यही साँझ ट्विटर नोटिफिकेसनका ताँती हेर्दै गर्दा देखें कोहेलोले मेरो ट्विट लाई रिट्विट गर्दै अगाडि थप लेखेका थिए नेपाल  सामान्यतया आफ्नो किताब एडल्ट्रीसँगै फोटो खिचेका पाठकको ट्विटको जवाफ दिएका वा रिट्विट गरेका कोहेलोले नेपाल भनेर उल्लेख गरेपछि उनले ओरिजिन नेपाल लेखिएको मेरो ट्विटर प्रोफाइल्ा हेरे भन्ने अन्दाज गर्न मलाई क्षणभर पनि लागेन  कोहेलोलाई धन्यवाद भनें र ट्विटलाई फेसबुकमा पोस्ट गरें  म फुरफुर उड्न थालिहालें  उता मेरा परिवार र साथीभाई ईश्र्यामिश्रति खुसीका साथ बधाई भन्दै थिए  
	 
	भोलिपल्ट  अक्टोबरको बेलुकी  बजे कोहेलोले फ्रयांकर्फटतिर जाँदै गरेको नेवीगेसनको फोटो ट्विट गरे र लेखे अबको गन्तव्य  म्यानहेमबाट फ्रयांकर्फट नजिकै भएकाले मेरो मनले थप सपना देख्यो कोहेलोलाई भेट्ने  राति  मा मैले ट्विट गरें तपाई जहाँ जाँदै हुनुहुन्छ म त्यो ठाउँ नजिकै छु कृपया मलाई थाहा दिनुहोला तपाईं कहाँ बस्दै हुनुहुन्छ  अघिल्लो दिनमात्रै रिप्लाई पाएकाले कोहेलोले फेरि जवाफ फर्काउलान् भन्ने आशा न्यून थियो  
	 
	 अक्टोबरमा कक्षा जानका लागि उठें र सधैंझैं बिस्तराबाटै मोबाइल चेक गर्न थालें  स्क्रोल गर्दै जाँदा कोहेलोको ट्विट देखें मेरा लागि  भनेका थिए स्नेहा म यहाँ एउटा पुस्तक मेलाको लागि आएको हुँ सायद हामी मंगलबार भेट्न सक्छौं डीएम  डीएमको अर्थ मैले जर्मनीको चेन रिटेल स्टोर ड्रोगरी मार्ट लगाएँ र त्यहीँ भेट्ने सोचें  तर त्यो त ट्विटरको भाषामा मलाई कोहेलोले डाइरेक्ट म्यासेज गरेको भनेको पो रैछ  मिनेटभरमै उनको डाइरेक्ट म्यासेज आयो मेरी असिस्टेन्टलाई इमेल गर  सँगै इमेल ठेगाना पनि दिइएको थियो   मिनेटपछि उनले फेरि लेखे अथवा  दिनसम्म म तिमीलाई फलो गरुँला तिमी मलाई सम्पर्क गर्न डीएम प्रयोग गर्न सक्छौ  
	 
	पाउलो कोहेलो मलाई ट्विटरमा फलो गर्दै  जिन्दगीमा कहिल्यै नसोचेको सुखद आश्चर्य  तपाईंलाई कहाँ भेट्न सकिन्छ कृपया थाहा दिनुहोला म अवश्य आउनेछु  उनलाई जवाफ दिनेबित्तिकै आफ्नो ट्विटर एकाउन्ट प्रोफाइल चेक गरे मैले पाउलो कोहेलो पनि मलाई फलो गर्दैछन् भन्ने महसुस गर्न  तुरुन्तै फोटो खिचें फेसबुकमा हालें र खप्नै नसकेको एक्साइटमेन्टलाई नेपाल घरमा फोन गरेर दिदीसँग बाँडंे  सबैले फेसबुकमा तँ कति भाग्यमानी भन्दै गरेका कमेन्टले रमाएकी त थिएँ नै त्यो भन्दा व्यग्रतापूर्वक ट्विटरको म्यासेज हेरिराख्थें कि कुन बेला कोहेलोले सम्पर्क गर्लान र भेटघाट कन्र्फम गरौंला  त्यो दिनको कक्षा नै बंक हानेकी म म्यासेज आउन केही ढिला हुँदा थोरै निरास त भएँ तर त्यो उनको भेरिफाइड एकाउन्ट हो उनी अत्यन्त व्यस्त मान्छे हुन् र फुर्सद हुनासाथ अवश्य जवाफ दिनेछन् भन्दै आफूलाई सम्झाएर काममा गएँ  चार बजेको आसपासमा व्यग्रताले सीमा नाघेपछि फेरि ट्विटर खोलें कोहेलोको जवाफ आइसकेको थियो भोलि  बजे होटेल हेसिस्चर हफको लबीमा  रोमाञ्चले मेरो मुटु बुर्लुकबुर्लुक उफ्रिन थाल्यो  काममा थिएँ ओभर ह्याप्पी अनुहार देखाउन मिल्थेन कोहेलोलाई धन्यवाद त्यहीं भेटौंला भनेर रिप्लाई गरें  
	 
	सुरु भयो एउटा सपना पूरा हुने प्रक्रिया  संसारकै उत्कृष्ट लेखकमध्येका एक कोहेलोलाई भेट्ने सपना  सकेसम्म र सक्नेजति ठाउँसम्म यो खबरलाई फैलाइसकेपछि भोलिपल्टको मध्यदिन नर्भसनेस र उत्साहमिश्रति मनस्थितिमा फ्रयांकर्फटका लागि हिँडे  बाटोभरि दुविधा थियो मनमा कि यो एउटा सम्मेलन होला जहाँ म कोहेलोको दर्शन गर्ने थुप्रै मान्छेमध्येकी एक हुँला वा उनीसँगै एउटै टेबल सेयर गर्ने सौभाग्य मिल्ला  फ्रयांकर्फट पुगेर होटेलतिर दौडें  कोहेलो लन्च गर्दैछन् र केही समय पर्खनुपर्छ भन्ने जानकारी पाएँ  केही समय  जतिसुकै समय पनि पर्खन तयार थिएँ म त   मिनेटजति पछि एक महिला आईन् जसलाई मैले ट्विटरमा देखेको आधारमा चिनें कोहेलोकी एजेन्ट मोनिका हुन् भनेर  कोहेलोसँग मेरो अप्वाइन्टमेन्ट थियो कि भन्ने उनको प्रश्नमा मैले ट्विटबारे बताएपछि उनले मुन्टो हल्लाइन्  कुनै प्रकाशकको तर्फबाट आएकी हौ  उनको यो प्रश्नको जवाफ हैन मा दिनुपर्दा आफ्नो सपनाको असामयिक अवसान हुने डरले होसहवासै उड्यो  तर उनले कोहेलो मिटिङ भएको र सकिएपछि आउने बताइन्  
	 
	नभन्दै मोनिका गएर कोहेलोको कानमा केही भनिन्  उनी उठेर मतिरै आए  बाहिर निस्किनै आँटेको मुटुलाई रोक्दारोक्दै उनी मेरै अगाडि आइपुगे र मभन्दा पहिल्यै मतिर हात बढाएर भने नाइस टु मिट यू  नाइस टु मिट यू टु माई प्लेजर मेरो जवाफमा उनले भने म मिटिङमा छु  मिनेटजति लाग्छ कृपया पर्ख है   
	 
	पाउलो कोहेलोसँग हात मिलाएँ मैले यो रोमान्चसँगै छक्क पनि परें म कि यति ठूला लेखक ढिला भएकोमा माफी माग्नकै लागि मिटिङको बीचबाट आए  बीचबीचमा उनी म बसेको टेबल नजिकै आउँथे इसाराले एकछिन है भन्थे र जान्थे  अन्तमा उनी आए नजिकैको कुर्सी तानेर बस्दै कुरा सुरु गरे निकै व्यस्त दिन थियो आजको  
	 
	उनले मेरो पढाइ र जर्मन बसाइका बारे सोधे  अनि किताबहरू ल्याएकी छौ भनेर सोधे  मैले झोलाबाट उनको नयाँ किताब एडल्ट्री झिकें सँगै आफ्नो फोटो स्क्र्याप एल्बम पनि  मेरो नाम कसरी लेख्ने भन्दै सोधेर उनले अटोग्राफ दिए स्नेहा सधैं आफ्नो सपनालाई पछ्याउनु  स्नेहा लभ मेरो स्क्र्यापबुकको पहिलो पानामा पनि लेखिदिए  ट्विटरमा मलाई पोस्ट गर्दिनु है फोटो खिच्दै गरेकी मलाई उनले भने  
	 
	कोहेलोलाई मैले जानकारी दिएँ कि नेपालमा पनि उनी अत्यधिक रुचाएर पढिन्छन्  केही सामान्य कुराकानीपछि छुट्नुअघि आफ्नो मोबाइलमा सेल्फी भिडियोका लागि अनुरोध गरें  आफ्नो आजसम्म पूरा हुन नसकेको नेपाल जाने सपनाको बारेमा उनले भने भगवान्ले चाहेमा यिनीहरूले एक दिन मलाई अवश्य त्यहाँ पुर्याउनेछन्  यसो भन्दै गर्दा मतिर र अर्कोतिर बसेकी मेरी जर्मन साथीतिर उनी देखाउँदै थिए  
	 
	कोहेलोसँगको भेट जीवनभर एउटा अविस्मरणीय क्षणको रूपमा रहनेछ  
"
