सागरको उत्सव सिर्जना"सबैले काम गर्छन् तर नयाँ कसले गर्छ भन्नेमा धेरैको चासो हुन्छ मुम्बईबाट आएका कहलिएका चित्रकार लक्ष्मण श्रेष्ठले युवा प्रतिभा सागर मानन्धरको कला नियाल्दै भने तपाईंको कलामा युवा जोस छ  ""
	सबैले काम गर्छन् तर नयाँ कसले गर्छ भन्नेमा धेरैको चासो हुन्छ मुम्बईबाट आएका कहलिएका चित्रकार लक्ष्मण श्रेष्ठले युवा प्रतिभा सागर मानन्धरको कला नियाल्दै भने तपाईंको कलामा युवा जोस छ   
	बबरमलस्थित सिद्धार्थ आर्ट ग्यालरीमा सागरको बुधबार साँझदेखि एकल चित्र प्रदर्शनी सुरु भएको छ  उत्सव नाम दिइएको प्रदर्शनी उद्घाटनका लागि आइपुगेका थिए मुम्बईमा कलाकर्म गर्दै आएका पाका चित्रकार लक्ष्मण श्रेष्ठ  बनारस हिन्दु विश्वविद्यालयबाट ललितकला स्नातकोत्तरमा स्वर्ण पदकसमेत पाएका सागरले प्रशंसायोग्य काम गर्दै आएका छन्  भारत चीन जर्मनी प|ान्स लगायत मुलुकमा कला पुर्याइसकेका उनको यो दसौं एकल प्रदर्शनी हो   
	सागरको कला नियालेर विश्लेषण गर्नेमध्ये उनकै बुबा किरण मानन्धर पनि थिए  नेपाल ललितकला प्रज्ञा प्रतिष्ठानका कुलपतिसमेत रहेका किरणले छोराको सिर्जनामा भिन्न रंग संयोजनसँगै छुट्टै आफ्नो परिचय स्थापित हुँदै गएकोमा खुसी व्यक्त गरे  सुरुसुरुमा मेरै नक्कल गर्न खोज्थ्यो उनले भने अहिले भिन्न परिचयमा बनेको छ  कलाकारको परिचय छुट्टै हुनुपर्छ  सागरले यसलाई स्वीकारे  तर प्रेरणाको स्रोतचाहिँ आफ्नै बुबालाई दिए  बुबाले स्टुडियोमा काम गरिरहँदा नक्कल गर्ने बानीले विस्तारै चित्रकारितामा रहर पलाएको उनले बताए   
	सुरुका दिनमा मनमा आएका अनुभूति र विचारलाई क्यानभासमा उतार्ने उनले अहिले विशेष रिसर्च गरेर मात्र क्यानभास उतार्ने गरेका छन्  उत्सवमा भने सांस्कृतिक सघनता पाइन्छ यसको लागि उनले झन्डै दुई वर्ष रिसर्च गरेको दाबी गरे  रंगीन क्यानभासमा ससाना रेखाभित्र आकृति कोरिएका उनका चित्रले सूक्ष्मतालाई झल्काउँछ  मच्छेन्द्रनाथको रथ तानिरहेको कुमारीको निधार भाइटीका दसैं मन्दिरका बुट्टेदार भाँडा चक्र मण्डलजस्ता सांस्कृतिक एवं धार्मिक पक्षका ससाना तत्त्वमा खेलेर चित्र बनाएका छन्  झट्ट हेर्दा रंगीन आकृतिले दर्शकलाई उत्सवमय अनुभूति दिलाउँछ   
	उनको विचारमा चित्रकला सर्जकको प्रतिविम्ब भएकाले आफूखुसी नहुँदासम्म दर्शकको मनमा उमंग ल्याउन सकिँदैन  त्यसैले उनले हरेक पर्वको महत्त्व अर्थ उमंग बुझेर क्यानभास कोरेको दाबी गरे  उनको चित्रमा ठाडो र तेस्रो गरी दुई शैलीको रेखाले संयोजन र विगठनको संकेत गर्छ  यसले मानवीय सम्बन्धको उतारचढावलाई पनि सम्बोधन गर्छ   
	कला संस्कृतिलाई अनुभव गरेर कोरेका चित्रले उनलाई नयाँ कुरा पनि सिकाएका रहेछ  कलाकार हुन कुनै नयाँ थिमको खोजी गर्दै हिँड्नुको सट्टा आफ्नै संस्कृतिभित्र छिरे अनेक सिर्जना भेट्न सकिने उनले दाबी गरे  मिक्स मिडियाबाट कोरेका उनका चित्रको मूल्य  हजारदेखि  हजार रुपैयाँसम्मका छन्  प्रदर्शनी एक महिनासम्म रहनेछ   
	 
	 
	 
	
"
