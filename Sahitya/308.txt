पटकथा लेखन कार्यशालाचलचित्र विकास बोर्डअन्तर्गतको आदिवासी जनजाति मातृभाषी चलचित्र प्रवर्द्धन समितिले शनिबारदेखि तीनदिने पटकथा लेखन कार्यशाला सुरु गरेको छ  "
	चलचित्र विकास बोर्डअन्तर्गतको आदिवासी जनजाति मातृभाषी चलचित्र प्रवर्द्धन समितिले शनिबारदेखि तीनदिने पटकथा लेखन कार्यशाला सुरु गरेको छ  बोर्डका अध्यक्ष धमेन्द्र मरवैता लिम्बू संस्कृतिअनुसार बत्ती बाल्दै र पानी छर्किंदै कार्यशालाको उद्घाटन गरे  नेपाली फिल्ममा मौलिकता खोज्न र नयाँपनको विकास गर्न पनि आदिवासी फिल्महरूलाई प्रवर्द्धन गर्न जरुरी छ उद्घाटन गर्दै उनले भने समग्रमा यसले नेपाली फिल्म उद्योगलाई समृद्ध पार्नेछ  
	अग्रज चलचित्रकर्मी लक्ष्मीनाथ शर्माले आदिवासी जनजाति फिल्महरूको विकास नभएसम्म समग्र नेपाली फिल्म उद्योगको विकास नहुने तर्क गरे  हाम्रा चलचित्रकर्मीहरूले बलिउडको नक्कल गर्नुभन्दा कोरियन फिल्म चोर्नुभन्दा हाम्रै भूमिमा रहेको मौलिक कथावस्तु खोज्नुपर्छ त्यसका लागि हामीसँग थुप्रै समुदाय र संस्कृतिहरू छन् उनले भने ती समुदायका कथाहरू पनि अब फिल्ममा आउनुपर्छ   
	उनले आदिवासी जनजातिका फिल्महरूले सिंगो नेपाली राष्ट्रियतालाई नै बलियो बनाउने तर्क गर्दै चर्चित भारतीय चलचित्रकर्मी सत्यजित रे र ओस्कार अवार्डको सन्दर्भसमेत जोडे सत्यजितले जिन्दगी भर बंगाली भाषामा फिल्म बनाए तर मर्नेबेला जब उसले ओस्कार अवार्ड पायो त्यसमा लेखिएको थियो यू आर दि ग्रेट इन्डियन फिल्ममेकर  रेको सफलता सिंगो भारतको सफलता थियो  उद्घाटन समारोहमा बोर्डकै नीलहरि काफ्ले चलचित्रकर्मीहरू संजोग लाफा उदय सुब्बा रोज राणा पृनाराज जोशी चन्द्र वाम्वुले परशुराज चौधरी लगायतले पनि बोले  
	यसपछि सुरु भएको कार्यशालामा साहित्यकार तथा पटकथा लेखक विश्वभक्त दुलाल आहुतिले नेपालको आदिवासी समुदाय र फिल्मसँग जोडेर सैद्धान्तिक प्रशिक्षण दिए  उनले नेपालमा आदिवासी जनजातिको इतिहास सौन्दर्य दृष्टि र आदिवासी जनजातिको चेतनासम्बन्धी पाँच घन्टा प्रशिक्षण दिएका थिए   
	कार्यशालामा तामाङ शेर्पा नेवार मगर राई लिम्बू मुगाल दनुवार थारू लगायत समुदायका गरी  जना चलचित्रकर्मीहरू सहभागी छन्  आइतबार र सोमबार अनुप सुवेदीले पटकथा लेखनबारे सिकाउने कार्यशाला संयोजक पृनाराज जोशीले बताए   
	 
"
