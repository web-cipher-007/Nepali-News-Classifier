महिलाले राम्रो लेख्दा किन शंका महिला लेखक  भन्न नचाहँदा नचाहँदै पनि भन्न बाध्य छौं  कारण महिलालाई अझै पनि विश्वासको घेराभन्दा बाहिर राखिएको छ  "
	 "" ""महिला लेखक  भन्न नचाहँदा नचाहँदै पनि भन्न बाध्य छौं  कारण महिलालाई अझै पनि विश्वासको घेराभन्दा बाहिर राखिएको छ  उसको क्षमताको अझै कदर गरिएको छैन  उसले केही प्रगति गरिहाली भने पनि त्यसको पछाडी पुरुषको हात छ भनिन्छ  साहित्यजस्तो बौद्धिक तथा चिन्तनशील व्यक्तित्वहरू जम्ने क्षेत्रमा पनि यही मानसिकता हावी भएको पाइन्छ   
	 
	भर्खरै मात्र प्रकाशित उमा सुवेदीको उपन्यास तोदाको चर्चासँगै महिलाको क्षमताको उपहास पनि भयो खुलेआम  लेखक उमा सुवेदीले आफ्नो फेसबुकको वालमा लेख्नसम्म बाध्य हुनुपर्यो यस्ता उपहासका कुरा  नाम चलेका र सबैले आदर गरिँदै आएका एक साहित्यकारको मानसिकता महिलाले गरेको प्रगतिका कारण यति ग्रसित हुन्छ भने अरूलाई के भन्ने  लेखक सुवेदीका अनुसार ती व्यक्तिले उनलाई उनको कृति कोही पुरुषसँगको सम्बन्धकै कारण चर्चित बनेको आरोप लगाए  त्यसो त बजारमा हल्ला नभएको होइन उमा सुवेदीको उपन्यास कुनै पुरुषले नै लेखिदिएका हुन् भनेर  अर्काले लेखिदिएको भन्ने हल्ला हुनुमै उमाको कृति सफल भएको मान्नुपर्छ  यदि कृति कमजोर थियो भने यस्तो हल्ला हुने पनि थिएन   
	 
	यस्ताखाले हल्लाले आफ्नै मिहिनेत र पसिना लगाएर कृति लेख्ने महिलाको अगाडि प्रश्न उठाएको छ के अब महिला लेखकले पुरुष सम्पादकलाई आफ्नो कृतिको सम्पादन गर्न नदिने  अग्रज या मित्रताको नाताले सल्लाह सुझाव नलिने  यसप्रति महिला लेखकहरू सोच्न बाध्य भएका छन्  पारिजातको बहुचर्चित उपन्यास शिरीषको फूलको सफलतामा समेत शंकर लामिछानेको नाम जोडिन्छ कहीं कतै  यसरी चर्चामा आउनेबित्तिकै शंकाको घेरामा परिन्छन् महिलाहरू  यसले महिलाहरूलाई साहित्यजस्तो बौद्धिक विधामा समेत हतोत्साही बनाएको छ  महिलाको क्षमतामाथि विश्वास नगरिनुभन्दा पनि महिलाप्रतिको सामाजिक दृष्टिकोण यसको कारक हो   
	 
	सदियौंदेखि महिला अधिकारका लागि विभिन्न महिलाहरूले कठोर संघर्ष गर्दै आइरहेजस्तै साहित्यमा महिलाको अस्तित्वको निम्ति पनि महिलाहरूले संघर्ष गर्दै आएको हो  विश्व साहित्यको इतिहासमा चर्चाका शिखरमा पुगेका धेरै महिलाहरू छन्  नेपालमा पुरुष लेखकको वर्चस्व कायम रहेको अवस्थामा नेपाली महिलाहरूले अन्तर्राष्ट्रिय स्तरमा आफ्नो अस्तित्व कायम गर्नु धेरै परको सपनाजस्तो लाग्न थाल्छ  तथापि पारिजात एक्लैले विश्व साहित्यको इतिहासमा आफ्नो अस्तित्वलाई स्थापित भने नगरेकी होइनन्  उनको उपन्यास शिरीषको फूल यसको उदाहरण हो  जुन विभिन्न भाषामा अनुवादित भईकन पनि युनिभर्सिटीमा पढाइन्छ   
	 
	अहिले कुरा यस्तो चलिरहेको छ कि नेपालमा पारिजातबाहेक सशक्त लेख्न सक्ने महिलाहरू जन्मन सकेनन्  विभिन्न समयमा कलम चलाएर केही उपन्यास कवितामार्फत अगाडि आएका लेखकहरूलाई पारिजातसँग तुलना गरेर नहेरिएको होइन  र भनिने गरिन्छ तिमी पारिजात जतिको उचाइमा पुग्नेछौ  पारिजातको बिँडो थाम्ने भनेको फलानो हो  यसरी नेपालमा कलम चलाउने महिलाहरूलाई पारिजातको छातामुनि हुल्दै आएको पाइन्छ  किनकि अझसम्म पारिजातकै सिर्जनाहरू अब्बल दर्जाको गनिएका छन्  पारिजातको छातामुनि रहेका लेखकहरूमा पनि सशक्त साहित्य लेख्ने क्षमता नभएको होइन  हामीले सामाजिक वातावरणलाई दोष दिँदा प्रश्न उठ्न सक्छ कि त्यसो भए पारिजातको समयमा तत्कालीन सामाजिक वातावरण महिलामैत्री थियो त  तर कुरा यो प्रस्ट हो कि पारिजातले परम्परागत संस्कार र मान्यता सामाजिक एवं पारिवारिक वातावरण तथा राजनीतिक परिस्थितिसँग डटेर लेख्न बसिन्  यो क्षमता अहिलेको महिलामा नभएकै हो   
	 
	आफूलाई सीमित पार्ने जे सुकै कुरालाई महिलाले तोड्न सक्नुपर्छ  जुन पारिजातले सकिन्  एउटी महिला भएर उनले सामाजिक विसंगतिको खुलेआम विरोध गरेर लेखेकी छन्  उनमा विश्व साहित्यदेखि लिएर राजनीतिक पृष्ठभूमिका कुराहरूको गहन चिन्तन र अध्ययन देखिन्छ  जुन जहिल्यै जसका लागि पनि अपरिहार्य छ  तर यसबाट धेरैभन्दा धेरै महिलाहरू पछाडि छन्  अझै पढ्न सकिएको छैन विश्व साहित्यलाई  आफ्नै देशको राजनीतिक अवस्थाको अध्ययनबाट समेत हामीहरू चुकेका छौं  हामी आफैं पनि समासामयिक राजनीतिक एबं साहित्यिक मामलालाई लिएर लेख्न आँट गर्न सकिरहेका छैनौं  दिनहुँ निस्कने दैनिक पत्रपत्रिकाहरूमा पुरुष र महिलाको विषय उठानलाई तुलाना गर्न सकिन्छ  यसबाट हामीले सिक्नुपर्ने कुराहरू धेरै छन्  तथापि महिलाको लेखन विकासका लागि हाम्रो सामाजिक वातावरण महिलामैत्री नभएको चाहिँ सत्य हो   
	 
	दार्शनिक प्लेटोले दार्शनिक विमर्श र बौद्धिक चिन्तन मानव सुलभ कार्यमध्ये सर्वोत्तम हो तर दास र नारीबाट यस कुरालाई टाढै राख्नुपर्छ भनेकाले समेत यो थाहा हुन्छ कि त्यति बेलादेखि नै समाजले महिलालाई बौद्धिक चिन्तन गर्नलायकको ठानेन  लेख्नको लागि बौद्धिक चिन्तन पहिलो कुरा हो  जसको लागि अनुकूल वातावरण चाहिन्छ  यो अनुकूलताको लागि महिला आफैंले नै संघर्ष गर्न जरुरी छ  हामीमाथि जेलिएका सामाजिक परम्पराका साङ्लाहरू चुँडाउन हामी नै एक हुनु आजको आवश्यकता हो  अब हामीले पुष्टि गर्न जरुरी छ कि महिला मान्छे हो र पुरुष बराबरको बौद्धिक क्षमताको हैसियत छ हामीमा  पुरुष सधैं मान्छे र महिला सधैंको महिला भएर रहने समय अब गइसक्यो भनेर भन्नु छ   
	 
	विख्यात लेखक सिमोन द विभोरले उहिल्यै भनिसकेकी छन् कि महिला महिला होइन महिला बनाइएको हो  उनले आफ्ना लेखनमार्फत् महिलालाई मात्र साधनको रूपमा हेर्ने पुरुष सत्ता समाजको ठाडै अस्वीकार गरेकी छन्  विद्रोह गरेकी छन्  नेपालजस्तो विकासोन्मुख मुलुकमा महिलाहरू पछि पर्नुको कारण पनि यही हो कि सदियौंदेखि महिलालाई कमजोर प्राणीको रूपमा लिइयो  उनीभित्र पनि क्षमतावान मान्छे हुन्छ भनेर विश्वास गरिएन  सधैं चुलोचौको घरधन्दामा सीमित पारियो  लोग्नेको मन र तन खुसी पार्ने वस्तुको रूपमा हेरियो  यस्तो अवस्थामा महिलाहरूले वास्तविक आफू भएर लेख्नु धेरै परको कुरा हो  र पनि लेख्नेहरूले लेख्दै आएका छन्   
	 
	एउटी कठोर योद्धा योगमाया उनले पनि कलम समाएकी थिइन्  महिलाभित्र अदम्य साहस हुन्छ भन्ने कुरा प्रमाणित गरेर देखाइदिएकी थिइन्  यस्तो हुँदाहुँदै पनि महिलामाथिको विश्वासको पर्खाल उठ्न सकेको छैन  पुरुषले ओगटेको नेपाली साहित्यमा महिलाको उपस्थिति स्विकार्न स्वयं महिलाहरू पनि तयार छैनन्  तब कसरी सहकार्य हुन सक्छ महिला महिलाबीच  त्यसैले आजको समयमा महिलाले महिलालाई नै उठाउन जरुरी छ  यो सहकार्यले महिलाको क्षमतामाथि हुने अविश्वास आशंकाको पर्खाल भत्कनमा मद्दत गर्दछ  साथै पुरुषको पनि महिलाप्रतिको दृष्टिकोणमा परिवर्तन आउन जरुरी छ   
	 
	परापूर्वकालदेखि नै पुरुषले ज्ञान शक्ति र सम्पत्ति प्राप्तिका लागि पर्याप्त अवसर प्राप्त गर्दै आएका हुन्  त्यसैले यो सत्य हो कि पुरुष महिलाभन्दा केही न केही रूपले अगाडि छन्  केही महिलाहरू पुरुषसँगसँगै अगाडि आएका हुन् भने पनि उनीहरूले पुरुषको तुलनामा कठिन संघर्ष गर्नुपरेको छ  त्यसैले पहिलादेखि नै महिलालाई पछि पार्दै अगाडि पुग्न सफल पुरुष जमातले यो सोच्न आवश्यक छ कि महिलाहरू आफूमा भएको क्षमताको विकास गर्ने अवसर खोजिरहेका छन्  उनीहरूको प्रयासमाथि आशंका गर्नुको सट्टा अभिप्रेरित गर्नु कुनै पनि बौद्धिक तथा चिन्तनशील व्यक्तिको काम हो  नत्र स्वाभाविकै हो यसरी महिलाले गरेको कामप्रति पुरुष जमात विश्वस्त नहुनु  यदि यही क्रम दोहोरिरहने हो भने महिलाले पुरुषसँग सहयोग लिनु या दिनुको कुनै अर्थ रहने छैन   
"
