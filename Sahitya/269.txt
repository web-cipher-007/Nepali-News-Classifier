जहिल्यै चकित बनाउने चीन वर्षअघि पहिलोपटक बेइजिङ भ्रमण गर्दा म लक्का जवान थिएँ  त्यतिबेला प्रायः सबैजसो सहरका भित्री भागमा हिँडेरै जाने प्रयास गरेको थिएँ  "
	 वर्षअघि पहिलोपटक बेइजिङ भ्रमण गर्दा म लक्का जवान थिएँ  त्यतिबेला प्रायः सबैजसो सहरका भित्री भागमा हिँडेरै जाने प्रयास गरेको थिएँ  दुई दशकपछि गत हप्ता चीन पुग्दा पहिलेको चीन कमैमात्र देखियो यो देशले सर्लक्कै काँचुली फेरेजस्तो लाग्यो  चीनको दक्षिण पश्चिमी प्रान्त युनान भ्रमण गर्दा संसारको दोस्रो ठूलो अर्थतन्त्रले कसरी आफ्ना दुर्गम र तुलनात्मक हिसाबले अल्पविकसित क्षेत्रमा विकास र निर्माण पुर्याउँदै छ भन्ने देख्न पाइयो  
	कुनमिङबाट युनानका विभिन्न सहर र गाउँतर्फको करिब पन्ध्र सय किलोमिटर बसयात्रामा मैले आँखाअगाडि मानव इतिहासको अभूतपूर्व विकास देखें  र दुईवटा थेसिस बोकेर घर फर्कें  पहिलो हामी नेपालीलाई आफ्नै छिमेकी र विश्वकै उदीयमान शक्ति चीनका बारे साह्रै कम जानकारी रहेछ  दोस्रो चीनको अहिले भइरहेको अद्वितीय आधुनिकीकरणले यो संसारको सबैभन्दा पुरानो सभ्यतालाई कस्तो असर पार्नेछ   
	भनिन्छ कुनै सहरलाई हेर्ने सबैभन्दा राम्रो तरिका हो हिँडाइ ब्याकप्याक बोक पानी बोक नक्सा लेऊ अनि बाटो तताऊ  आफ्नो होटलको बिजनेस कार्डचाहिँ अझ सम्भव भएसम्म स्थानीय भाषामा लेखिएको बोक्न नबिर्सनु  बीस वर्षअघि म पुग्दा बेइजिङ संसारको सबैभन्दा ठूलो भर्जिन गन्तव्य थियो  देङ स्याओ पिङले ल्याएको खुला अर्थतन्त्र अंगीकार गर्ने नीतिले एक दशक पूरा गरिसकेको थियो र चीनमा विकास निर्माणको क्रम जबर्जस्त हिसाबले सुरु भएको थियो  तर यो विकास ठूला र खासगरेर पूर्वीय प्रान्तहरूमा मात्र सीमित थियो जो समुद्रबाट नजिक थिए  
	म त्यति बेला खेलकुदका विषयमा लेख्ने पत्रकारका रूपमा चिनिन्थें  बेइजिङले सन्  को ओलम्पिक खेल आयोजनाको लबिङ गर्न दक्षिण र दक्षिण पूर्वी एसियाका पत्रकारलाई आमन्त्रण गरेको थियो  त्यो बेला चीनले यो मौका पाएन  त्यसको आठ वर्षपछि सन्  मा चीनले एउटा अभूतपूर्व ओलम्पिक आयोजना गर्यो   
	त्यति बेला काडमाडौंबाट सीधै चीन जान सम्भव थिएन  बैंकक भएर जानुपथ्र्यो  म पहिलोपटक तेस्रो मुलुकको भ्रमणमा निस्केको थिएँ र एक्लै थिएँ  यसैले अलि नर्भस थिएँ  ट्रान्जिट लामो थियो  बैंकक सहरमै गएर बसियो  बैंककले मलाई तिरिमिरि झ्याइँ बनायो सहरको कोलाहल जताततै हाई भोलुममा क्यासेट प्लेयर त्यो क्यासेटकै जमाना थियो र त्यस सहरको विश्वप्रसिद्ध नाइट लाइफ  
	जब म भोलिपल्ट दिउँसो बेइजिङ ल्यान्ड गरें  बिस्तारै आगमन कक्ष पुगें  मलाई लिन आएका चिनियाँ साथीले हातमा बोकेको प्लेकार्ड जब देखें मेरो सम्पूर्ण छटपटाहट खत्तम भयो  ढुक्क भएँ ठाउँमै आइपुगिएछ भन्ने भयो  त्यति बेला इमेल थिएन फोन गरेर आफ्ना आयोजकसँगै कुरा गर्ने चलन थिएन अन्तर्राष्ट्रिय फोन साह्रै महँगो थियो र गुगल सर्च गरेर जान लागेको ठाउँका बारेमा सम्पूर्ण जानकारी राख्न अहिलेजस्तो ग्लोबलाइज्ड वल्र्डको कल्पना यदाकदा विदेशीले लेखेका संसार यस्तो हुँदै छ रे है भन्ने लेखमा मात्र हुन्थ्यो  यस्ता कुरा टाइम र न्युजविकमा पढ्नु र अचम्म मानी साथीहरूलाई गफ लगाउनुमै सीमित थिए  
	 नोभेम्बर महिनाको सो चीन यात्रा अझ झलझली सम्झन्छु  बेइजिङ एयरपोर्ट कुनै साधारण सहरको एयरपोर्टजस्तै थियो  एयरपोर्टलाई सहरसँग जोड्ने लिंक चीनले नै बनाइदिएको त्यस बेलाका हाम्रो काठमाडौं एयरपोर्टमा ट्रली चल्ने बाटोभन्दा धेरै फरक थिएन  हजारौं पुरुषमहिलाहरू साइकलमा नै हिँड्ने गर्थे र माओ तथा  को दशकमा चिनियाँ कम्युनिस्ट नेताहरूले लगाउने गरेको सादा सुट अझ चलनचल्तीमै थियो  चीन एक साधारण विकासोन्मुख मुलुक थियो र सामान्य ज्ञानका हाम्रा किताबमा उसको विशेष पहिचान एउटै थियो ः संसारको सबैभन्दा बढी जनसंख्या भएको मुलुक   
	 का दशक शीतयुद्धका दिनहरू थिए  त्यति बेलाका न्यारेटिभमा शोभियत संघ र अमेरिकाको सामरिक प्रतिस्पर्धा र जापानको अद्वितीय विकासे फड्को नै प्रमुख थिए  बुबाले घरमा तीन ब्याट्रीको नेसनल प्यानासोनिक रेडियो ल्याउँदा जापानको विकास र जापानी उद्यमशीलताको बारेमा लामै लेक्चर घरमा दिएको राम्रै सम्झन्छु   
	स्वतन्त्र विश्व र सोभियत भूमिकाबारे मुख्य धाराका पत्रपत्रिका नभएको समयमा मानिसहरू चाखै लिएर पढ्थे  तर नेपाली स्कुले विद्यार्थीहरू भने चीनबाट आउने गरेका ठूला चिल्ला कागजका चित्र म्यागजिनहरू रुचाउँथे र यसलाई आफ्नो किताबमा गाता राख्न प्रयोग गर्थे  चाइनाले पहाड देख्नै हुन्न रे  देख्यो भने कि त सम्याउँछ कि त सुरुङ बनाउँछ भन्ने भनाइ हुन्थ्यो   
	 वर्षपछिको दोस्रो भ्रमणमा मात्र थाहा भयो कि हामीले चिनियाँ चित्र पुस्तकहरू पिक्टोरल बुक मा  को दशकमा हेरेका माओका विकासमुखी तस्बिर प्रायः प्रोपोगान्डिस्ट रहेछन्  यो देशको अभूतपूर्व विकास त  पछि मात्र खुला अर्थतन्त्रपछि भएको रहेछ   
	 मा म चीनको उत्तर पूर्वी सहर चाङ्चुनको एक सभामा सहभागी थिएँ  पश्चिमाहरूले गरेको डाभोस लिडरसिप समिट जस्तैजस्तै तर सानो स्केलको यो सभा थियो  काठमाडौंबाट उडेर दुईवटा ट्रान्जिट ल्हासा र चेङ्डु हुँदै अन्ततः पुगियो चाङचुन झन्डै उत्तर प्रान्तको सदरमुकाम  जब म होटलको बाह्रौं तलाको कोठामा पुगेर क्यामरा झिकेर झ्यालमा गएँ अनि मात्र मलाई थाहा भयो कि म  वर्षअगाडि चीन आउँदा जुन विकासे फड्को मैले बेइजिङ र तटीय सहरमा देखें त्यो विकास बिस्तारै अन्य प्रान्ततिर पनि सर्न थालेछ  चाङ्चुनको  दिने बसाइ साह्रै रमाइलो भयो  विभिन्न मुलुकबाट आएका नेतृत्वदायी व्यवसायीहरू बुद्धिजीवीका कुरा सुनियो  तर एउटा कुराले भने मलाई अलि सताइरह्यो चीनको यस्तो उदय भएको कुरा छेवैमा बसेर पनि मैले थाहा पाएको रहेनछु  मैले अठोट गरें काठमाडौं गएर साधारण मन्डारियन चीनको अधिकांश जनसंख्याले बोल्ने भाषा सिक्छु र यस उदीयमान मुलुकको बारेमा अलि राम्रो जानकारी राख्ने प्रयास गर्छु  
	यो नयाँ अठोटअनुसार  को भ्रमणमा हाउ टु लर्न मन्डारियन किनियो  लोन्ली प्लानेटको चीन संस्करण पोहोर दसैंमा पोखरा घुम्न जाँदा हात पारियो  र चाइना डेलीका लेखहरू खासगरी सामरिक महत्त्वका पढ्ने अभिरुचिमा परिवर्तन पनि ल्याइयो  
	यसपल्टको भ्रमण थियो गत हप्ता चीनको दक्षिणपश्चिमी प्रान्त युनानको  अवसरः चीनमा हुन लागेको पहिलो राष्ट्रिय स्तरको दक्षिण एसियाली एक्सपो  स्थानः युनानको सदरमुकाम कुनमिङ्  कुनमिङ्को बारेमा खुब पढियो जानुअगाडि इन्टरनेटमा  करिब  लाख जनसंख्या भएको यस सहरलाई बेइजिङ्ले दक्षिण एसिया र दक्षिण पूर्वी एसियाको गेटवेको रूपमा विकास गर्ने ध्येय राखेको रहेछ  पूर्वाधारमा विशाल धनराशि खर्च पनि गरेको रहेछ  कुनमिङ् एयरपोर्ट चीनको पाँच उत्कृष्ट एयरपोर्टमध्ये एक हो  सीमावर्ती भियतनाम लाओस र बर्मासँग जोड्ने रेल र राजमार्ग खुलेका छन् र अब थाइल्यान्डको राजधानी बैंककलाई कुनमिङ्सँग जोड्ने बाटो खुलेको छ  
	यी त भए सामरिक महत्त्वका कुरा  चीनले विगत  वर्षयता गरेको गरिबी न्यूनीकरण र पूर्वाधार विकास विश्व इतिहासकै अद्वितीय सफलता हुन्  यो कुरा पढेर वा टीभीमा हेरेर थाहा पाउनु र आफ्नै आँखाअगाडि देख्नुको फरक अर्कै छ  यसपालि देखियो  
	दुई वर्षअगाडिको चुङ्चुन बसाइ सभासेमिनार र सहरमै सीमित थियो  यसपालि त्यो घेरा तोडेर झन्डै एक हप्ता युनान प्रान्तमा पन्ध्र सय किलोमिटर बसयात्रा गरियो  र झ्यालबाट अघाउँदी चीनका हरेक पाटो हर्ने प्रयास गरियो  यसको सानो अंशचाहिँ ग्यालेक्सी एस फोरमा पनि कब्जा गरियो  तर फर्केर आएपछि फेरि एकपटक चीनका बारेमा आफ्नो अनविज्ञताको बोध भयो दुई वर्षअगाडिको जस्तै   
	कुनमिङ्बाट दुई सय पचास किलोमिटर दक्षिणमा रहेको छ मेन्गजी  हामी युनानको दक्षिणपुर्वी पहाडी इलाकाको प्रसिद्ध युनानयाङ् टेरेस्ड राइस फिल्ड गरागरामा पानी जमाएर गरिएको धानखेती र युनानका हानी जातिको रहनसहन आदि हेर्दै गाडी रोक्दै करिब  बजे राति मेन्गजीको होटल पुग्दा सो सहरको मनोरम वातावरण हेर्नलायक थियो  गर्मीमा प्रशस्त पानी पर्ने र जाडो पनि धेरै चिसो नहुने यस सहरको खुला जीवन निकै उल्लेखनीय रहेछ  हरियाली छाएको यस सहरका ठूलाठूला पार्कमा मानिसहरू राति ढिलोसम्म हिँड्डुल गर्ने र ठूलो समूहमा नाच्ने गर्दा रहेछन्  हामी जाँदा करिब  वटा अधबैंसे र बूढाबूढी जोडी साल्सा सिक्दै थिए  शान्ति सुरक्षाको चिन्ता नभएकाले होला करिब दससाढे दस बजे अबेर रातिसम्म मानिसहरू पार्क र छेउको ताल वरपर घुम्ने चलन रहेछ   
	वास्तवमा चिनियाँहरू भ्याएसम्म रातिको खाना छिटो खान्छन् र सुत्नुअगाडि घुम्न रुचाउँछन्  बढ्दो सहरीकरण र आधुनिक जीवनशैलीले गर्दा यो परम्परा ठूला सहरमा देखिन्न तर मेङजीमा भने राम्रै गरी देख्न पाइयो  चिनियाँ संस्कार र न्यानोपन यस्तै ससाना सहरमा विशेष देख्न पाइन्छ  म र मसँगै यात्रा गरेका करिब दुई दर्जन विदेशी पत्रकारका निमित्त भने मिङजीको विशेषता थियो चीनमा बनेका र बन्दै गरेका अरू कैयौं मिङ्जीजस्ता सहरहरू  जुन बाहिरी संसारले अझ देखेकै छैन  जसका बारेमा धेरैलाई साह्रै कम जानकारी छ  मैले आफ्नो कौतूहल रोक्न नसकेर हाम्री गाइडलाई एउटा कम्पनीको भ्रमणमा जाँदा बाटोमा सोधें तिम्रो सहर युरोप वा अमेरिकाको कुनै पनि सहरभन्दा पूर्वाधार र संस्कृतिमा कम छैन तर किन यसका बारे बाहिर केही ज्ञान छैन  संसारलाई किन थाहा नदिएको  उनको उत्तर दिइन् जुन मननयोग्य थियो  करिब पच्चीस सय वर्षको अभिलिखित इतिहास भएको यो सहरको आधुनिक पूर्वाधारको विकास भएको मात्र  वर्ष भएको हुनुपर्छ  ठूलाठूला बाटा तारे होटल पार्क र सुविधासम्पन्न यातायातको व्यवस्था भर्खरै भएकाले यसका बारे विश्वलाई थाहा नभएको उनले बताइन्   
	तिमीलाई कस्तो लाग्छ त यी सब विकास  मैले फेरि सोधें  उनले हाँसेर भनिन् राम्रो लाग्छ  तर मलाई मेरो सानो सहरको सबभन्दा राम्रो लाग्ने कुरा हो लिजर  उनले यो अंग्रेजी शब्दमा जोड दिइन्  हामीले यो सहरमा मानिसहरू घुमेको र फुर्सदमा पार्कमा रमाएको देखेकै थियौं   
	मैले सोचें म अर्कोपटक यो सुन्दर ठाउँमा आउँदा बूढाबूढीलाई पार्कमा त्यसरी रमाएर नाचेको हेर्न पाउँछु होला  के ती केटाकेटीहरू हामीजस्ता विदेशीहरूलाई भेट्न पाउँदा अहिलेजस्तै रमाउलान्  के चीनको सबैभन्दा बढी अल्पसंख्यक समुदायको बसाइ भएको यो सुन्दर पहाडी प्रान्त र दक्षिण एसियाको चिनियाँ गेटवे मानिने कुनमिङ्ले आफ्नो बहुसंस्कृतिवादलाई अहिलेजस्तै सँगालेर राख्न सक्ला  
	अनि संसारका ठूला महानगरका पंक्तिमा कतिवटा नयाँ चिनियाँ सहर दर्ज हुने हुन् सांघाई बेइजिङ् हङ्कङ् गोन्जाउ सेनजेङका साथमा नवआगन्तुक तियान्जिन डोङगुवान् उहान चोङकिङ् सेनयाङ र सुजाओ 
"
