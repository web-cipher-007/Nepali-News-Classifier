कमजोर आख्यानकेही चल्तीका गीतका लेखक हुन् राजेन्द्र थापा  आख्यानकार बन्ने रहरमा उनी सतही प्रस्तुतिको पुस्तक खेलौना उपन्यास  लिएर पाठकमाझ आएका छन्  "
	केही चल्तीका गीतका लेखक हुन् राजेन्द्र थापा  आख्यानकार बन्ने रहरमा उनी सतही प्रस्तुतिको पुस्तक खेलौना उपन्यास  लिएर पाठकमाझ आएका छन्  पुरुष गमनकी लती कामुक पात्र स्मितालाई केन्द्रमा राखेर लेखिएको खेलौना मा उनले अपनाएका समागम आसनको ठाडो वर्णनबाहेक कुनै कला छैन  पुस्तक एकरेखीय ढाँचामा छ   अध्यययमा पात्रको वर्णन सकिएको छ र उपन्यास पनि   
	यौन आफैंमा रहस्य रोमाञ्च र जीवित प्राणीका लागि अत्यावश्यक ऊर्जावान् चिजका रूपमा प्रकृतिमा आदिकालदेखि स्थापित छ  यौनका बारेमा लेख्नु एउटा जोखिम हो  जोखिम उठाउने थापाको आँटलाई सकरात्मक मान्नुपर्छ  विचारोत्तेजक अन्तरवार्तामा सीमित एउटी केटीलाई उपन्यासको पात्र बनाउने उनको प्रयासलाई नकारात्मक ठान्नु पर्दैन  तर पात्रको एकसरो अन्तरवार्तालाई डिकोड गर्नु मात्रै उपन्यास होइन भन्ने नबुझ्दा किताब बलियो हुन सकेको छैन  रिटायर्ड जर्नेलका लागि व्यापारिक हिसाबले यौनमाथि कलम चलाउने जोखिमको यात्रा फलदायी भएको हुन सक्छ तर सिर्जनात्मक हिसाबले खैलौना अत्यन्त कमजोरमध्येको किताब हो  पटक पटकको यौन प्रसंग र पुरुषलाई गरिएको गालीबाहेक थापाको खेलौना मा पाठकले कुनै सिर्जनात्मक ऊर्जायुक्त नयाँपन पाउने छैनन्   
	वर्षौंअघि कथाकार सीता पाण्डेकै शैलीमा पात्र स्मिताले भनेकी छन् मलाई लोग्ने होइन लोग्नेमान्छे चाहिन्छ  पाण्डेले छोराछोरी जन्माउने सन्दर्भमा यसो भनेकी थिइन्  स्मिताले संसर्गलाई केन्द्रमा राखेर भनिन्  छानी छानी इच्छाअनुसार लोग्नेमान्छे प्रयोग गर्नु खेलौनाकी पात्रको व्यक्तिगत इच्छा हो  कुनै बाध्यात्मक परिस्थिति वा परिबन्दबिना आफ्ना निहित स्वार्थ पूरा गर्न वयस्क युवतीले केटा मात्रै खोज्नुलाई क्रान्ति ठानेर ठूलो हल्ला फैलाउनु जरुरी छैन   
	यौनलाई लुकाउनु पाखण्ड हो  भनिन्छ मान्छेले यौनका बारेमा धेरै सोच्छ  त्यसको मतलब अत्यावश्यक चिज भन्दैमा कसैले संसर्गको छाडा व्याख्या गर्नु पनि कुनै गतिलो काम होइन  दार्शनिक ओशोले कतै भनेका छन् जुन चिज धेरै दबाएर राखिन्छ त्यो त्यति नै बाहिर आउन खोज्छ  यौन पनि दबाएर राख्ने चिज होइन  यौन आँखामा आँखा राखेर होसपूर्वक हेर्ने ज्ञान हो  छाडा व्याख्या र ज्ञान फरक हुन् भन्ने नबुझ्नु लेखनमाथिको खेलबाड हो  यसले ढिलोचाँडो लेखक र प्रकाशकको सोचाइ तथा सिर्जनात्मक स्तर र विश्वसनीयतामा प्रश्न उठाउने पक्का छ   
	पुस्तकको प्राक्थनमा लेखक थापाले गरेको स्मिता अहिलेको पुस्ताको रोलमोडेल भन्ने दाबीको आधार के हो  रोलमोडेल हुन अब पुरुषनारी र संसर्गको आसन फेर्दै त्यसको व्याख्या गर्नुपर्ने थापाको कमजोर बुझाइ हो भने उनले आफ्नो सोचको दायरा फराकिलो बनाउनु जरुरी छ  भन्नैपर्छ पछिल्लो समय युवा पुस्तालाई केन्द्रमा राखेर लेखेकोछापेको भन्दै यौन बेच्न लेखक प्रकशकहरू जुर्मुराएका छन्  यसले व्यापार बढाउला तर साहित्यप्रतिको दृष्टिकोण नकारात्मक बन्ने कुरा तिनले भुल्नु हुँदैन  अहिलेका युवाको जीवनशैली यौन मात्रै हो  कुनै वयस्क युवायुवतीको यौन अनुभव युवाको आवाज हो  लाज पनि एक किसिमको सौन्दर्य हो  लेखनमा त्यो सौन्दर्य गुम्यो भने सिर्जना मुर्कट्टा वा किचकन्याजस्तो हुन्छ टाउको नभएको खोक्रो  लेखन त्यसमाथि उपन्यास लेखनमा प्रयोग राम्रो कुरा हो  जस्तोसुकै प्रयोग गरेर लेखिए पनि त्यसका आधारभूत तत्त्वहरू हुन्छन् विषयवस्तु र पात्र चयन पात्रको चरित्र र चरित्रअनुसारको व्याख्या त्यसमा आउने आरोह अवरोह द्वन्द्व विचार र भाषाशैली  सबै तालमेल मिलेन भने लेखन यसरी चिप्लिन्छ कि अन्तमा त्यो साँच्चैको खेलौना बन्छ  
	यौन मनोविज्ञानसित जोडिएर आउने चिज हो  खेलौना मा पात्रको त्यही कुरामा लेखकको अलिकति पनि ध्यान पुगेको छैन  बीचबीचमा अक्षर बोल्ड गर्दैमा सिर्जना बोल्ड हुँदैन  कभरमा कामुक तस्बिर राख्दा बिकाउ चिज होला त्यो साहित्यको गणनामा रहँदैन  उन्मुक्त जीवन बाँच्न चाहने केटीका पछि आउने पुरुषपर्तिर लेखक जान नसक्नु लेखकको कमजोरी हो   
	अन्तमा युवाकवि मणि लोहनीको एउटा कविताले भन्छ नदेखाऊ मलाई तिम्रो नांगो शरीर स्त्रीहरू कपडाभित्रै सुन्दर देखिन्छन्  लेखक प्रकाशक र पाठक सबैले सोच्नुपर्ने बेला आएको छ कपडा लगाएर नै सुन्दर हुने कि आफूलाई नांगै बनाउने   
	
"
