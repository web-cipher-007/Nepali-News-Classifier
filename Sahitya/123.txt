लोपकरिश्मा आज पनि उस्तै करेस्मेटिक सुन्दर छिन्  अनि त्यस्तो करेस्मेटिक सौन्दर्यको पनि कुनै थर हुन्छ  ह्वाट ननसेन्स  कहीँ गुलाफ कार्की हुन्छ "
	करिश्मा आज पनि उस्तै करेस्मेटिक सुन्दर छिन्  अनि त्यस्तो करेस्मेटिक सौन्दर्यको पनि कुनै थर हुन्छ  ह्वाट ननसेन्स  कहीँ गुलाफ कार्की हुन्छ  कतै ट्युलिप नगरकोटी हुन्छ  लालीगुराँस झा हुन्छ  हातको नोटबुक तेस्र्याउँदै करिश्मासित भनें अटोग्राफ प्लिज थपें म तपाईंको फ्यान  
	सिनिमा दुकान फिक्सन गल्लीमा चप्पलको फित्ता चुँडियो  
	तैपनि आफूलाई घिसार्दै लगें सिनिमा दुकानतिर  गुण हल  तर मासिनको कुनै चहलपहल छैन  फिल्ममा चाख लिने एक्का दुक्का सिनेगोअर्स सिमेन्टको पेटीमा फुर्सदिलो मुद्रामा बसेका छन्  काउन्टरमा बसेको टिकटमानव पनि फुर्सदमा छ  किनभने उसलाई थाहा छ अब हलमा भीडका भीड मानिसहरू ओइरो लाग्ने उहिल्यै को समय रहेन  ब्ल्याक टिकट बेच्ने ब्ल्याकमानवहरू पृथ्वीबाट डाइनोसरझैं लोप भइसकेका छन्  सिनिमाकल्चर को त्यो ग्ल्यामरस समय भित्तामा टाँसिएका रङ खुइलिएका पोस्टरझैं असामयिक भइसकेका छन्  
	सिनिमा दुकान चिहानझैं सुनसान छ  
	धेरै समयपछि हलमा फिल्म हेर्न आएको छु  म देवनागरी चलचित्रको इमानदार दर्शक होइन  तर पछिल्लोपल्ट निश्चल बस्नेतको लुट ले मलाई लुटेको अवश्य हो  त्यो फिल्म किन हेर्न गएको थिएँ भने थिएटरका क्रिम कलाकारहरू दयाहाङ राई सौगात मल्ल सिनिमा दुकानतिर छिरेका थिए  सोचेको थिएँ अब देवनागरी फिल्म फ्याक्ट्री ले थियटर एवं गुरुकुलहरूलाई नोट अफ थ्याङ्स एन्ड ग्राडिट्युड पढेर सुनाउनुपर्नेछ  
	सयको नोट प्वालबाट छिराउँछु  टिकटमानव सोध्छ कुन फिल्म हेर्ने हो  
	जोली एलएलबी भन्छु सबभन्दा पछाडिको रोको टिकट दिनुस्  
	जहाँ बसेर हेरे पनि हुन्छ उत्तर पाउँछु हल खाली छ  
	नयाँ निर्देशक सुभाष कपुरको यसअघिको फिल्म फस गए रे ओबामा डीभीडीमा घरैमा हेरेको थिएँ  गज्जबको कमेडी  यो निर्देशकमा मैले प्रशस्त इनोभेटिभ खुबिलिटी देखेको थिएँ र मिसेज् नगरकोटीलाई मैले भनेको थिएँ यो डिरेक्टरको अर्को फिल्म म सिनेमा दुकानमै गएर हेर्छु  
	तसर्थ आएको छु मिस्टर कपुरको नयाँ कमेडी हेर्न  तर सिनेमा दुकान भनिहालें चिहानझैं सुनसान छ  चिहानमा कमेडीसो  क्या गज्जब  पेटीमा एउटा केटा हातमा सिग्रेट र अर्को हातमा कोकको बोतल समाई बसेको छ  कलेजको युनिर्फममा ब्यागसितै आएको छ  कोक घुटुघुटु पिउँछ  यसो सोची ल्याउँछु यो कोकमानवको झोलामा पक्कै पनि कोकशास्त्रको किताब होला  
	सिनेमा दुकानको गि्रलगेट खुलेको छैन  कोकमानव छेवै ठिङ्ग उभिएको छु  केटो सोध्छ दाइ ट्याम के भो  नाडीमा कहिल्यै घडी नबाँध्ने हुनाले नोकियाको भित्तोमा ट्याम हेर्छु र केटालाई समयको हिसाबकिताब बुझाउँदै भन्छु कलेज युनिर्फममै आइएछ नि भाइ  
	अँ दाइ  कलेज बंक गद्र्या आज  
	गर्लफ्रेन्डबिनै बङ्क गद्र्या भने  सोध्छु  
	ऊ छड्के भाछे  उसले यसरी भन्यो मानौं उसकी गर्लफ्रेन्ड अलि उता पर सरेकी छे नछुने भाकिछे  मासिकऋतु चक्रमा फसेकी छे  मानसिक धर्म कर्ममा व्यस्त छे  मैले यसै ठानें  तर होइन रैछ  उसकी गर्लफ्रेन्ड क्यु एफ एक्समा छड्के फिल्म हेर्न गा रैछे  
	यस्तैमा सिनिमा दुकानको ग्रिलगेट खोल्दै द्वारपाले चिच्यायो क र ख वालाहरू हातमा टिकट बोकी आउनुस्  पधार्नुस्  म परें क वाला  हलभित्र छिर्छु  तर यो के  हलमा कोही छैनन्  पछिल्लो लहरको दोस्रो कोलमको  नम्बरको सिटमा बसेको छु चुपचाप  उहिल्यै यही सिटमा बसी थुप्रै नाइटसो हेर्ने गर्थें  फिल्मको बीचबीचमा ओभरकोटको भित्री खल्तीबाट भोड्का को मिनीबोतलको घाँटी उघार्थें र आफ्नो घाँटीभित्र घुटुक्क छिराउँथें दिव्यजल  हल जीवन्त हुन्थ्यो  दर्शकहरूको कोलाहलले सिट्टी तालीहरूको गुञ्जनले हलमा ससानो भुइँचालो जान्थ्यो  
	लभस्टोरीमा उतिसाह्रो मरिहत्ते नगर्ने म आर्टहाउसका प्यारालल सिनेमा हेर्न रुचाउँछु  रोबर्ट ब्रेसन इङ्मार वर्गम्यान गोन्जालेज अब्बास किरुस्तामी क्वेन्टिन टोरन्टिनो अनुराग कश्यप कोनराड स्कुस झाङ यियाउ गुरुदत्त इत्यादि फिल्ममेकरहरूको म जबर्दस्त फ्यान  ड्यानियलडेलेविस रोबर्ट डि निरो मार्लन ब्रान्डो ओम पुरी टम ह्याङ्क्स नसिरुद्धिन शाह अल पचिनो नाना पाटेकर इरफान खान अमोल पालेकरजस्ता अद्भुत कलाकारहरूको म जबर्दस्त प्रशंसक  मेरिल स्टि्रप स्मिता पाटिल शवाना आजमी नन्दिता दासहरूको म जबर्दस्त दिवाना  तर म सधैं यस्तो अडबाङ्गे मानिस कहाँ थिएँ र  क्लासिक फिल्म हेर्ने क्लासिक चित्रकला सङ्गीत फिलोसफी स्पिरिचुआलिटी रुचाउने यस्तो खुस्केटठिस म सधैं कहाँ थिएँ र  
	 
	यो डेढ दशकअघिको कुरा  
	डिल्लीबजारको ओरालोमा एक दिन करिश्मासित भेट भयो  त्यसताका म श्री ट्रेडर्स नाम गरेको फर्निचरको पसलमा काम गर्थें  म असलमा एक सेल्सम्यान थिएँ  हलिउड अभिनेत्री मर्लिन मुन्रोको वानअफद लोग्नेज् अर्थर मिलरले उहिल्यै  तिर डेथ् अफ अ सेल्सम्यान लेखेको थियो  त्यो प्रख्यात नाटकले पुलित्जर पनि जितेको थियो  त्यसमाथि फिल्म पनि बनेकै थियो  तर म भने त्यो मुला अर्थर मिलरले भन्दैमा सेल्सम्यान काँ मर्छु भनेजसरी सेल्सम्यानको नोकरी खाइरहेको थिएँ  
	मेरै पसलको सडक पारिपट्टकिो ओरालोमा ती नायिका कुन्नि कसलाई कुरी बसेकी थिइन्  ती पहिले केसी थिइन्  पछि कुन्नि के कारणले हो मानन्धर बनिन्  मलाई थरजातमा कहिल्यै रुचि जागेन  मानिसको गोत्रमा मलाई कहिल्यै रुचि भएन  करिश्मा आज पनि उस्तै करेस्मेटिक सुन्दर छिन्  अनि त्यस्तो करेस्मेटिक सौन्दर्यको पनि कुनै थर हुन्छ  ह्वाट ननसेन्स  कहीँ गुलाफ कार्की हुन्छ  कतै ट््युलिप नगरकोटी हुन्छ  लालीगुराँस झा हुन्छ  हातको नोटबुक तेस्र्याउँदै करिश्मासित भनें अटोग्राफ प्लिज थपें म तपाईंको फ्यान  
	मेरो कुन फिल्म हेर्नुभाछ  
	मनकामना थपें सन्तान पनि हेर्या छु  ती अभिनेत्रीले मेरो नोटबुकका पाना पल्टाइन्  त्यहाँ मेरा ननसेन्स कविता थिए  केही खनिजलेखहरू थिए  उनले मलाई म कतै कवि पो हुँ कि भनी सोधिन्  होइन म सेल्सम्यान हुँ भनें म फर्निचरहरू बेच्छु  भुवन केसीले सपना भन्ने फिल्मका लागि मेरै पसलबाट कुर्सीहरू किनेका थिए  तपाईं पनि आउनुस् कहिलेकाहीँ  अरूलाई दस पर्सेन्ट छुट  तपाईंलाई पच्चीस पर्सेन्ट डिस्काउन्ट  
	मलाई चाहिँ किन यति धेरै छुट नि  
	म तपाईंको फ्यान हुँ नि त  भनेको थिएँ  ती नायिका खुसी भइन्  हाँसिन्  मुस्कुराइन्  म पनि खुसी भएँ  अरूलाई खुसी तुल्याउनुहँसाउनु भनेको संसारको सुन्दर कृत्य हो  मेरो नोटबुकमा तिनले हस्ताक्षर गरिदिइन्  
	त्यो हस्ताक्षरत्यो नोटबुक आज पनि मैले बाकसको पिँधमा जतनसाथ राखेको छु  समय आफ्नै आँखाअगाडि बूढो हुँदै गयो  केही दिनअघि सुनें ती नायिकाको मालतीको भट्टी सहरमा खुब चलेको छ  के गर्नु  जानु हुन्थ्यो  तर दारुसितको तामसिक सङ्गत छुट्यो  दारुमहलतिर ओहोरदोहोर गर्न छाडिदिएँ  नत्र मालतीको भट्टी मा अवश्य पुग्थें र तीनपानेको अर्डर गर्थें  नोस्टाल्जियाको दुई चार पेग यसो घुट्क्याउँथें र आफ्ना मीतज्यूलाई सम्झन्थें  
	 
	क्यामेरा मीतज्यू र वनभोज 
	मेरो सुगा चुच्याउँदै भन्थ्यो कुमार यता आइज  र म उता जान्थें  सुगाको पिँजडामा हरियो खुर्सानी राखिदिन्थें  सानो बटुकामा पानी थपिदिन्थें  
	मैले धेरै जिद्दी गरेपछि बुबाले त्यो सुगा एउटा भोटेसित किनिदिनुभएको थियो  यो कुरा हो चौरजहारी रुकुमको  चालिस सालतिरको  सुगाले मात्र मेरो सैतान मन कहाँ मान्थ्यो नाइँ  भोटेसित बुबाले भोटेकुकुरको छाउरो पनि किन्नुपर्यो  त्यो छाउरोसित म नाखिरा गाउँ डुलिहिँड्थें  एयरपोर्ट छेवैको फाँटमा कर्याङकुरुङ चराहरूको सम्मेलन हुन्थ्यो  आमा काँक्रो फर्सीको बियाँ खोज्न थाल्नुहुन्थ्यो  घरपछाडिको करेसाबारीमा छर्नुहुन्थ्यो  ती बियाँहरू केही दिनमै हरियो बेर्ना बन्थे  धर्तीमा टुस्सटुस्स उम्रन्थे  धर्तीमुनिबाट ती कसरी उब्जिए हुनन् भनी म घोर आश्चर्यमा पर्थें  केही हप्तामै ठूलै झाडी घरपछाडिको बारीमा झ्याम्मिन्थे  साँढेको आकर्षक अण्डकोशझैं काँक्राहरू हाँगामा लत्रन्थे  तिनै काँक्रा झोलामा राखी हामी वनभोज जान्थ्यौं  
	हामी आठ दसजना साथीहरू जम्मा हुन्थ्यौं  सन्तोष बुढा गीता सरस्वती शुकदेव शर्मा इत्यादि  मेरो झोलामा आमाले एक कचौरा चामल राखिदिनुहुन्थ्यो  एक मुठी मासको दाल  दुइटा आलु  बेसारको सानु पोको  यस्तो पोको अरू पनि हुन्थ्यो  अदुवा जिरा खुर्सानी प्याज दुई तीनटा ढिक्के नुनको डल्ला  अरू साथीहरूले पनि यसै गर्थे  मेरो भागमा प्रायः कसौडी पथ्र्यो  अरूले पालैपालो डाडु पन्यु डेक्ची ल्याउँथे  त्यो दिन हाम्रो टोलीको विशेष वनभोज थियो  म र शुकदेव शर्मा मीतज्यू हुँदै थियौं  
	बुबाले हामी दुवैलाई मीत लगाइदिनुभयो  एकार्काको जुठो भात खायौं  टाउको ठोक्कायौं  बुबाले यासिका क्यामेराले हाम्रो फुटा खिच्नुभयो  भोटेकुकुरलाई काखमा राखेर हामीले पोजपोजका सामूहिक फुटा खिचायौं  अरू बालसखाहरूले ताली बजाए  यसरी हामी मीत बन्यौं  जनमभरको मितेरी साइनो कायम भयो  बुबाले हामीलाई सम्झाउनुभयो तिमीहरू आजका दिनदेखि मीत भयौ  नमरुन्जेल तिमीहरू मीत रहनेछौ  अब एकार्कालाई तँतँ मम गर्ने होइन  मीतको रीतिअनुसार एकार्कालाई तपाईं भन्ने  बुझ्यौ त केटा हो  
	बुझ्यौं यासिका क्यामेराले फेरि अर्कोपल्ट आँखाक्लिक  मीतज्यूले मलाई पौडी खेल्न सिकाउनुभयो  बदलामा मैले केही सिकाउन पाइनँ  उहाँलाई सब चीज गर्न आउँथ्यो  भैंसी चराउन आउँथ्यो  चराको फुल चोर्न आउँथ्यो  श्रीमान् गम्भीर नेपाली कण्ठै आउँथ्यो  
	बुबाको यासिका क्यामेराले खिचेको त्यो एउटा ब्ल्याक एन्ड ह्वाइट समयको कथा थियो  जो लोप भयो  
	मानिसहरू आजकल वनभोज जाँदैनन्  मीत लगाउँदैनन्  मानिसको मानिससित मितेरी साइनो नै रहेन  लोप भयो  थाहा छैन चौरजहारीको एयरपोर्टको खुला फाँटमा हूलका हूल बाँधेर आजकल कर्याङकुरुङ चराका बथान आउँछ कि आउँदैन  करेसाबारीमा कसैले काँक्रो फर्सीको बियाँ छर्छ कि छर्दैन  कसैले भोटेकुकुरका छाउरा झ्यापुल्ले छाउरो पाल्छ कि पाल्दैन  सुगाले कसैलाई बोलाउँछ कि बोलाउँदैन कुमार यता आइज  समयको चीलगाडी चढी म कता पुगें कता  मेरो मीतज्यू भैंसीमै उतै कतै छुट्नुभयो  हाम्रो भेट कहिल्यै भएन  
	मीतज्यू एउटा बिम्ब हो  मेटाफर हो नेपाली संस्कृतिको  परम्परासंस्कारको  जो लोप भयो  त्यसैगरी जसो गरी मेरो बुबाको यासिका क्यामेरा लोप भयो  कोडाक कोनिकाका रिलहरू लोप भए  
	स्टुडियोमा गएर फोटो खिचाउने समय लोप भयो  डार्करूपमा धुलाइएका ब्ल्याक एन्ड ह्वाइट तस्बिरहरू भित्तामा गर्वका साथ झुन्डिन छाडे  एनालग क्यामेराले खिचिएका ती समय डार्करुमको अँध्यारो कोठामा कतै लोप भए  सदासदाका लागि  
	 
	रेडियो पत्रमञ्जुषा र प्रेमपत्र 
	 और दीपेन्द्र पुलिस स्कुल नेपाल से हर्कबहादुर थापा मनोज केसी चन्द्रबहादुर कुँवर दीपेन्द्र रावत और कुमार नगरकोटी  आप सभी के लिए पेस है पिनाज मसानी की ये गीत  त्यसपछि अल इन्डिया रेडियोको उर्दु सर्भिसबाट हाम्रो फर्माइसी गीत बज्थ्योः 
	जब मेरी याद सताए तो मुझे खत लिखना 
	तुमको जब निँद नआए तो मुझे खत लिखना 
	होस्टलमा डर्मिटरीको ओछ्यानमा बसी म टोलाउँथें  चिठी नै लेखिहाल्नुपर्ने त्यस्ता कुनै स्वप्नप्रेयसी मेरा थिएनन्  तर साथीहरू मकहाँ आउँथे प्रेमपत्र लेखाइमाग्न  मेरा अक्षर सुन्दर थिए  नेपालीअंग्रेजी दुवै  ह्यान्डराइटिङ प्रतियोगितामा म सधैं प्रथम नै हुन्थें  आजकल मात्र बिग्रेर झुरपट्यास भएको हो  प्रेमपत्र लेखिदिने केटीबारे म साथीलाई सोध्थें आफ्नो क्लुका निम्तिहिन्ड्सका निम्ति चिठी नेपालीमा लेख्ने कि अंग्रेजीमा  
	नेपालीमा ऊ भन्थ्यो  
	केटी कस्ती छे  सोध्थें   
	झकास छे  दामी छे  राम्री छे  भन्थ्यो  
	त्यस्तो भनेको होइन भन्थें दुब्ली मोटी कस्ती छे भनेको  
	अलिअलि दुब्ली छे फेरि थप्थ्यो अलिअलि मोटी छे  
	कुनै स्पेसल फिचर छ  जस्तो कि ओठमुन्तिरको कोठी बदामी आँखा  
	उसको कम्मर दामी छ  ऊ भन्थ्यो  होस्टलका छिल्लिएका ती ननभेजबोकाहरू प्रायः युवतीका कम्मरवरपरका भागमा नै अल्भिएका हुन्थे  नितम्ब या नाइटोमुनिको गुरुत्वाकर्षणको केन्द्रबाट ती हरफन मौला प्रेमीहरू कहिल्यै माथि उठ्न सक्दैनथे  माथि उठे पनि स्तनसम्म मात्र  तैपनि म साथीलाई भन्थें ः 
	तिम्रो काम हुन्छ  दुई दिनपछि प्रेमपत्र लिन आउनु  
	म प्रेमपत्रहरू लेखिदिन्थें साथीहरूका निम्ति  अरूका निम्ति  त्यसपछि कविताहरू लेख्न थालें  आफ्ना निम्ति  साथीहरू मैले लेखिदिएका ती प्रेमपत्रहरू पट्याएर जतनका साथ राख्थे  जाडो महिनाको मीनपचासको बिदामा ती चिठी आफ्नी प्रेयसीलाई कुनै हल्कारा मार्फत् बुझाउँथे  
	माछालाई पानी जाडो लाग्ने मीनपचासको छुट्टीमा म भने आफूले लेखेका कविताहरू राम्रोसित पट्याएर खाममा राखी सहरका पत्रमञ्जुषाहरूमा थपक्क घुसाउँथें  लुसुक्क खसाल्थें  ती खाममा कुनै ठेगाना हुँदैनथे  मलाई लाग्थ्यो कुनै अज्ञात हुलाकीहल्काराले मेरो चिठी पत्रमञ्जुषाबाट खुसुक्क निकाल्नेछ  अनि घरमा आफ्ना ससाना नानीहरूलाई काखमा राखी अँगेनाछेउ मेरो कविता सुनाउनेछ  कवितामा म पीबी सेलीको फ्यान थिएँ  जोन किट्सको फ्यान थिएँ  सेली कविता लेखेर सानो ह्विस्कीको बोतलभित्र राख्थे  अनि त्यो बोतललाई समुद्रमा फ्याँक्थे  म पत्रमञ्जुषामा खसाल्थें  
	कहिलेकाहीं बाटोघाटोमा ती पुराना साथीहरू भेटिन्छन्  कफी पिउँदै प्राचीनझैं लाग्ने पुराना छिनहरूको कुरा गर्छौं  अली हैदरको पुरानी जिन्स सम्झन्छौं  साथी भन्छः 
	कान्तिपुरमा तिम्रा क्याजुअल लेखहरू पढ्छु खुसी लाग्छ कुमार  मलाई पैल्यै था थियो तिमी एक दिन लेखक बन्नेछौ भन्ने  तिमीले लेखेको प्रेमपत्र क्या च्वाँक थियो  मसित अझै पनि छ  
	अरे यार  गर्लफ्रेन्डलाई दिएनौ  रोध्छु  
	द्या थें  आजकल मेरी बूढी भाछे  ऊसित तिम्रो कुरा गर्छु  हाँस्दै  सन्ध्याले तिमीलाई कहिलेकाहीं घरमा डाक्नुस् न भन्छे  
	को सन्ध्या  सोध्छु  
	उही क्या  अलिअलि दुब्ली अलिअलि मोटी  ऊ भन्छ  हामी हाँस्छौं  हाम्रो हाँसो कोल्ड कफीको फिँजमा तैरन्छ  एउटा अतीत कफीको मगमा निदाउँछ  
	म आजकल उतिसारो कविता लेख्दिनँ  अरूले लेख्छन्  केही समयअघि गरिमा ले नेपाली कविताको समकालीन अनुहारः  भनी सुन्दर कविताहरू छाप्यो  मेरो पुस्ताका समकालीन कवि हरू कति सुन्दर कविताहरूसित त्यहाँ जम्मा भएका  मनु मञ्जिलको कविता एक योद्धा आफ्ना नानीहरूसित ले मन छोयो  बडो सुन्दर  ज्यादै हृदयस्पर्शी  आफूसित पनि एक डल्लो हृदय कतै छातीको सुरुङभित्र ढुकढुक गर्दो छ भन्ने आभास पाउन यस्ता कविताहरू पढ्नुपर्छ  नत्र हामी प्रायः बेखबर हुन्छौं  बिर्सिदिन्छौं आफ्नो मन  आफ्नो हृदय  ती मनुवालाई एसएमएस सन्देश पठाएँ मनुजी  सब्लाइभ एन्ड सोल सर्चिङ् पोयट्री  ती मनुवाको हृदयमा सुन्दर बिम्बहरूको कति कलेक्सन होला  चित् खान्छु  त्यसैले म आजकल आफू कविता लेख्दिनँ  किनभने मैले कविता पोस्ट गर्ने पत्रमञ्जुषाहरू आजकल सहरमा छैनन्  
	बाबुराम भट्टराईको सरकारको सडक विस्तार गर्दा बुल्डोजरले ती अनाथ पत्रमञ्जुषालाई पनि उखेलेर फ्याँक्यो  सडक किनारबाट ती लोप भए  पत्रमञ्जुषासितै लोप भयो एउटा प्रेमिल समय  फर्माइसी गाना सुन्ने रेडियो लोप भयो  त्यो रेडियो जसको कपडाको खोल पल्लाघरे दमाईं दाइले बडो मिहिनेतसाथ बनाइदिन्थे  त्यो रेडियो लोप भयो  प्रेमपत्र लोप भयो  पोस्ट बक्स लोप भयो  पूरै हुलाक लोप भयो  चिठीहरू पुग्ने त्यो पूरा गाउँ लोप भयो  
	 
	टाइपराइटर 
	विद्यालयमा टाइपिङ पढ्नुपथ्र्यो  
	त्यो कलास मेरो निम्ति सधैं झिँजोलाग्दो  होम किज्का अक्षरहरूलाई मैले कहिल्यै आफ्नो घरको परिवार ठान्न सकिनँ  म खालि एउटै औंला इन्डेक्स फिङ्गर चलाउँथें  झन्झट लाग्थ्यो  क्लासबाट फुत्त निस्केर लाइब्रेरीतिर छिरिहाल्थें  त्यहाँ मेरो अर्कै दुनियाँ थियो  त्यहाँ टिनटिन मलाई पर्खी बसेको हुन्थ्यो  बेताब मेन्डि्रक्स मेरो प्रतीक्षामा हुन्थे  कमिक्सहरूको अलौकिक दुनियाँमा म नाथे लौकिकमान्छे डुल्न जान्थें  तर कताकताबाट टाइपिङ टिचर खान्चोक सर मलाई खोज्न आउनुहुन्थ्यो  मेरो निजी कान समातेर क्लासमा लैजानुहुन्थ्यो  टाइपराइटरको अगाडि मलाई थुपार्नुहुन्थ्यो  गाली गर्दै सम्झाउनुहुन्थ्यो मिस्टर नगरकोटी  म मान्छु तेरो राइटिङ राम्रो छ सुन्दर छ  तर तैंले टाइपिङ सिकिनस् भने तँ एक दिन लोप हुनेछस्  
	म त के लोप हुनु सर भन्थें बरु यही मुला टाइपराइटर लोप हुनेछ  
	टाइपराइटरलाई मेरो श्राप लागेछ कि कुन्नि  त्यो मेसिन लोप भयो  सदाका निम्ति  
	 
	मेसिनहरूसित म कहिल्यै घुलमिल हुन सकिनँ  कहिल्यै मेरो सङ्गत रहेन  म घुलमिल गर्न रुचाउँछु जिउँदोजाग्दो श्वास फेर्ने मनुष्यसित  संवेदना अनुभूति सद्भाव माया प्रेम करुणा घृणा रिस भएको सग्लो मान्छेको सङ्गत रुचाउने मानिस म  सायद टेक्नोलजिकल्ली त्रुटिरत मान्छे  घडी लगाउँदिनँ  सेलफोन राम्रोसित चलाउन जान्दिनँ  कम्प्युटर टाढाको कुरा  अहिलेसम्म पनि रिचार्जकार्डको पैसा ट्रान्सफर गर्न जान्दिनँ  मिसेज् नगरकोटीलाई नै चार्ज गर्न भन्छु  ऊ मलाई व्यङ्ग्य गर्छे छ्या सुहाएन  पोस्ट मोर्डन कथा लेख्ने मान्छेलाई कत्ति पनि सुहाएन  एउटा जाबो मोबाइलमा पैसा ट्रान्सफर गर्न नजान्ने मान्छे केको आधुनिक लेखक  
	थुप्रै मै हुँ भन्ने मोटरसाइकल चलाउन सिकाउन आए  बाइक चलाउन सिक्नुपर्छ मोरा उनीहरू भन्थे गर्लप|ेन्ड बोकी धुलिखेल ककनी नगरकोट जानुपर्छ  म भन्थें कामकुरो एकातिर गर्लफ्रेन्ड बोकी ठिमीतिर  ह्वाट ननसेन्स  
	नगरकोटीलाई बाइक चलाउन सिकाउने  ती पाजीहरूको यत्रो आँट  ए रात्तै त्यत्रो दुस्साहस  कस्ता बज्जेहरू  ती सबलाई लोप्पा खुवाइदिएँ  
	मेसिनहरूसितको मेरो अपि्रय सम्बन्ध यस्तै रह्यो  तर एक दिन मेरो साथी पि्रय पि्रन्स राजकुमार बानियाँ ले मलाई सम्झाए कुमारजी  मेसिनसित संगत नगर्नुस् ठीक छ  तर टेक्नोलजीसित त दोस्ती गर्नुस्  प्रविधिसित केको सिकवा गिला  आउनुस् म तपाईंको जिमेल एड्रेस बनाइदिन्छु  फेसबुक अकाउन्ट खोलिदिन्छु  
	त्यसपछि पि्रन्सको औंला समाती म पहिलोपटक छिरें साइवर  मेरो जिमेल एड्रेस प्लस फेसबुक अकाउन्ट बनाइदिएपछि पि्रन्सले भने तपाईं अब इन्टरनेटमा छिर्नुभयो  वेलकम टु साइवर वल्र्ड पि्रय फिक्सन डिजाइनर  तपाईंलाई माया गर्ने पाठक होलान्  घृणा गर्ने रिस गर्ने फ्यान होलान्  तिनीहरूसित संवाद गर्नुस्  सम्बन्ध बढाउनुस्  
	हो त मैले सम्बन्ध बढाएँ  एक दिन त्यो संसार छिरें  पि्रन्स ठीक भन्थे  एउटा पाठकको शुमकामना सन्देश कम्प्युटर स्त्रिनमा देखें पि्रय फिक्सन डिजाइनर  जन्मदिनको शुभकामना  
	मैले धन्यवाद फर्काएँ   महिनापछि  
	 
	मि हातैले लेख्न मन पराउँछु  लेखरचनाहरू कागजमा हातैले उतार्छु  दस बाह्र पेजको क्याजुअल लेख लेख्न पन्ध्र बीस पाना हावामा उडाउँछु  तर आफू वरपर हेर्छु  कोही डेस्कटपमा छन्  कोही ल्यापटपमा  कागजमा औंलाहरू चलाउँदै अक्षर कोर्ने पुस्ता लोप हुँदै छ  आफ्नो टाइपराइटरमा टङ्कण गरी त्यो पुस्तालाई मैले सेभ गर्न सकिनँ  
	सुन्दर अक्षरहरू लोप भए  जसरी मेरो टाइपराइटर लोप भयो  
	 
	सिनिमा दुकानबाट चुँडेको चप्पल लतार्दै ः आफूलाई घिसार्दै घर र्फकन्छु  खिन्नउदास छु  सावित्री भन्छे किन मुहार अँधेरो देख्छु  फिल्म मन परेन  
	मलाई हल मुर्दाघरझैं लाग्यो भन्छु चिहानझैं लाग्यो  
	तपाईं त कमेडी फिल्म हेर्न जानुभाहैन र  हरर फिल्म हेरेर आउनुभो कि क्या हो  भन्छे  
	म फिस्स फिस्सिन्छु  यो क्याजुअल लेख वास्तवमा एक एनालग मानिसको नोस्टाल्जिया हो  यसो सोची बस्छु ः खान्चोक सर ठीक भन्नुहुन्थ्यो कि म कुनै दिन लोप हुनेछु  पुरानो टाइपराइटरझैं  न्युजविक पत्रिकाझैं  कमिक्स पढिरहेको बच्चाझैं  प्रेमपत्रझैं  पोस्टकार्डझैं  रेडियोझैं  ह्यान्ड राइटिङझैं  सहरबाट पत्रमञ्जुषाझैं लोप भएका छन् ती समय जसलाई पुरानो यासिका क्यामेराले कैद गरी राखिदिएको छ मेरो मनमस्तिष्कको डार्करुममा  
	घाँटीमा कुसुमे रुमालको गाँठो बाँधी जुल्फी लर्काउँदै सिनिमा दुकाल छिर्ने त्यो पुरानो ठिटो कहाँ गयो  
	एउटा जमाना थियो जब परिवारको एक सदस्य पहिल्यै हलमा गई टिकट काटेर राख्थ्यो  अरू सदस्यहरू राम्राराम्रा पहिरनमा पुरुषहरू केसमा काइँयोले कोर्दै अनि काइँयोलाई प्यान्टको पछिल्लो जेबमा घुसाउँदै महिलाहरू सुन्दर सारी लगाउँदैहातमा रङ्गीचङ्गी चुरा बजार्दै बच्चाहरू नयाँनयाँ नाना लगाउँदैललिपप चुस्दै हूलका हूल बाँधेर मैटनीसो हेर्न जान्थें  त्यो पूरै बगाल लोप भयो  भीडमा घुसी ब्ल्याकमा टिकट बेची हिँड्ने ब्ल्याकम्यान लोप भयो  त्यो ब्ल्याकम्यानसितै लोप भयो सिनेमासंस्कृति  
	गोठाला जानुभएको मेरो मीतज्यू र्फकनुभएन  भैंसी चराउँदा चराउँदै उहाँ लोप हुनुभयो  र उहाँसितै लोप भयो एक घरेलु मौलिक नेपाली संस्कृति  आजकल कोही कसैको मीतज्यू हुँदैन  कसैले मीत लगाउँदैन  यसरी लोप भयो मानिस मानिसबीचको एक पवित्र मितेरी साइनो  बाँकी रह्यो मात्र एक लोकल दन्त्यकथा  केवल एक नोस्टाल्जिक किंवदन्ती  
	मेरो पुस्ताको सायद म अन्तिम फोसिल हुँ  
	 
	गुरु रिम्पोचे छेवैमा आउँछ  सोध्छः 
	पापा  होमवर्क सिधेन  
	म यसरी लेख्न बस्दा उसलाई लाग्छ उसको पि्रय पापा धेरै वर्षअघि कतै छुटेको होमवर्क गरिरहेका बाल्यकालमा मिसलाई बुझाउन बिर्सेको पाठ तयार गरिरहेछ  म धेरैबेर केही नबोलेपछि ऊ भन्छ पापा के भो  किन नबोलेको  म उसको गालामा म्वाइँ खान्छु  कपाल सुम्सुम्याउँदै भन्छु 
	छोरा म लोप हुँदै छु  
	 
	यो क्याजुअल लेख पि्रय लेखक चिनुवा अचेबेप्रति समर्पित  जो थिङ्स फल अपार्ट भन्दाभन्दै हामी माझबाट गत हप्ता डिपार्ट भए  लोप भए   
	
"
