सत्य खोज्ने कोर्ट मार्शल"कहिलेकाहीँ प्रत्यक्ष देखेका र सुनेका कुराहरू सत्य भनिए पनि सत्य हुँदैनन्  बाहिरी आवरण अर्कै अन्तर्य अर्कै  ""
	कहिलेकाहीँ प्रत्यक्ष देखेका र सुनेका कुराहरू सत्य भनिए पनि सत्य हुँदैनन्  बाहिरी आवरण अर्कै अन्तर्य अर्कै  नालिबेली बुझ्ने प्रयास गरियो भने अवश्य चुरो पत्ता लाउन सकिन्छ जसलाई न्यायिक अदालतले मात्रै प्रस्ट्याउन सक्छ   
	सुप्रसिद्ध भारतीय नाटककार स्वदेश दीपक लिखित नाटक कोर्ट मार्शल ले आर्मी अफिसरबीच घटेको गम्भीर घटनाको बिम्ब बनाएर समाजिक यथार्थलाई यसरी नै खोज्ने प्रयास गरेको छ  दक्षिण एसियाका विभिन्न मुलुकमा विभिन्न स्थानीय भाषामा अनुवादित हुँदै  हजारभन्दा बढी प्रदर्शन गरिसकिएको यो नाटकको नेपाली संस्करण यतिबेला राजधानीमा मञ्चन भइरहेको छ  नाटकलाई नेपाली स्टेजमा मञ्चनका लागि अनुप बरालले निर्देशन गरेका हुन्  फिल्मी पर्दामा महानायक को छवि पाएका राजेश हमाललाई अनुपले नाटकका प्रमुख पात्रका रूपमा उतारेका छन्  राजेश नै कोर्ट मार्शलका लागि फिट लुक्स लाग्यो शनिबार अनुपले भने म उनको फ्यान र उनी मेरो फ्यान रहेछन्  त्यसैले मेरो अनुरोध हार्न सकेनन्  एक्टर्स स्टुडियोको प्रस्तुति रहेको नाटक लाजिम्पाटस्थित थिएटर भिलेजमा एक महिनाका लागि मञ्चन भइरहेको छ  
	 वर्षपछि दोस्रो चोटि नाटकमा खेलेको सम्भदै राजेशले रंगमञ्च र फिल्मी पर्दाको फरक छुट्टयाउने अवसर पनि कोर्ट मार्शल बाट पाएको बताए  दर्शकहरूसँग साक्षात्कार हुनुपर्ने र कुनै टेक नलिई निरन्तर अभिनय गर्नुपर्ने क्षमताले रंगमञ्चको महत्त्व अझ बलियो भएको उनले महसुस गरे  मैले अहिलेसम्म कुनै पनि फिल्मको स्क्रीप्टमा यति धेरै मेहनत गर्नुपरेको थिएन उनले सुनाए झन्डै एक महिनाको मेहनत लाग्यो यो नाटकमा  नाटकमा कर्णेल रूपक सिंहको भूमिकामा देखिएका राजेशका अनुसार फिल्मी पर्दामा भन्दा रंगमञ्चमा भिन्न र वास्तविक अभिनयको अनुभूति गर्न सकिने रहेछ  नाटकको दृश्य एउटा कोर्ट मार्शलमा मात्रै सीमित भए पनि त्यसको मुख्य आशय सत्य र असत्यको पर्दाफास गर्नु हुन्छ  कोर्ट मार्शलमा गरिएको बहसले दर्शकहरूलाई नाटक हेरेको भन्दा पनि कोर्ट सभामा प्रत्यक्ष सहभागी भइरहे जस्तो लाग्छ  कथित तल्लो जातिको रामबहादुर विकले अचानक अफिसरमाथि गोली प्रहार गरेपछि कोर्ट मार्शल सुरु हुन्छ  मञ्चमा त्यो दृश्य मात्रै डेढ घन्टासम्म देखिन्छ  लामो समयसम्म एउटै दृश्य हेरिरहनु पर्दा दर्शकहरूलाई भने खल्लो महसुस हुन्छ  तर 
	कोर्टमा पात्रको बहस र घटनाको यथार्थ पत्ता लगाउन गरिएको वैचारिक बहस चाहिँ महत्त्वपूर्ण लाग्छ  यही नै नाटकको सबल पक्ष हो निर्देशक अनुपले भने यो नाटकको प्रस्तुतिमा एउटा डेमोक्रेटिक अभ्यास हो   
	सैनिक जस्तो प्रतिष्ठित र सुरक्षित संस्थानमा दलित भएकै कारण रामबहादुरले कथित उपल्लो जातिको हेपाहा प्रवृत्तिबाट पीडित हुनुपर्ने बाध्यता नाटकले सूक्ष्म रूपमा देखाउन खोजेको छ  आफ्नो आत्मसम्मानमा ठेस पुगेपछि रामबहादुरले गोली प्रहार गरेर खुसीले अपराध स्विकार्नु र कारण सुनाउन नचाहनु नाटकको रहस्यमय भाग हो  त्यही रहस्य खोतल्नमै नाटक केन्दि्रत छ  नेपाली परिवेशमा ढाल्न खोजिएको नाटकमा पात्र चयन अत्यन्त मन छुने छ   
	कलाकारहरू पात्रको उमेरसँगै मेल खाने खालका छन््  स्टुडियो र लाइटिङ सिस्टम अहिलेसम्म रंगमञ्चमा प्रयोग गरिएका सामग्रीभन्दा महँगो रहेको अनुपको दाबी छ  सैनिक संस्थानबारे नाटक नभए पनि त्यस भित्रका परिघटनाहरू यथार्थ लाग्छन्  
	तर दलित समुदायको युवा लक्षित पात्र चाहिँ अरूभन्दा फरक प्रकृतिको देखाइएको छ  एउटै परिवेशमा हुर्किएको राणा र रामबहादुर बीचको संवादमा फरक शैलीको प्रयोग छ  दलित सैनिकको अभिनय प्रस्तुतिमा पनि कतै न कतै त्रासपूर्ण अनुभूति पाइन्छ  सैनिक क्षेत्रमा प्रखर दलित समुदायको प्रतिनिधित्व पात्र शारीरिक अभिनय हाउभाउ र संवादमा दलित वर्गको चरित्र महसुस गराउन खोज्नु चाहिँ अहिलेको परिवशेमा त्यति सान्र्दभिक मानिँदैन  किनकि दलितको पहिचान संवादको शैली र उसको हाउभाउमा छट्याउन सकिँदैन  नाटकमा दलित पात्र रामबहादुरको भूमिकामा सुदाम सिकेले छन्  त्यस्तै कलाकार दयाहाङ राई दिया मास्के कर्मा विक्रम परियार राज थापा  
	काउचा मनीष निरौला एलेन गुरुङ अनोज पाण्डे सुशील सिटौला बीएस राना सुबिमा श्रेष्ठ राजेन्द्रकुमार श्रेष्ठ रोयदीप श्रेष्ठ सुरज ठकुरी मदन श्रेष्ठ प्रदीप खड्का नोबेल उप्रेती लगायतले पनि अभिनय गरेका छन्   
	 
	 
	 
"
