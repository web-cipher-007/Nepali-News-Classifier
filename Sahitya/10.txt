ताप परिचर्चासाहित्यकार शारदा शर्मा आइतबार पोखरेली पाठकहरूसँग थिइन्  "
	साहित्यकार शारदा शर्मा आइतबार पोखरेली पाठकहरूसँग थिइन्  नेपाली लेखक संघ कास्कीले उनको पहिलो औपन्यासिक कृति ताप को परिचर्चा पारेर यो मेसो मिलाएको थियो  राजधानीबाट केही साहित्यकार पनि आएका थिए   
	साहित्यकार डा तुलसी भट्टराईले ताप मा सबै धर्मको अध्ययन गरिएको र यो नवीनतम प्रयोग भएको बताए  श्रीधर न्यौपानेले उपन्यासको विषयवस्तु गहन तथा सामयिक भएको धारणा राखे  केही पाठकले ताप पूर्ण उपन्यास नभएको परम्परावादी मान्यताबाट ग्रस्त भएको टिप्पणी गरेका थिए   
	श्रोतादीर्घामा कांग्रेस केन्द्रीय सदस्य नरहरि आचार्य पनि थिए  विशुद्ध साहित्यिक कार्यक्रमलाई राजनीतिबाट टाढा राख्न भन्दै आचार्यसहित कांग्रेसका जिल्लाका नेताहरूलाई मञ्चमा डाकिएन  संस्कृतिकर्मीफिल्मकर्मी चेतन कार्की पनि श्रोता लहरमै थिए   
	उपन्यासकार शर्माले कविता कथा र निबन्धपछि पहिलो प्रयोगको रूपमा उपन्यास लेखेको बताइन्  मेरो उपन्यासमा केही मुद्दा उठाइएको छ तिनको समाधान आफैंले खोज्ने हो उनले भनिन् शिक्षा समाधान र उत्तर केही दिएको छैन  उनले उपन्यास जन्मिसकेको सन्तानजस्तै भएकाले त्रुटि भए पनि सच्याउन नमिल्ने धारणा राखिन्  कार्यक्रममा करिब दुई घन्टा चलेको थियो  पाँच महिनाअघि बजारमा आएको ताप सांगि्रला बुक्सले प्रकाशन गरेको हो  
	
"
