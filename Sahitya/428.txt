"प्रिन्ट प्रविधि र जीवन"कास्कीका अमृतबहादुर कार्की आफ्नो पुस्तालाई आधुनिक मेसिनसँग तुलना गर्न रुचाउँछन्  यसलाई उनले प्रिन्ट आर्टमार्फत अभिव्यक्त गरेका छन्  "
	कास्कीका अमृतबहादुर कार्की आफ्नो पुस्तालाई आधुनिक मेसिनसँग तुलना गर्न रुचाउँछन्  यसलाई उनले प्रिन्ट आर्टमार्फत अभिव्यक्त गरेका छन्  सुविधा सजिलो र छिटो उद्देश्य पूर्तिका लागि आधुनिक मानव दिनानुदिन रोबोटजस्तै बन्न थालेको भाव उनको पि्रन्ट कलाले प्रष्ट पार्छ  बीएफए पढ्दै गरेका अमृतजस्ता युवादेखि पाकासम्मलाई समेटेर यतिबेला ललितकला प्रज्ञा प्रतिष्ठान चित्रकला विभागले पि्रन्ट आर्ट प्रदर्शनीमा ल्याएको छ   
	बिन्दु अ स्पेस फर आर्टिस्टसँग मिलेर एक वर्ष पहिले गरिएको एकहप्ते प्रिन्ट मेकिङ कार्यशालामा कोरिएको कलाकृतिहरू प्रदर्शनीमा राखिएका छन् अधिकांशले जीवन संस्कृति र सम्पदामाथि मेसिनले पारेको प्रभावलाई प्रस्ट्याउन खोजेका छन्  नक्सालस्थित प्रतिष्ठानकै ग्यालरीमा मंगलबारदेखि सुरु गरिएको प्रदर्शनीमा  कलाकार सिर्जना राखिएको छ  भारतीय राजदूत जयन्तप्रसादले प्रदर्शनीको उद्घाटन गरेका हुन्  उनले मेसिनजस्तै जीवनशैली र मानव सभ्यताका विषय समेटिएको कला प्रदर्शनी समयसापेक्ष रहेक दाबी गर्दै भने कलाले सबैलाई छुन्छ मलाई चाहिँ अझ बढी विषयवस्तुले तान्यो   
	मेकानिकल लाइफ मेकानिकल नेटिभ कल्चर र मेकानिकल हेरिटेज गरि तीन समूहले तीन छुट्टछुट्टै विषयमा प्रिन्ट आर्ट गरेका छन्  जसमध्ये अमृतको कलाले मेकानिकल लाइफको सजीव चित्रण गर्छ  तारैतारमा सुतिहरेको मानवरूपी रोबोटले विभिन्न विद्युतीय सुविधा हासिल गरेको छ अहिलेको मान्छेले जस्तै  सुनसरीका सुवास तामाङले चाहिँ आध्यात्म गुरुलाई नै प्रविधिसँग तुलना गरेका छन्  ध्यानमा बसिरहेका गुरुले हातामा मोबाइल चक्रको सट्टा पंखा मन्त्र पात्रको रूपमा कम्प्युटर किबोर्ड लगायतका सामग्री बोकिरहेका छन्  आधुनिक प्रविधिको व्यापकतालाई यो चित्रले संकेत गर्छ   
	मेकानिकल नेटिभ कल्चर थिम अन्तर्गत चाहिँ कलाकारले परम्परागत संस्कृति र प्रविधिको तालमेललाई देखाउने जर्मको गरेका छन्  विधाता केसीले डोकोमा घाँसको सट्टा मोबाइल ल्यापटप माइक्रोफोन क्यालकुलेटर लगायत सामग्री राखेर कल्चरल फ्युजन गरेकी छन्  राजकुमार राईले भने परम्परागत र आधुनिक संस्कृतिको बीचमा चेपिएका युवाहरूको दृश्य उतारेका छन्  गुन्यूचोली लगाएकी युवतीको चाहनाचाहिँ कालो चस्मा खैरो कपाल र स्कुटीमा झल्किन्छ  मेकानिकल हेरिटेज समूहकाले परम्परागत सम्पदा र प्रविधिको अन्तरसम्बन्ध देखाउने प्रयास गरेका छन्  भक्तपुरकी रुक्मणि श्रेष्ठले मोबाइल सुनेर परम्परागत बाजा बजाउन सिक्दै गरेको दृश्य उतारेकी छन्  आफ्नो मौलिकता सिक्नका लागि पनि युवाले प्रविधिकै साहारा लिनुपर्ने विडम्बनालाई उनले व्यंग्य गरेकी छन्  सुनीता मर्हजनको कला भने स्वास्थ्यसँग सम्बन्धित छ  औषधि खाएरै बाँच्नुपर्ने अवस्थालाई उनको कलाले व्यंग्य गर्छ  क्याप्सुलमा नवजात शिशुको आकृति कोरेर उनले मान्छे र औंषधि बीचको सम्बन्धलाई केलाएकी छन्   
	प्रविधिको अधिक विकासले पछिल्लो समय मौलिक संस्कृति सम्पदा र युवा पुस्तामा सहजतासँगै चुनौति पनि थपिएको महसुस हुन्छ प्रदर्शनी नियालेपछि  सुनसरीका दीपक मेहताले धार्मिक क्षेत्र पनि प्रविधिको प्रभावबाट पर नरहेको भाव व्यक्त गरेका छन्  पृथ्वीको गोलो भागमा स्वयम्भू बनाएर टुप्पोमा चाहिँ एन्टेना झुन्डाइएको उनको पि्रन्ट चित्रले विश्व नै प्रविधिको दास बन्दै गरेको औंल्याएका छन्  प्रविधिले मानव सभ्यतालाई थिच्दै गएकाले यसप्रति सचेत गराउन कला प्रदर्शनी गरिएको प्रतिष्ठानका चित्रकला विभाग प्रमुख शान्तकुमार राईले बताए  पि्रन्ट मेकिङमा युवा पुस्ता सक्रिय बनाउन दुई वर्षदेखि पि्रन्टमेकिङ कार्यशाला पनि गरिदै आएको उनले सुनाए  प्रदर्शनी  दिन जारी रहने छ   
	 
"
