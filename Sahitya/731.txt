उपन्यासमा छाउपडीउपन्यासकार अनुपम रोशी तेस्रो उपन्यास लिएर पाठकमाझ आएकी छन्  कालो छाया राजधानीमा शुक्रबार साहित्यकार तथा पूर्व प्रधानमन्त्री लोकेन्द्रबहादुर चन्दले सार्वजनिक गरे "
	उपन्यासकार अनुपम रोशी तेस्रो उपन्यास लिएर पाठकमाझ आएकी छन्  कालो छाया राजधानीमा शुक्रबार साहित्यकार तथा पूर्व प्रधानमन्त्री लोकेन्द्रबहादुर चन्दले सार्वजनिक गरे  
	सुदूरपश्चिममा कुसंस्कारका रूपमा रहेको छाउपडी प्रथाको स्थलगत अध्ययन गरेर अनुपमले उक्त उपन्यास लेखेकी हुन्  कालो छाया मा अनुपमजीले सुदूरपश्चिमको जीवनलाई सुन्दर तरिकाले उतार्नुभएको छ चन्दले भने उपन्यासको विषय र भाषा निकै  
	उत्कृष्ट छ  
	एमाले नेता भीम रावलले सुदूरपश्चिमको जनजीवन अनि त्यहाँका दुःख र सम्भावनालाई अनुपमले उपन्यासमा कलात्मक रूपमा प्रस्तुत गरेको उल्लेख गरे  भने सुदूरपश्चिममा दुःख मात्र होइन सम्भावना पनि छ भन्ने कुरा लेखिकाले कालो छाया मा दर्साउनुभएको छ   
	डा अरुणा उप्रेतीले कालो छाया छाउपडी अवस्थाको सजीव चित्र भएको टिप्पणी गरिन्  त्यस्तै राजनीतिक विश्लेषक डा सुरेन्द्र केसीले अनुपमले लेखनका क्रममा गरेको मिहिनेत र परिश्रम उपन्यासमा झल्किएको बताए  युवाकवि मणि लोहनीले अनुपम प्रतिबद्ध स्रष्टा रहेको भन्दै थपे स्वाभिमान र लेखनप्रतिको प्रतिबद्धता अनुपमको सौन्दर्य हो  
	अनुपमले आफूले सुदूरपश्चिममा रहँदा देखेभोगेका कुरालाई उपन्यासमा उतारेको बताइन्  महिलाको जीवनमा त्यसै पनि दुःख छ उनले भनिन् सुदूरपश्चिमका महिलाको जीवनमा थप दुःख छ   
	अनुपमका यसअघि कुमारी आमा र नांगो मान्छे उपन्यासहरू प्रकाशित छन्  कालो छाया शब्दहार क्रिएसनले निकालेको हो  
"
