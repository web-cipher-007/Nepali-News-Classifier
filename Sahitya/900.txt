 कथा सृष्टि र सभ्यताको "किरात मिथ अनुसार सुम्निमा आदिमाता हुन्  निकै कोमल निर्भयी अनि ढुंगामाटो छहरा र जंगलसँगको न्यानो घनिष्टता  सुम्निमा र आदिपुरुष पारुहाङबीचको कथा किरात सभ्यतामा अर्थपूर्ण मानिन्छ  ""
	किरात मिथ अनुसार सुम्निमा आदिमाता हुन्  निकै कोमल निर्भयी अनि ढुंगामाटो छहरा र जंगलसँगको न्यानो घनिष्टता  सुम्निमा र आदिपुरुष पारुहाङबीचको कथा किरात सभ्यतामा अर्थपूर्ण मानिन्छ  यही मिथका यी पात्रहरूलाई यतिबेला राजधानीको कालिकास्थानस्थित सर्वनाम थिएटरमा भेट्न सकिन्छ  नाटक सुम्नीमापारुहाङ ले यतिबेला सहरका रंगमञ्चप्रेमीलाई फरक स्वाद पस्किरहेको छ  सुम्निमा थिएटर एकेडेमीले केही दिनदेखि नियमित नाटक मञ्चन थालेको हो   
	कुनै समय बीपी कोइराला समेत यो मिथबाट प्रभावित भएर यौन मनोवैज्ञानिक उपन्यास सुम्निमा लेखेका थिए  कवि विक्रम सुब्बाले पनि सुम्निमा पारुहाङ खण्डकाव्य नै लेखेका छन्  नाटकमा भने किराती सभ्यता संस्कृति र सृष्टि सिर्जनामा सुनिँदै आएका कथनलाई दृश्यात्मकता दिइएको छ  सुम्निमाको भूमिकामा बढी केन्दि्रत नाटकमा पहाड जंगल गुफा जस्ता दृश्य मल्टिमिडियामार्फत देखाइएको छ  यसले दर्शकलाई पूर्वी नेपालको किरात परिवेशकै नजिक पुर्याएको अनुभूति दिलाउँछ  नाटकको निर्देशन प्रवीण पुमाले गरेका हुन्  उनले नाटकमार्फत किरात सम्भयताको पहिचान बुझाउन चाहेको बताए  यो मुन्धुमी नाटक हो उनले भने खासगरी सृष्टि सिर्जना र पहिचानको विषय यसमा समेटिएको छ   
	सृष्टि सम्बन्धी घटनाहरू समावेश गरिएको नाटकमा सुम्निमा र पारुहाङ मूल पात्र हुन्  नेपाली भाषा प्रयोग गरिएको भए पनि मञ्चको पुरानो परिवेश प्राचीन वेशभूषा र क्रियाकलापले साँच्चिकै आदिवासी समुदायमा पुगेको अनुभूति दिलाउँछ  आकाशबाट पारुहाङ रोदुङहाङको भेषमा पृथ्वीसम्म आइपुग्नु त्यहाँ उनले रोदुङ्मा महिलासित साक्षात्कार हुनु विवाहको प्रस्ताव राख्नु रोदुङ्माले प्रस्ताव अस्वीकार गर्नु जस्ता दृश्यहरू हुँदै नाटकले रोचक मोड लिन्छ  पृथ्वी सुख्खा हुँदा ब्याकुल भएकी रोदुङ्मा छटपटाएको दृश्यले पानी प्रकृति र मान्छेसँगको घनिष्ट सम्बन्ध प्रकाश पार्छ   
	मानव सभ्यताको उदय र प्रकृतिसँग सम्बन्ध यसपछिको दृश्यमा झन् रोचक ढंगले प्रस्तुत हुन्छ  पानीका लागि छटपटाएकी रोदुङ्माले खोला छेउ जब सङ्लिएको पानी खान्छिन् पानीमा रोदुङहाङले बीज मिसाएका हुन्छन्  जसले गर्दा रोदुङ्मा गर्भवती हुन्छिन्  रोदुङ्माको भेषमा रहेकी सुम्निमाले सन्तानको रूपमा बाघ भालु र कान्छो सन्तानको रूपमा मात्रै मान्छे पाउँछिन्  यी तीन वटैलाई दाजुभाइको रूपमा माया दिएर हुर्काएकी सुम्निमाले सधै मिलेर बसेको देख्न चाहन्छि्न  फरक व्यवहार र प्रवृत्ति भएका तीन दाजुभाईलाई आमा सुम्नीमाले कसरी व्यवस्थित गर्न खोज्छिन्  यस्तै रोचक प्रसंगहरूबाट नाटक अघि बढेको छ  मान्छे र प्रकृतिको तालमेलपछि मात्रै पृथ्वीको वास्तविक सौन्दर्य जीवित रहने नाटकको मूल आशय हो  नाटकमा ज्योति राई भक्त राई पुर्खाजित राई दिलीप राई समीर राई दिनेश राई युमा लिम्बू लगायतका कलाकारले अभिनय गरेका छन्  असोज  गतेसम्म नियमित मञ्चन हुने बताइएको छ  
	मञ्चमा युरोपियन शैली 
	उनी मञ्चमा रोइरहेका छन्  दर्शकहरू उनको संवेदनाअनुसार भावुक हुनुको सट्टा उल्टै खित्का छोडी हाँसिरहेका छन्  अभिनयले आँसुमा पनि हँसाउँदो रहेछ  तर त्यो सम्भव क्लाउन सोले मात्रै गराउन सक्छ  केही महिनाअघि डेनमार्कबाट यसै विषयमा दुईवर्षे कोर्स पूरा गरेर नेपाल फर्किएका कमलराज अधिकारीले नाटकमा फरक स्वाद चखाउने पहिलो प्रयास गरे  सिकेका कुरालाई अभ्यासमा परिणत गर्दै उनले बत्तिसपुतलीस्थित शिल्पी थिएटरमा क्लाउन सो गरेका हुन्   
	करिब एक दर्जन कलाकारलाई विभिन्न अवस्थाका चरित्रमा उतारेर कमलले नाटक निर्देशन गरेका हुन्  क्लाउनमा दर्शक हसाउने र रमाइलो गराउने उद्देश्य हुन्छ  नाटकमा पात्र रुँदा पनि दर्शक हाँस्नु क्लाउनको विशेषता रहेको कमलले बताए  इसारा हाउभाउ र चुलबुले बानीबाट असम्भव विषयमा सम्भावना देखाउने अभिनय कलाकारले गरेका हुन्छन्  सानो वस्तुलाई उठाउन पहाडै उचाल्न लागेजस्तो अभिनय गर्नु ठूलो वस्तुलाई चाहिँ कपास उचालेजस्तै हलुका गर्नुजस्ता क्रियाकलापले हँसाउने वातावरण सिर्जना गरेको हुन्छ   
	पछिल्लो समय नाटकमा नयाँ र फरक स्वाद कसरी दर्शकलाई पस्कने होडबाजी नै चल्न थालेको छ  नयाँनयाँ सिर्जना र कन्सेप्टहरू मञ्चमा देखिन थालेका छन्  युरोपियन मुलुकमा क्लाउनको बढी प्रयोग हुन्छ  कमलका अनुसार नेपालमा दुई पटक मात्रै यसको अभ्यास भएको छ  करिब  वर्षअघि अनुप बरालले क्लाउन सो गरेका थिए  त्यस्तै शिल्पी थिएटरका घिमिरे युवराजले पनि क्लाउनको प्रयोग गरे  त्यसपछि चाहिँ यो प्रवृत्ति नाटकमा खासै आउन सकेको छैन उनले भने मैले यसको परीक्षण गर्न खोजेको हुँ  राजधानीमा केही समयअघि तीनदिने वर्कसप र पाँचदिने तालिमपछि क्लाउन सो निर्माण गरिएको कमलले बताए   
	उनले डेनमार्कमा फिजिकल थिएटरअन्तर्गत क्लाउनसँगै मेलो ड्रामा माक्स क्याब्रेज डान्स स्टोरी टेलिङ लगायत विषयमा अध्ययन गरेर आएको बताए  युरोपिन मुलुकमा नाटकको अवस्था परम्परागतभन्दा धेरै माथि उठिसकेको कमलको दाबी छ  उनले शब्दबिना नै शरीरको सञ्चारले धेरै विषय सहज र सरल शैलीमा बुझाउन सकिने बताए  फिजिकल कम्युनिकेसन थिएटर कल्चर विकास हुन जरुरी छ अब उनले भने फरक स्वाद र शैलीको खोजी गर्नुपर्छ  उनले शिशिर र वसन्त खैराती मास्टर लगायतका नाटक पनि निर्देशन गरेका छन्  क्लाउनमा प्रकेश सिन्धुलिय मानस राज प्रभाकर न्यौपाने सविना बडाल रमेश दाहाल र लन्डनकी कलाकार रोसीले अभिनय गरे  नाटक शनिबार र आइतबार दुई दिन मञ्चन भएको थियो  
"
