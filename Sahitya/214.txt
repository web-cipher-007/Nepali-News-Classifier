निसानामा सल्लेरी वर्षको उमेरमा जनयुद्धमा लागेका नवीनको स्मरणको पुस्तक नेपालयले बजारमा ल्याएको छ  "
	 साल मङ्सिर  गते  पार्टी र सैन्य हेडक्वाटरको गि्रन सिग्नल पाएपछि हामी साँझ सोलुको सिरेटो सहँदै सल्लेरीतर्फ लाग्यौं  रातको सन्नाटा छाइसकेको थियो  घरीघरी कीराफट्याङ्ग्राको आवाज र बेलाबेला चौंरी गोठका भोटे कुकुरहरूको मेसिनगनको गडगडाहटजस्तो भुकाइबाहेक केही सुनिँदैनथ्यो  
	हामी जुन मोर्चा खोल्न जाँदै थियौं त्यो मोर्चा जनयुद्ध र मेरो पनि शाही नेपाली सेनामाथि आक्रमणको पहिलो र अत्यन्तै महत्त्वपूर्ण अनुभव हुन जाँदै थियो  राति पौने नौ बजेतिर हामी सल्लेरीनजिकै पुगेका मात्र के थियौं अचानक ठूलो विस्फोटको आवाजले हाम्रा कान बन्द भए  एकछिन सुइँय्य गरेको आवाज मात्र सुनियो  हामी सबै सशङ्कति भयौं  कमान्डरले सबैलाई आआपनो लाइन नछोड्न निर्देशन दिनुभयो  टिममा अगाडिदेखि पछाडिसम्म के भयो  के भयो  भनेको सुनिन थालियो  कमान्डरको निर्देशनबमोजिम हामी यथास्थानमा लाइनबद्ध भयौं  
	एक छिनपछि थाहा भयो एक नम्बर कम्पनीका कमरेड मौसमले बोकेको गि्रनेड भुइँमा झरेर विस्फोट भएको रहेछ  त्यहाँ कुनै मानवीय क्षति त भएन तर हामी जुन उद्देश्यमा अगाडि बढ्दै थियौं त्यो भने प्रभावित भयो  विस्फोटपछि ब्यारेकका सैनिकहरू बाहिर निस्केको खबर सदरमुकामभित्रैबाट हाम्रातर्फका सरकारी वकिलले दिए  सदरमुकामभित्रका सम्पूर्ण खबर दिने जिम्मा पार्टीले उनलाई दिएको रहेछ   
	ब्यारेकबाहिर निस्केको शाही सेनामाथि आक्रमण गर्न हामीलाई पक्कै सजिलो थिएन  त्यसैले त्यहाँबाट फक्र्यौं र पुनः सोलुको टाप्टिङमा आएर चुपचाप रह्यौं  हामी फर्केको भोलिपल्ट बिहान पश्चिम नेपालको दाङमा रहेको शाही सेनाको ब्यारेकमा माओवादी आक्रमण भएको र सयौंको संख्यामा हतियार लुटिएको भन्दै रेडियो र एफएमहरूले समाचार फुक्न थाले  समाचारले थप्दै थियो स्याङ्जामा पनि माओवादी आक्रमण चौकी पूर्ण रूपमा ध्वस्त   
	उता साथीहरूलाई विजयको उन्मादले छोएको थियो यता हामीलाई साथीहरूको विजयले समेत पोलिरहेको थियो  हामीले पनि सल्लेरी कब्जा गर्न सकेको भए समाचारले पूर्णता पाउँथ्योजस्तो लागिरहेको थियो  त्यस्तो हुन सकेको भए हाम्रा कम्पनीहरू पनि शाही सेनाका स्वचालित हतियारहरूले सम्पन्न हुने थिए  हामीमा खाली हात फर्किनुपर्दाको पीडा त थियो नै अझ बढी दुःखी दाङमा साथीहरू ब्यारेकका हतियारले सुसज्जित भएको समाचारले भयौं  
	हामी आक्रमण नगरी फर्किएपछि जनशक्ति थप्ने अन्य राजनीतिक प्रशिक्षणहरू गर्ने काम भएन  हामी शाही सेनालाई उनीहरूको वरिपरि हाम्रो उपस्थिति शून्य भएको देखाउन चाहन्थ्यौं  त्यसैले पनि बाहिर चहलपहल नगरी घरभित्रै बसेर दिन बिताउन थाल्यौं  दुई दिनपछि पुनः सल्लेरी आक्रमणको निर्देशन भयो  हामी सबै फेरि उत्साहित भयौं र तयारीमा जुट्यौं  
	दाङ र स्याङ्जा आक्रमणपछि सल्लेरीमा शाही सेनाले फोर्स थपेर फोर्टिफिकेसन सैनिकहरूले आपनो प्रतिरक्षाको लागि ब्यारेकबाहिर बिछ्याइएका तारबार र बमहरू हरू मजबुत बनाएको खबर आइरहेको भए पनि हाम्रो सल्लेरी सदरमुकाम कब्जा गर्ने अभिलाषामा कुनै कमी आएको थिएन  सल्लेरी आक्रमणमा सरकारी कार्यालयहरूमाथि हान्ने जिम्मा हाम्रो एउटा बटालियनको फोर्सलाई दिइयो  हाम्रो कम्पनी सहकमान्डरसहित एउटा प्लाटुनको भागमा जिल्ला प्रहरी कार्यालय कब्जा गर्ने जिम्मेवारी पर्यो  दुइटा प्लाटुनको भागमा शाही सेनाको ब्यारेक पर्यो  समग्र लडाइँको कार्यनीति थियो पहिले जिल्ला प्रहरी कार्यालय पूर्ण रूपमा कब्जा गर्ने अनि त्यहाँका हतियारसहित ब्यारेकमाथि आक्रमण केन्दि्रत गरेर सम्पूर्ण जिल्ला सदरमुकाम कब्जा गर्ने  हामी मासुभात खाएर अपराह्न चार बजेतिर टाप्टिङबाट हिँड्यौं  राति साढे नौ बजेतिर ब्यारेकनजिक पुगेका मात्र थियौं एक्कासि गोली पड्किएको सुनियो  त्यो शाही सेनाले चलाएको हो वा जनमुक्ति सेनाले छुट्टयाउन नपाउँदै गोलीको वषर्ा हुन थाल्यो  हामी सबै बिजुली वेगमा पूर्वनिर्धारित आआपनो आर्कतिर कुद्यौं र ढिस्का ढुङ्गा र नजिकका घरहरूको कभर लियौं  कोही डिलमुनि लुक्यौं  एक छिनमा हाम्रो तर्फबाट पनि बम गोला र बारुद पड्कन थाले  जताततै तिनकै गर्जन  सल्लेरी मोर्चामा म तेह्रवर्षे किशोरको भूमिका रनरको थियो  मेरो काम समग्र टिमको कमान्डर र लडाइँकोे अग्रपङ्क्तिका लडाकुहरूबीच सम्पर्क स्थापित गर्नु थियो  गोलीको पर्रा कहाँबाट छुटिरहेको छ म थाहा पाउन चाहन्थें  त्यसमा शाही सेनाले सजिलो पारिदिएको थियो  हाम्रो स्थिति पत्ता लगाउन शाही सेनाले घरीघरी भेरी लाइट बाल्ने गर्दै थियो  त्यसको उज्यालोमा होसियारीसाथ म अगाडिको टिमतिर बढ्न थालें  सल्लेरीको भिरालो भौगोलिक अवस्था र गोली वषर्ाको परवाह नगरी म आपनो भूमिका यथासम्भव पूरा गर्ने कोसिसमा थिएँ  नयाँ अनुभव लिन खोज्दै थिएँ  सल्लेरीभन्दा पहिले मैले आफ्नै अगाडि युद्ध भएको बम पड्केको गोली लागेर लडाकुहरू घाइते भएको कहिल्यै देखेको थिइनँ  
	मेरो व्यक्तिगत सुरक्षाका लागि भनेर प्लाटुन कमान्डर दीपशिखाले बोक्ने गरेको पेस्तोल मलाई दिइएको थियो  मसँग गोली चलाएको अनुभव थिएन  त्यसैले कति बेला पेस्तोल पड्काऊँजस्तो लागिरहेको थियो  मैले पेस्तोल लोड गरें र ब्यारेकतिर तेस्र्याएँ  तर फेरि के भयो पड्काउन मनै लागेन   
	म अगाडि एसाल्टहरू भएको ठाउँमा पुगें  कसैलाई केही भएको रहेनछ  कुनै समस्या थिएन  त्यही रिपोर्ट लिएर म कम्पनी हेडक्वाटर बस्ने भनिएको ठाउँमा पुगें तर कसैलाई भेटिनँ  यताउता हेर्दै बिस्तारैबिस्तारै कमान्डरलाई पुकार्न थालें  एक छिनपछि कमान्डरसँग भेट भयो  कमान्डरलाई अगाडि एसाल्टको खबर सुनाएर म पुनः एसाल्ट भएतिरै दौडिएँ  लडाइँ झन् भीषण बन्दै गयो  साथीहरू शाही सेनालाई आत्मसमर्पण गर्नको लागि माइकिङ गर्दै र लड्दै थिए  उनीहरू भन्दै थिए शाही नेपाली सेनाका दाजुभाइहरू हामी तपाईंहरूको विरोधी होइनौं  हामी राज्यसत्ताविरुद्ध लडेका हौं  तपाईंहरू हतियार बुझाएर आत्मसमर्पण गर्नुहोस्  तपाईंहरूको जीवनको सुरक्षा हामी गर्नेछौं  तर शाही सेनालाई हाम्रो अनुरोधले छोएको लक्षण देखिएन  गोलाबारुदको वषर्ा यथावत् चलिरह्यो  अब फेरि मलाई आपनो पेस्तोल पड्काउने रहर जाग्यो  पेस्तोल खोलबाट झिकें र ब्यारेकतिर सोझ्याएर फायर गरें  पेस्तोल पड्काउँदा मेरो हातमा झट्का लाग्यो  एक छिनसम्म त डर लाग्यो तर एक छिनमै फेरि सामान्य भइहालें  
	मैले जता निसाना बनाएर फायर गरेको भए पनि एसाल्टहरूभन्दा पछि रहेर फायर गर्नु मूर्खतासिवाय केही थिएन  अगाडि एसाल्टका कमरेडले त्यो फायर गर्ने को हो  भन्दै नराम्रोसँग गाली गर्नुभयो  मैले चुपचाप सुनिरहें  त्यहाँ एकछिन बसेपछि म अर्को साइडको एसाल्टको खबर बुभन दौडिएँ  भौगोलिक अज्ञानताले पनि मलाई समस्या परिरहेको थियो  दौडिँदादौडिँदै म सेतो घरपछाडि माटोको ढिस्कोमा अडेस लाग्न पुगेछु  घरको छाना टिनको थियो र होचो भए पनि निकै लामो थियो   
	ए ए यताबाट आइज यताबाट  मेरा कानमा एउटा आवाज गुन्जियो  त्यो सुनेपछि मलाई एसाल्टनजिकै पुगेछु भन्ने लाग्यो  उठेर आवाज आएतिर दौडिएँ तर नराम्रोसँग पछारिएँ  त्यहाँ तार लगाइएको रहेछ  त्यसैमा अल्भिएर म भुइँमा पछारिएँ  उठ्न खोज्दा मेरा कानमा फेरि एउटा शब्द ठोक्कियो  निकै फोहोरी गाली  मलाई अचम्म लाग्यो  माओवादीले लडाइँमा आफ्नो सेनालाई औषधि खुवाएर लान्छ रे भन्ने सुनेको थिएँ  त्यो शब्द सुनेपछि कमान्डरले कतै मैले थाहा नपाउने गरी एसाल्टमा लड्नेहरूलाई औषधि खुवाएछन् कि जस्तो लाग्यो  नत्र जनमुक्ति सेनाको फर्मेसनभित्र कहिल्यै त्यस्तो छाडा शब्द बोलिँदैनथ्यो  
	पछि कसोकसो गर्दा लामो घर ब्यारेक रहेको थाहा पाएँ र मेरो सातो गयो  मलाई बोलाउने त हाम्रो साथी नभएर शाही सैनिक पो रहेछ  त्यो साइडका हाम्रा एसाल्टहरू आपनो आर्कमा पुगेका रहेनछन् जसका कारण म झुक्किएर शाही सेनाको घरनजिक लेप्सिन पुगेको रहेछु  म ब्यारेकको भित्ताबाट फेरि पुरानै ठाउँतिर दौडिएँ  स्याँस्याँ हुँदै पहिलेको एसाल्टमा पुगें  कति साथीहरू गोली लागी घाइते भएका रहेछन् ऐया र आत्था भन्दै चिच्याइरहेका रहेछन्  अरू घाइते कमरेडलाई बोकेर कोही मेडिकलतिर लैजाँदै थिए  घाइतेको ठाउँमा अरू कमरेड लडाइँमा डटिरहेका थिए  रनर भएकोले मैले बुझिरहेको थिएँ दुईजना सँगै बसेर गोली चलाइरहेका बेला अर्को साथीको हातबाट हतियार भुइँमा खस्थ्यो र ऊ रक्तमुछेल हुँदै ढल्थ्यो  एक छिनअगाडि बोल्दै गरेको साथी मुडाझंै पल्टेपछि अर्कोले काँधमा हालेर गोलीको कुनै परवाह नगरी मेडिकल विभागसम्म पुर्याउँथ्यो र फर्केर फेरि आपनो मोर्चा सम्हाल्थ्यो  लड्दालड्दै कुनै साथीको शहादत भयो भने मोर्चामै अंगालो हालेर हिक्का छोड्दै रुन्थ्यो  शहादत भएका साथीहरूलाई मोर्चादेखि केही टाढा लगेर खाल्डो खनेर पुरिन्थ्यो  प्रत्येक साथीको लासमा हँसियाहथौडा अङ्कति रातो झन्डा राखेर माथिबाट ढुङ्गा र माटो हालिन्थ्यो  सम्भव भएसम्म केही समय मौनधारण गरिन्थ्यो  सम्भव नभए मुठी उठाएर अन्तिम सलामी दिइन्थ्यो  
	लडाइँले मध्यरात काट्दै गर्दा शाही सैनिकहरू मच्चिईमच्चिई पाथीभारा माईकी जय  भनिरहेकै थिए  रात बित्दै थियो तर पनि लडाइँ हार्ने र जित्ने टुङ्गो लागेको थिएन  जिल्ला प्रहरी कार्यालय कब्जा गर्न खटिएका प्लाटुनहरू त्यसमा सफलता पाएर नारा लाउँदै ब्यारेकतिर आइरहेका थिए  ब्यारेकको जिम्मा पाएका साथीहरूचाहिँ घाइते भइसकेका थिए  लडाइँ रातभर चल्यो  
	भोलिपल्ट बिहानीपख टिमहरूलाई रिटि्रट गराउने फर्काउने आदेश आयो  कमान्डरको आदेशपछि कमरेडहरू ब्यारेकतिर सपोर्ट फायर गर्दै बिस्तारै फर्किए  गोली चल्न कुनै समय रोकिन्थ्यो फेरि पड्कन्थ्यो  केही समयको अन्तरालमा हुने बम विस्फोटको ठूलठूलो आवाज भने बिहानसम्ममा पूर्ण रूपमा रोकियो  हामीले साथीहरूलाई समाधिस्थ गर्न खाल्डो खन्दै गर्दा केही सामान्य घाइते साथीहरू लट्ठी र एकअर्काको हातको सहारामा आइरहेका थिए  गम्भीर प्रकृतिका घाइतेहरूलाई कुनै साथीहरूले बाँसको स्ट्रेचरमा त कसैले तन्नाको नाम्लो बनाएर ढाडमा बोकेर ल्याइरहेका थिए  जो सकुशल थिए उनीहरूले काँधमा चार पँाचवटा हतियार भिरेका थिए  अरू बाँकी साथीहरूलाई जिल्ला प्रहरी कार्यालयबाट कब्जा गरिएका हतियार र अन्य सामग्री बोक्न नै हम्मे थियो  खाली कोही पनि थिएनन्  
	पार्टीमा हिँड्नुपूर्व मैले गाउँघरमा माओवादीले दुश्मनले चिन्छ भनेर आपनो घाइते साथीको टाउको काटेर लान्छ रे भन्नेजस्ता कुराहरू सुनेको थिएँ  तर त्यो बिल्कुलै अफवाह रहेछ भन्ने मैले सल्लेरी मोर्चामा थाहा पाएँ  घाइते साथीहरूलाई सुरक्षित स्थानमा लगेर उपचार गर्ने व्यवस्था मिलाइएको थियो  त्यो काममा मेडिकल पढ्दापढ्दै पार्टीमा लागेका वा पार्टीमा आएरै केही सिकेका स्वास्थ्यकर्मीहरू खटेका थिए  उनीहरू औपचारिक शिक्षा र प्रमाणपत्रका हिसाबले कमजोर भए पनि उपचारकर्ममा पोख्त थिए  बिरामीलाई सान्त्वना दिँदै उपचार गर्ने स्थितिअनुसार घाउ काट्ने सिलाउने आदि गरिरहेका हुन्थे  
	दोस्रोचोटिको आक्रमणमा पनि हामीले सल्लेरी ब्यारेक कब्जा गर्न सकेनौं  हामीले मुख्य निसाना ब्यारेकलाई बनाउनुपथ्र्यो  डीएसपी कार्यालय कब्जा गरेर त्यहाँका हतियारको भरमा ब्यारेक हान्ने योजनाअनुसार हामी अगाडि बढेका थियौं  डीएसपी कार्यालय त पूरै कब्जा भयो तर त्यहाँबाट ब्यारेकतिर लाग्ने बेलासम्म दुवैतिर गरी धेरै साथीहरू घाइते भइसकेका थिए  साथीहरू घाइते हुनु र लडाइँका लागि समय अपुग हुनु शाही सेनाको ब्यारेक कब्जा गर्न नसक्नुको कारण बन्यो  हामी रातभरिको निद्रा र थकानले चुरचुर भएर र्फकंदै थियौं  आकाशमा हेलिकप्टरको आवाज सुनियो  हेलिकप्टर भद्दा र ठूलो थियो  त्यो हाम्रो फर्मेसन हिँडिरहेको आकाशमाथि आयो  त्यसबाट हामीमाथि अन्धाधुन्ध गोली र बम बर्साउन थाल्यो  हामी आकाशतिर हेर्दै ठूला रूखहरूको कभर लिँदै अगाडि बढ्दै गयौं   
	रातभरिको लडाइँ थकाइ र निद्राले हामी प्रायः हिँड्दाहिँड्दै लड्ने स्थितिमा थियौं  तैपनि साहस जुटाएर अघि बढिरह्यौं  हामी गोली लाग्नबाट बचेका जति थियौं ती पनि कोही स्वस्थ थिएनौं  कोही जुत्ता मोर्चामै छुटेकाले खाली खुट्टै थिए  आफ्नो बन्दोबस्ती सामानले भरिएको झोला हतियार गोली र गि्रनेड बोक्दाको थकानको सीमा थिएन  एउटा स्लिपिङ ब्याग एक जोर फेर्ने कपडा दुई तीन जोर मोजा कम्तीमा एउटा कुनै माक्र्सवादी वा प्रगतिशील उपन्यास एउटा डायरी ब्रस मञ्जन र साबुन धेरथोर खाने कुराजस्ता व्यक्तिगत सामान अनि एउटा बन्दुक डेढ सयभन्दा बढी गोली दुइटा सकेट बमजस्ता युद्ध सामग्री गरी हामी प्रत्येकले बोक्ने सामानको औसत तौल बीस किलोदेखि पच्चीस किलोसम्म हुन्थ्यो  त्यसबाहेक घाइते साथीहरूका सरसामान वा साथीलाई बोक्नुपर्दा काँध खुइलेर तासेको आलुझैं हुन्थ्यो  थकानले चुर भएर यसो आराम गर्न झोला बिसाएर उभिँदा पनि जीउ थरर्र कामेर ढल्न खोज्थ्यो   
	अघिल्लो साँझको गोलीबारीको असरले होला भोलिपल्टसम्म पनि मेरो कानमा त्यही आवाज सुसाइरहेको थियो   
	 
	 
"
