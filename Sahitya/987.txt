थिएटर भिलेजमा अमेरिका र भेनिस"गुरुकुलको स्थापनाकालतिरै अनुप बरालले महेशविक्रम शाहका कथा मञ्चन गरेका थिए कथादेश नामबाट  त्यसको दोस्रो शृंखलाको रूपमा केहीअघि कथादेश देखाइएको थियो ""
	गुरुकुलको स्थापनाकालतिरै अनुप बरालले महेशविक्रम शाहका कथा मञ्चन गरेका थिए कथादेश नामबाट  त्यसको दोस्रो शृंखलाको रूपमा केहीअघि कथादेश देखाइएको थियो  महेशविक्रमकै कथा संग्रह ज्याक्सन हाइट बाट भेनिसकी बूढी र हान घन्टा हान कथा समेटेर तयार पारिएको त्यही प्रस्तुतिलाई परिमार्जन गर्दै बुधबारदेखि लाजिम्पाटस्थित थिएटर भिलेजमा कथादेश मञ्चन आरम्भ भएको छ  निर्देशन गरेका छन् आशान्त शर्माले   
	दुईटै कथाको भिन्नभिन्नै प्याकेज रहेको यो रंगप्रस्तुतिमा हान घन्टा हान ले अमेरिका जाने सपना बोकेका नेपालीहरूको मनोदशा मार्मिक रूपमा उधिन्छ  ब्रस र पन्जाका साथ देखापर्ने टेकबहादुर शौचालय सफाइ गरिरहेको बेला स्वदेश सम्भिन्छन्  घुम्ने कुर्सीमा हल्लिँदै सरकारी जागिर खाएका ती दिन उनका आँखावरिपरि सपनाझैं नाच्न आइपुग्छन्  अमेरिका जाने र धेरै पैसा कमाउने मोहले उनलाई यस्तो अवस्थामा पुर्याइदिएको हुन्छ   
	नाटकका पात्र टेकबहादुरमार्फत् नेपालीहरूको अमेरिका सपना र वास्तविकतालाई छरपष्ट पारिदिएको छ हान घन्टा हान ले  खासगरी अमेरिका जानुअघिको सपना र त्यसपछिको यथार्थको विरोधाभासलाई नाटकले मनछुने रूपमा देखाएको छ  अमेरिकी नेपाली समाजको प्रतिविम्ब अझ मिहीन रूपमा देख्न सकिन्छ नाटकमा  काम पाउनै मुस्किलको अवस्था पाए पनि सामान्य र भौतिक श्रमजन्य काम र हरेक समय कामसँगै जोडेर हेर्ने संस्कृतिबीच रुमल्लिएका नेपाली अनुहार नाटकमा उदांगो हुन्छ  स्वदेशमा सम्मानित काम गरेकाहरू पनि अमेरिकामा कामदारकै रूपमा खटिनुपर्ने पीडा यथार्थको निकै नजिक महसुस हुन्छ   
	दोस्रो प्रस्तुतिको रूपमा देखाइने भेनिसकी बूढी मा भने दर्शकले भिन्नै स्वाद पाउने छन्  परिवेश र चरित्र इटालीको भए पनि भाषा र शैलीचाहिँ नेपाली नै छ  खासगरी आफ्ना सन्तानको मायाबाट विमुख ज्येष्ठ नागरिकहरूको मनोविज्ञानलाई नाटकले जीवन्त तुल्याउन खोजेको छ  बुढेसकाल लागेपछि र केही गर्न नसक्ने उमेरमा पुगेपछि आफ्ना सन्तानहरू कसरी पन्छिँदै जान्छन् र उल्टै फाल्तु आरोप पनि लाउन पछि पर्दैनन् भन्ने सन्दर्भलाई मार्मिक रूपमा देखाइएको छ भेनिसकी बूढी मा  बुढ्यौलीको एक्लोपना निराशा र शून्यता निकै भयप्रद लाग्छ  घरेलु कामदारमार्फत् कथावाचन गरिएको यो प्रस्तुतिमा बूढीआमाले एक्लोपन हटाउने थुप्रै जनावर पालेकी हुन्छिन्  यहाँनेर लेखकले मानिस र जीवजन्तुबीच अर्थपूर्ण तुलना गरेको महुसुस हुन्छ  स्वार्थपूर्ण सम्बन्धमा मात्रै अर्थ देख्ने मानिसका लागि जीवजन्तुसितको सामीप्यता पनि कति महत्त्वपूर्ण हुन्छ भन्ने नाटकले देखाउँछ   
	आमाको भूमिकामा मनछुने अभिनय गरेकी थिइन् दिया मास्केले  मनीष निरौला अनोज पाण्डे विकास न्यौपाने रोय रजत राई आकृति कान्ति सुशील सिटौला विजय ताम्राकार विद्या काफ्ले वीरेन्द्र मुखिया सविन चुरौटे श्रवण राना संगीन सापकोटा नवीन ढकाल धीरेन कुँवर रोशन पराजुली रेयान राउन लगायतले पनि नाटकमा अभिनय गरेका छन्  दुइटै कथाका फरकफरक चरित्रमा उही कलाकार देखिन्छन्  कथावाचन शैलीको प्रयोग गरिएको प्रस्तुतिलाई माइम र शरीर भाषाले बढी रोचक बनाइदिएको छ  
	नाटक मंसिर  सम्म मञ्चन हुनेछ  
	 
"
