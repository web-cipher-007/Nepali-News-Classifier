रूखजस्तै बाङ्गा मान्छेमान्छे र रूखबीच कस्तो सम्बन्ध हुन सक्छ  रोशन प्रधानका कलाकृतिहरू नियाल्दा अलिक भिन्नै र रोचक जवाफ भेट्टाउन सकिन्छ "
	मान्छे र रूखबीच कस्तो सम्बन्ध हुन सक्छ  रोशन प्रधानका कलाकृतिहरू नियाल्दा अलिक भिन्नै र रोचक जवाफ भेट्टाउन सकिन्छ  जस्तो कि रूखको बोक्रा जतिसुकै खस्रो भए पनि भित्र नरमपन लुकेको हुन्छ मानिस भने बाहिर नरम देखिएका पनि भित्र खस्रो र कडा हुन पनि सक्छ  कतिपय मानिस यस्ता पनि हुन्छन् कि रूखका गाँठोहरूजस्तै जेलिएका र गुम्सिएका  तर बाहिरबाट झट्ट हेरेर यस्तो बुझ्न मुस्किल नै हुन्छ  बबरमहलस्थित नेपाल आर्ट काउन्सिलमा जारी रोशनको तेस्रो एकल कला प्रदर्शनी भने बुझ्न गार्हो छैन जति मानिसको चरित्र बुझ्न हुन्छ  
	नोड एक्स्प्रेसन एन्ड ह्युमन फिलिङस् शीर्षकको प्रदर्शनीमा उनले मानिसका अनेकौं स्वभावलाई प्रकृतिसँग जोडेर अन्तरविरोध र समानताहरू पर्गेल्ने कोसिस गरेका छन्  जापानको होकाइडो र काठमाडौंमै भएको एकल प्रदर्शनीपछि रोशनको यो तेस्रो सोलो प्रस्तुति हो  फाइन आर्टमै स्नातकोत्तर गरेका उनले सामूहिक प्रदर्शनीको रूपमा आफ्ना कलाकृति भारत र बंगलादेशका विभिन्न आर्ट सेन्टरहरूमा फैलाइसकेका छन्  प्यागोडा स्कुल अफ फाइन आर्टका निर्देशकसमेत रहेका यिनले यसपटक अधिकांश चित्रमा महिला र पुरुषको न्युड फिगर उतारेका छन्  मानिसको स्वभाव चित्रण गर्न चाहिँ रूखको आँखलालाई बुट्टाको रूपमा प्रयोग गरेर कलात्मकता दिएका छन्   
	रूख फूल र हरियाली विम्बलाई छान्नुको पछिल्तिर मानवता र प्रकृतिको साइनो दाँज्न खोजेको उनले जनाए  नेचर अफ वुमन चित्रमा उनले अर्धनग्न महिला आकृतिलाई माटो रंग र टेक्स्चरमा उतारेका छन्  रूख र मान्छेको फ्युजन देखाउन खोजेको हुँ उनले भने किनभने स्वभावगत हिसाबले जेसुकै भए पनि यी दुवै परिपूरक हुन्  रमाइलो के भने उनले युवती आकृतिमा धेरै नै कलरफूल प्रयोग गरेका छन् भने पुरुष आकृतिमा चाहिँ हल्का  ग्यालरीमा चित्र अवलोकन गर्ने आउने धेरैजसोले उनलाई यसको कारण सोध्ने गरेका छन्  कल्पनामा डुब्न र आकर्षणमा रमाउन चाहने महिला प्रवृत्ति झल्काउन रंगीचंगी पारेको हुँ उनको मत छ पुरुषको मानसिकता महिलाको जति कलरफुल हुँदैन   
	यस्तै स्वभावसँग उनले डिजायर शीर्षकका चित्रलाई पनि जोडेका छन्  उनले अर्धनग्न युवती ह्याङ्गरमा झुन्ड्याएका पहिरन नियाल्दै कल्पनामा डुबिरहेको चित्र उतारेका छन् यसले युवतीहरूको महत्त्वाकांक्षालाई पनि उजागर गर्छ  रूखको बोक्रा आकृतिलाई चाहिँ उनले मानव स्वाभावमा देखिने दुःख कुण्ठा खुसी आशा निराशा र विश्वासका अनेक स्थिति देखाएका छन्  प्रदर्शनीमा राखिएका दुई दर्जन चित्रमध्ये इन्स्पाइरेसन शीर्षकको कलाकृतिको मूल्य उनले सबैभन्दा बढी  लाख रुपैयाँँ राखेका छन्  यो चित्रमा दुई क्रिएसन देख्न सकिन्छ  एउटै क्यानभासमा दुई र्फम कोरेर रोशनले मानवको बाहिरी र भित्री सोचको व्याख्या गरेका छन्  पृष्ठभूमिमा पौभा चित्रमा प्रयोग हुने केही आकृति छन्  नेपाली मौलिकता झल्काउन पौभा प्रभाव पनि जोडेको हुँ उनले भने आधुनिक विषयवस्तु र परम्पराको फ्युजन गर्न खोजेको छु   
	पोजेटिभ इनर्जी शीर्षकको चित्र हेर्दाचाहिँ दर्शक झुक्किन्छन्  निराश मुडमा घोप्टो अनुहार लागएको आकृति कसरी आशावादी हुन सक्छ  तर पृष्ठभूमिमा पहेंलो रंग पोतेका रोशनले यहीँ रंग मार्फत् सकारात्मक भाव प्रतिविम्बित गरेको बताए  लिटिल एन्जेल्स स्कुलका यी कला शिक्षकको धारणा छ चित्रकला एकहोरो शैलीमा बुझ्नु हँुदैन फराकिलो हेराइले मात्रै यसको भाव औंल्याउन सकिन्छ  अधिकांशतः उनले आफ्ना कलाकृतिहरूमा मानव सभ्यता प्रकृति र जीवनको अन्तरसम्बन्ध प्रस्ट्याउन खोजेका छन्   
	प्रदर्शनी विहीबार समापन हुनेछ  
"
