मञ्चमा सत्ता खिचातानी"कुर्सी खिचातानी राजनीतिमा खासै नौलो हैन  राजतन्त्र पञ्चायत या लोकतन्त्र हरेक व्यवस्थामा शक्ति संघर्ष उस्तै गरी हुँदै आएको छ  ""
	कुर्सी खिचातानी राजनीतिमा खासै नौलो हैन  राजतन्त्र पञ्चायत या लोकतन्त्र हरेक व्यवस्थामा शक्ति संघर्ष उस्तै गरी हुँदै आएको छ  भारतीय नाटककार विजय तेन्दुल्करले लेखेको पुरानो नाटक इन्काउन्टर इन उम्बुगल्यान्ड ले नेपाली राजनीतिको खिचातानीलाई व्यंग्य गर्छ  यसैलाई आशान्त शर्माले नेपाली अनुवाद गरेर उम्बुगल्यान्डको मुठभेड नाटक निर्देशन गरेका छन्   
	एक्टर्स फ्रम एक्टर्स स्टुडियोको प्रस्तुति रहेको नाटक यतिबेला अनामनगरस्थित मण्डला थिएटरमा मञ्चन भइरहेको छ  डेढ घन्टा लामो नाटकमा आशान्तको निर्देशनसँगै अनुप बरालको सुपरभिजन रहेको छ  नाटकमा परिवेश उम्बुगल्यान्डकै छ तर भाषाचाहिँ नेपाली  आशान्तले राजनीतिक अवस्था जति नै परिवर्तन भए पनि सत्तामाथिको खिचातानी भने जस्ताको तस्तै रहेकाले यही नाटक छनोट गरिएको जनाए   
	 वर्षदेखि लामो राजकीय सत्ताबाट मञ्चको दृश्य सुरु हुन्छ  उम्बुगल्यान्डका जनताको अवस्था दिनानुदिन बिग्रँदो र खस्कँदो छ  बूढो राजाले जनताको हितमा भन्दा पनि आफ्नै स्वार्थ पूरा गर्न राजतन्त्र चलाइरहेको हुन्छ  मन्त्रीहरूले पनि कसरी सत्तामा बस्ने भन्नेतिर होडबाजी गर्छन्  राजालाई सत्ताबाट हटाएर शक्ति बाँडफाँड गर्ने लोभमा  राजनीतिक दलका नेता विभिन्न रणनीति बनाइरहेका हुन्छन्  संयोगले उमेर ढल्कँदै गएका राजाको निधन हुन्छ  यसपछि राजनीतिले फरक मोड लिन्छ  तत्कालै राज्य सञ्चालन गर्ने नेतृत्वको खोजी हुन थाल्छ  राजनीतिको अर्थ नै नबुझेकी अपरिपक्व राजकुमारीलाई राजगद्दीमा बसालेर राज्य सञ्चालन गराउन खोज्ने दृश्य हुँदै नाटक क्लाइमेक्समा पुग्छ   
	कठपुतलीजस्तै बनेकी राजकुमारीले समय परिवेश र अवस्था सापेक्ष राज्य सत्ताको अर्थ मर्म र आफ्नो जिम्मेवारी महसुस गर्न थाल्छिन्  पुरानो नेपालको कथाजस्तै लागेपछि विषयवस्तुको मर्म र राजनीतिक खेलाडीहरूको चालबाजीले गर्दा नाटकभित्र समसामयिक नेपाली राजनीतिको कुरूप अनुहार महसुस गर्न सकिन्छ  अन्तिममा जनताकै पक्षमा काम गरिरहेकी राजकुमारीले सत्तामा बलियो शक्ति कायम राख्न सफल हुन्छिन्  असल शासकका पछाडि सधैं जनता साथमा हुन्छ भन्ने गतिलो उदारहण राजकुमारीेको उतारचढावमा देख्न सकिन्छ   
	बालिका राजुमारीदेखि सत्तामा पुगेकी महारानीसम्मको बोल्ड भूमिकामा सिर्जना सुब्बाले राम्रो अभिनय गरेकी छन्  प्रमोद अग्रहरि शारदा अधिकारी लक्ष्मी बर्देवा अनोज पाण्डे सुरज मल्ल ठकुरी मनीष निरौला सुरज मल्ल ठकुरी सुरेश सापकोटा सम्भव श्रेष्ठ कमल देवकोटा सुरज यादव र शर्मिला शाहले नाटकमा अभिनय गरेका छन्  नाटक एक महिनासम्म चल्नेछ   
	 
"
