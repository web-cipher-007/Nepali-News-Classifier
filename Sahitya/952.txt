"""आकाश रुँदै छ मज्जा लाग्दै छ""""रातो जम्परमा उनी खुलेकी थिइन्  पावरवाला मोटो चस्मा नाकले खुम्च्याउँदै झ्यालको छेउतिर एकटक हेरिरहिन्  त्यसपछि खुट्टाका औंलाको सहाराले कापीमा लेखिन् आकाश रुँदै छ मलाई मज्जा लाग्दै छ ""
	रातो जम्परमा उनी खुलेकी थिइन्  पावरवाला मोटो चस्मा नाकले खुम्च्याउँदै झ्यालको छेउतिर एकटक हेरिरहिन्  त्यसपछि खुट्टाका औंलाको सहाराले कापीमा लेखिन् आकाश रुँदै छ मलाई मज्जा लाग्दै छ  
	मंगलबार दिनभरि परेको झरीले साहित्यकार झमक घिमिरेलाई निकै छोएको थियो  उपचारका क्रममा धनकुटाबाट काठमाडौं आएकी उनी बालकोटस्थित झमक घिमिरे साहित्यकला प्रतिष्ठानको एउटा कोठामा मौसम र साहित्यको वर्णन गर्दै थिइन्  
	छेउमा ग्यास चुलो तरकारी टोकरीमा भर्खरै ल्याएको साग र केही स्याउ थिए  एकै कोठामा खाने र बस्ने बाध्यता रहेछ  तीन कोठा रहेको प्रतिष्ठान आर्थिक अभावका कारण भाडा तिर्न नसकेपछि एक कोठामा बस्नुपरेको झमकले लेखेर बताइन्  
	केही शारीरिक अस्वस्थता देखिए पनि झमकको मन चाहिँ बिरामी थिएन  उनी झरीलाई विम्ब बनाउँदै साहित्यमा उतार्ने जमर्को गर्दै थिइन् हिजोअस्ति कञ्चन आकाशलाई पढ्दै थिएँ अहिले म पानीका थोपालाई पढ्दै छु  उनी लेखेका आफ्नै शब्द पढेर रमाइलो मान्दै पनि थिइन्  धेरै खुसी हुँदा उनी भुइँमा लुटपुटिएर हाँस्ने रहिछन्  रिसको बेला कस्तो प्रतिक्रिया हुन्छ होला  यो सुनेपछि झमकले आमातर्फ हेरिन्  
	छोरीको इसारा बुझ्न सिपालु आशादेवीले झमक रिसाउँदा निन्याउरो अनुहार पार्दै एकोहोरो मुखमा हेर्ने बानी रहेको सुनाइन्  ऊ प्रायः रिसाउँदिन रिसाइहाली भने पनि धेरै बेर टिक्दैन आमाले भनिन् रमाइलो गर्ने बानी छ   
	पुस्तक पढ्न र भावना कोर्न उनलाई कुनै निश्चित समय छुट्टयाउनु पर्दैन  जति बेला मनले पढ्न चाह्यो उति बेला सुरु गरिहाल्ने बानी छ  उनी काठमाडाै आएको सूचना पाएपछि धेरै व्यक्तिले नयाँ पुस्तकहरू उपहारदिएका रहेछन्  उनी अरू विषयमा जति रमाइलो मान्छिन् लेखाइपढाइमा त्यति गम्भीर हुने रहिछन्  
	आफू पछिल्लो समय प्रविधिसँग नजिक हुन थालेको झमकले खुलाइन्  खुट्टाकै भरमा मोबाइल फोन चलाउने गर्छिन्  पाठकका प्रतिक्रियाहरूको जवाफस्वरूप खुट्टाकै औंलाले एसएमएस लेख्ने गर्छिन्  त्यस्तै फेसबुक चलाउन उनलाई निकै मन पर्छ  फेसबुकमा आफ्ना भावना साट्नु उनको अर्को दैनिकी भएको छ अचेल  सामाजिक सञ्जालको विकासले हरेकले यो सुविधा पाएको उनले जनाइन् र लेखिन् यसलाई सबैले सदुपयोग गर्नुपर्छ  
	पछिल्लो कृति समय विम्ब निकालेकी झमकका अब छिट्टै कविता र निबन्ध संग्रह आउँदै रहेछन्  उनका अनुसार कविता संग्रह सिक्किमबाट छापिने भएको छ  त्यस्तै मुक्ति बरालले उनीबारे फिल्मको योजना बनाएको जनाउ दिँदै उनले लेखिन् यो निकै जोखिमपूर्ण काम हो  किनकि झमकको जीवन भोग्न लेख्नमा जति जटिलता थियो उत्ति दृश्यमा उतार्न सहज हुन्न  जोखिमपूर्ण काम आँट्दै छौं  हेरौं कत्तिको सफल भइन्छ  
	झमकले पछिल्लो समय प्रतिष्ठानलाई व्यवस्थित बनाउन आर्थिक भौतिक समस्या देखिएको खुलाइन्  उनका अनुसार जीवन काँडा कि फूल आत्मवृत्तान्तको रोयल्टी र केही सहयोगले मात्रै चले पनि प्रतिष्ठानको समस्या जस्ताको तस्तै छ  
	झमक आमासँग बुधबारै धनकुटा फर्केकी छन्  उपचार गर्न भारत लैजानुपर्ने डाक्टरले भनेका छन् आशादेवीले भनिन्  
	नगरकोट गएकी छैन 
	झमकलाई भेट्न मंगलबारै युवा व्यवसायीहरू शोभन सैंजू र सुरेश लामिछाने बालकोट पुगेका थिए  केही कपडा प्रदान गरेपछि आईसीटी एसोसिएसन अफ नेपालका महासचिव सैंजूले झमकका लागि अबदेखि काठमाडौं आएका बेला आफ्नो घरमा खानेबस्ने प्रबन्ध मिलाउने प्रस्ताव गरेका थिए  झमकले हाँसेर जवाफ लेखेकी थिइन् चासो राख्नुभएकोमा धन्यवाद  मलाई अहिले पनि त्यति अप्ठयारो छैन  
	सैंजूले उनलाई उपत्यकाका पर्यटकीय स्थलहरू घुम्न इच्छा लागे आफूले पुर्याइदिने पनि बताएका थिए  राजधानीका सबैजसो स्थान घुमेको उल्लेख गर्दै झमकले लेखेकी थिइन् धुलिखेल पनि गएकी छु  नगरकोटचाहिँ गएकी छैन  अर्कोचोटि आउँदा नगरकोट घुमाइदिने सैंजूको कुरा सुनेपछि उनी मज्जाले हाँसेकी थिइन्  
	उहाँको लागि आफू कुनै न कुनै रूपमा सहयोगी हुन सकूँ भन्ने मेरो चाहना हो सैंजूले भने तर गजबको स्वाभिमानी हुनुहुँदो रहेछ  
	 
	 
	 
	 
"
