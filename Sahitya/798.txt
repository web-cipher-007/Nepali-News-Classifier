 गजल र कविताको जुगलबन्दी"उमेर र विचारले साहित्यमा अवश्य प्रभाव पार्छ  छन्दकवि देवी नेपालले जून को प्रतिविम्बलाई उमेर सापेक्ष रूपान्तरण गर्दै रचना सुनाउन थालेपछि सर्वनाम थिएटरमा जम्मा भएका साहित्य पारखीहरू गम्भीर बने  यसपछि भने उनले समाज दर्शन राजनीति र जीवनसँग जोडिएका छन्द कविताहरू लय मिलाएर वाचन गरेर माहोललाई तताए ""
	उमेर र विचारले साहित्यमा अवश्य प्रभाव पार्छ  छन्दकवि देवी नेपालले जून को प्रतिविम्बलाई उमेर सापेक्ष रूपान्तरण गर्दै रचना सुनाउन थालेपछि सर्वनाम थिएटरमा जम्मा भएका साहित्य पारखीहरू गम्भीर बने  यसपछि भने उनले समाज दर्शन राजनीति र जीवनसँग जोडिएका छन्द कविताहरू लय मिलाएर वाचन गरेर माहोललाई तताए  
	प्रगतिशील विचारधाराबाट आएका देवीसँग यो महिनाको हामी सिर्जना वाचन शृंखलाका लागि जोडी बनेका थिए गजलकार ज्ञानुवाकर पौडेल देवीपछि रचना वाचनमा उभिएका उनले कार्यक्रमलाई कविता र गजलको जुगलबन्दी को रूपमा चित्रण गरे   
	करिब एक घन्टाको कार्यक्रममा देवी र ज्ञानुवाकर आधाआधा घन्टा सुनिए  देवीले शास्त्रीय छन्दका रचना सुनाए  दोस्रो जनआन्दोलनको स्मृतिमा उनले मालिनी छन्दमा सुनाएको रचना मन छुने थियो  प्रश्न नयाँ नेपालको रचनामा उनले नागरिक अपेक्षालाई राजनीतिक दलहरूले कुल्चेर अघि बढेकामा व्यंग्यवाण हानेका थिए भने स्वप्नदोष शक्तिशाली कविता थियो  
	लुनकरणदासगंगादेवी चौधरी साहित्य कला मन्दिर र सर्वनामले हरेक महिनाको पहिलो दिन गर्दै आएको कार्यक्रममा ज्ञानुले चाहिँ पहिलो रचनामै स्पष्टीकरण दिए धेरैले बूढो भएपछि पनि के रोमान्टिक गजल कोरेको भन्छन्  म चाहिँ प्रेसरकुकर जति पुरानो हुन्छ उति धेरै सिटी बजाउँछ भन्ने गर्छु  तैपनि उनले कार्यक्रममा भने दुइटा मात्रै रोमान्टिक गजल सुनाए र सिटी पनि पाए  ज्ञानुवाकरले पहिलोपटक एकै थलोमा यति धेरै गजल वाचन गरेको अनुभव सुनाउँदै गजलमा रसिक सौन्दर्य आवश्यक रहने दाबी गरे  पछिल्लो समय साहित्यमा गुणात्मक भन्दा संख्यात्मकमा वृद्धि भएको उनको गुनासो पनि थियो   
	 
"
