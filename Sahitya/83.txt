सुनिए श्यामलसामान्यतः साहित्यिक कार्यक्रम भनेपछि पातलो जमघट हुने बागलुङमा बाक्लो उपस्थितिमाझ कवि श्यामल प्रस्तुत भए  एकल कविता वाचनका लागि राजधानीदेखि आएका श्यामललाई सुन्न टिकट काटेर पारखीहरू भेला भएका थिए "
	सामान्यतः साहित्यिक कार्यक्रम भनेपछि पातलो जमघट हुने बागलुङमा बाक्लो उपस्थितिमाझ कवि श्यामल प्रस्तुत भए  एकल कविता वाचनका लागि राजधानीदेखि आएका श्यामललाई सुन्न टिकट काटेर पारखीहरू भेला भएका थिए  
	नयाँ सांस्कृतिक आन्दोलनले शनिबार श्यामललाई एकल वाचनका लागि बागलुङमा मञ्च उपलब्ध गराएको थियो  श्यामलले दुई दर्जन राम्रा सिर्जना सुनाए  तिनमा समेटिएको थियो द्वन्द्वको समयमा आमनेपालीले भोगेका दुःखपीडादेखि त्रासद अवस्थाको मायाप्रेम र राष्ट्रियतामा द्वन्द्वले पारेको असरसम्म  एउटा कविलाई सम्मान दिनुले थप जिम्मेवारी बोध भएको भन्दै उनले प्रगतिशील लेखनलाई अझै उचाइमा लैजाने बताए  आफ्नो पहिलो एकल वाचनबाट युवाहरूमा नयाँ जोसको विकास हुने पनि उनले विश्वास व्यक्त गरे  लयब्रह्म र हतारको यात्रा जस्ता कविता संग्रह प्रकाशित गरिसकेका श्यामलले धौलागिरिवासीको न्यानो माया र आतिथ्य पाएकामा खुसी प्रकट गरे   
	राजधानीबाटै आएका विमल निभा राजव पुरुषोत्तम सुवेदीलगायतले श्यामलको व्यक्तित्व र कृतित्वबारे टिप्पणी गरेका थिए  जोतारे धाइबा रूपीन्द्र प्रभावी कटु अभय श्रेष्ठलगायतले श्यामललाई रचना वाचनमा सघाए  
	साहित्यप्रेमीहरूले कवि श्यामलसँग अनुभव आदानप्रदान गर्नुको साथै पछिल्लो साहित्यिक प्रवृत्तिबारे छलफल पनि गरेका थिए  
	टिकट काटेरै कविता सुनाइएको बागलुङमै पहिलो हो आन्दोलनका संयोजक मुकेशचन्द्र राजभण्डारीले भने साहित्य सिर्जना र पठनमा पातलिएको माहोललाई बाक्लो बनाउन कार्यक्रमले सघाएको छ   
	 
	 
"
