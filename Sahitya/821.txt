 तीन हाँसको प्रेमकथा"साहित्य कला संस्कृति र संगीतमा लोककथाको विशेष मूल्य हुन्छ  प्रमाणिकता पुष्टि नभएको काल्पनिक जस्तो पनि लाग्ने तर सबैको मन छुने सामथ्र्य हुन्छ लोककथामा  पछिल्लो समय नेपाली रंगमञ्चले देशविदेशका लोककथालाई दृश्यात्मक प्रस्तुति दिने प्रयास गरिरहेको छ  ""
	साहित्य कला संस्कृति र संगीतमा लोककथाको विशेष मूल्य हुन्छ  प्रमाणिकता पुष्टि नभएको काल्पनिक जस्तो पनि लाग्ने तर सबैको मन छुने सामथ्र्य हुन्छ लोककथामा  पछिल्लो समय नेपाली रंगमञ्चले देशविदेशका लोककथालाई दृश्यात्मक प्रस्तुति दिने प्रयास गरिरहेको छ  रुसी लोककथामा आधारित ब्याले स्वान लेक हाँसको चाल यतिबेला मण्डला थिएटरमा नियमित मञ्चन भइरहेको छ   
	मोहम्मद नाजिर हुसेन र नम्रता केसीले निर्देशन गरेको नाटकमा कलाकारहरूले सुन्दर प्रस्तुति दिएका छन्  एन्जल्स क्रियूले ब्यालेको कोरियोग्राफी गरेका हुन्  करिब  मिनेटको ब्यालेमा तीन हाँसको प्रेमकथा देखाइएको छ  जुलियस रेजिङ्गरले सुरुमा यो लोककथालाई ब्याले र्फममा ढालेका थिए पछि थुप्रै मुलुकमा फिल्म नृत्य नाटक लगायतको माध्यमबाट यसलाई प्रस्तुत गर्ने क्रम बढ्यो  यही सिलसिलालाई नाजिर र नम्रताले नेपाली न्यारेसनमार्फत नेपाली दर्शकलाई जोडेका हुन्   
	नाटकमा कालो र सेतो दुई रंगीन हाँस दाजुभाइ हुन्छन्  दुवैकी प्रेमिका छिन् अर्की गोरी सुन्दरी हाँस  दुईजनासँग एउटै सुन्दरीले कसरी प्रेम गर्न सक्छ  प्रेम भइहाले पनि त्यसको अन्त्य कसरी हुन्छ होला  यी कौतुहलतालाई ब्यालेले अत्यन्त रमाइलो र भावपूर्ण ढंगले पस्केको छ  दुवै प्रेमीलाई एकसाथ देख्न चाहने पोथी हाँसको अभिनयले नाटकमा केही अन्योलता पनि सिर्जना गर्छ  के सही के गलतभन्दा पनि दुवैको साथ चाहेकी पोथी हाँसको मनोविज्ञान अनौठो लाग्ने छ  नाटकमा कथाको भाव न्यारेसनबाट प्रस्ट्याउने कोसिस गरिएको छ  कलाकारले नृत्य र हाउभाउ मार्फत प्रेम वियोग हर्ष रोमाञ्च पीडा र खुसी लगायत अनुभूतिलाई कलात्मक शैलीमा पस्केका छन्  संगीत संयोजन पनि मनमोहक लाग्छ  निष्मा घिमिरे कृपा बज्राचार्य मोहम्मद नाजिर हुसेन सुरज मल्ल विनीता गुरुङ सिर्जना राई रेनु योगी रञ्जना ओली लगायतले अभिनय गरेका छन्  
	स्वान लेक असार  सम्म नियमित मञ्चन हुनेछ   
	 
"
