पत्रकारको एम्बुसमा छ वर्ष"एक दशकदेखि कान्तिपुर दैनिक मा रही पत्रकारिता गर्दै आएका दामोदर न्यौपानेले विगतको शसस्त्र द्वन्द्वको समयमा देखेभोगेका र पाएका घटना सूचनालाई एम्बुसमा छ वर्ष पुस्तकका रुपमा शनिबार विमोचन गरेका छन्  ""
	एक दशकदेखि कान्तिपुर दैनिक मा रही पत्रकारिता गर्दै आएका दामोदर न्यौपानेले विगतको शसस्त्र द्वन्द्वको समयमा देखेभोगेका र पाएका घटना सूचनालाई एम्बुसमा छ वर्ष पुस्तकका रुपमा शनिबार विमोचन गरेका छन्  कार्यक्षेत्र गोरखा र लमजुङ आसपासमा सरकार पक्ष र तत्कालिन विद्रोही माओवादी सेनाले युद्धका क्रममा दिएका भय त्रास र यातनालाई पत्रकारका आँखाबाट लेखकले  शीर्षक लेखमा समेटेका छन्  
	आज मलाई हलुका अनुभव भएको छ आफैं समेत युद्ध पीडित रहेको बताउँदै कार्यक्रममा लेखकले भने विगतमा लेख्न नसकेका र नमिल्ने धेरै कुरा संगालेर राखेको थिएँ कुनै दिन त काम लाग्ला भनेर  त्यो उपयुक्त समय आज आएको छ  नैतिक सीमाका कारण पनि अझ धेरै कुरा समेट्न नसकेको अप्ठ्यारो पनि खोले  पुस्तक विमोचनमा राज्यपक्षबाट बेपत्ता पारिएका राजेन्द्र ढकालकी छोरी मन्जिमा र विद्रोहीपक्षबाट हत्या गरिएका शिक्षक मुक्ति अधिकारीका छोरा सुमन पनि उपस्थित थिए  
	पत्रकार महासंघ अध्यक्ष शिव गाउँलेले पुस्तक शीर्षक सार्थक रहेको टिप्पणी गर्दै भने द्वन्द्वका दौरान पत्रकारले एम्बुसमा विताएका क्षणको उत्कर्ष रुप पुस्तकले दिन्छ  त्यो बेला पत्रकार जुनसुकै ठाउँमा जुनसुकै पक्षबाट आकस्मिक हमलाको शिकार हुनुपर्ने खतरा रहन्थ्यो  उनले पुस्तक इतिहास बुझ्नका लागि भविष्यमा दस्तावेज हुनेमा विश्वस्त पनि देखिए  अर्का संचारकर्मी पुरुषोत्तम दाहालले पुस्तकले जमिनमुनि पुरिएको तथ्यलाई उत्खनन गर्न सकेकोमा लेखकलाई बधाई दिए  युद्धको विविषिका पढ्दै गर्दा पनि पुस्तकमा लेखकले त्यहाँको सांस्कृतिक पक्ष भौगोलिक विकटताको वर्णनका साथै सम्भावनाको पक्षलाई पनि उत्तिकै रचनात्मक ढंगले उठाउन खोजेका छन्  लेखकले युद्धको रिपोर्टिङ शैलीको जानकारी लेखनमा मात्रै दाहालले चित्त बुझाएनन्  हिंसाबारे त्यहाँ कै मान्छेहरु के भन्थे के सोच्थे भन्ने बारेमा लेखकको विश्लेषण पनि समेटिएको भए पुस्तक डायरी जस्तो मात्रै हुन्थेन  यसमा सूचना र घटना छन् तर दृष्टिकोण छैन  तर दाहालको भनाईलाई भने शिव गाउँलेले असहमत जनाउँदै पत्रकारको धर्म सही सूचना सम्प्रेषण गर्नु रहेको जिकिर गर्दै समेटिएका घटना जानकारी स्वयंले दृष्टिकोण तयार पार्न काफी रहेको बताए  लेखक न्यौपानेले पनि स्वयं युद्ध पीडित हुँदाहुँदै पनि आफ्ना भोगाईलाई कम महत्व दिएको र लेखकको दृष्टिकोण लाद्न नचाहेको भनाई राखे  उनले रिर्पोटिंग सिलसिलामा भेटिएका पात्रका वास्तविक कथालाई पुस्तकमा समेटिएको जानकारी दिंदै भने यस्ता घटना भोग्ने पात्रहरु कैंयन छन्  मलाई त्यस्ता घटनाको सम्बोधन नभइकनै नबिर्सिऊन् भनेर लेख्न बाध्य पारेको हो  तर उनले द्वन्द्व जत्तिकै निमर्म भएर आफुले लेख्न नसकेको पनि उल्लेख गरे 
"
