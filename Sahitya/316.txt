काठमाडौंमा माल्दिभ्स चित्र"शिरमा फोसा टोपी सेटो निवास सर्ट र खैरो फेरि कछाड  माल्दिभ्सको परम्परागत पहिरनमा सजिएका राष्ट्रपति रामवरण यादवको चित्रले राजधानीमा सोमबार धेरैको ध्यान आकर्षण गराएको थियो ""
	शिरमा फोसा टोपी सेटो निवास सर्ट र खैरो फेरि कछाड  माल्दिभ्सको परम्परागत पहिरनमा सजिएका राष्ट्रपति रामवरण यादवको चित्रले राजधानीमा सोमबार धेरैको ध्यान आकर्षण गराएको थियो  नक्सालस्थित नेपाल ललितकला प्रज्ञा प्रतिष्ठानमा मेमोरिज अफ माल्दिभ्स चित्रकला प्रदर्शनीमा माल्दिभ्सबाट आएका सार्कका डाइरेक्टर अब्राहिम जुहुरी र प्रतिष्ठानका कुलपति किरण मानन्धरले समेत यो चित्रको प्रशंसा गरे   
	जुहुरी र मानन्धरले नै उद्घाटन गरेको प्रदर्शनीमा चित्रकार अहमिद सुभेयावले नेपाली राष्ट्रपतिलाई माल्दिभ्सको परम्परागत पोसाकमा उतारेका हुन्  सांस्कृतिक आदानप्रदान भनेको अरूको संस्कृतिलाई अपनाउनु हो अहमिदले भने यसले वास्तवमा दुई मुलुकको मौलिकतालाई सम्मान गरेको अनुभूति दिन्छ  प्रदर्शनीमा परम्परागत पोसाक लगाए पनि शिरमा खुकुरीअंकित भादगाउँले टोपी ढल्काउँदै उनले नेपाली कला संस्कृति आफूले पनि अपनाउँदै आएको बताए   
	उनीसँगै आएका अर्का कलाकार हुसेन अलि मनिकले टेकवीर मुखिया किरण मानन्धर श्यामलाल श्रेष्ठ शान्तकुमार राई लगायत कलाकारको पोटे्रट उतारेका छन्  नेपाली कलाकारप्रतिको चासो र प्रभावलाई उनको चित्रले विशेष स्थान दिएको पाइन्छ  चार महिनाअघि चित्रकारहरू शान्तकुमार प्रमिला बज्राचार्य धनबहादुर याख्खा र सम्झना राजभण्डारी माल्दिभ्समा प्रदर्शनीका लागि पुगेका थिए  त्यहाँ उनीहरूले देखेका भोगेका र महसुस गरेका भावनालाई यति बेला क्यानभाषमा उतारेका छन्  उनीहरूसँगै माल्दिभ्सका हुसेन र अहमिदका चित्र पनि प्रदर्शनीमा छन्   
	शान्तकुमारले चाहिँ माल्दिभ्सको सम्झनासँगै नेपालकै नारी संवेदना पनि क्यानभासमा समेटेका छन्  दुखि अनुहारमा निहुरिएरका महिलाको चित्र भए पनि शंख चरा डुंगाजस्ता विम्बात्मक आकृतिलाई माल्दिभ्सको शैलीमा ढालेका छन्  मायाको अभाव महसुस गरेकी नारीको दृश्य देखाउन खोजेको हुँ शान्तकुमारले भने  माल्दिभ्स चित्रकलाको दृष्टिले भर्खरै बामे सर्दै गरेको बताउँदै सरकारले यसको उत्थानका लागि निकै सहयोग पुर्याउँदै आएको अनुभव पनि उनले सुनाए  निजी ग्यालरी पाउनै गाह्रो रहेछ त्यहाँ उनले भने एउटा सरकारी ग्यालरी मात्रै छ तर व्यवस्थित  
	प्रमिलाले चाहिँ माल्दिभ्सकी महिलालाई सम्झना स्वरूप चित्रमा उतारेकी छन्  रातो बुर्कामा सजिएकी युवतीको दृश्यले समाजमा पहिचान बनाउन संघर्षरत महिलाको अनुभूतिलाई प्रस्ट पार्छ  उनले त्यहाँको टापुटापु जोडिएर बनेको समाजलाई अर्धमूर्त शैलीमा देखाउन खोजेकी छन्  सम्झनालाई भने माल्दिभ्सको नीलो समुद्रीले मन छोएछ  समुद्र डुंगा र नीलो पानीको परिवेशलाई उनले रोचक तरिकाले प्रस्तुत गरेकी छन्  
	 हजारदेखि  हजार रुपैयाँसम्मका  चित्र प्रर्दशनीमा छन्  एक सातासम्म अवलोकन गर्न सकिनेछ   
	 
"
