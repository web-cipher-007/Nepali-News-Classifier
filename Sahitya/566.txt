युरासिमा तारो र हराएको बाख्रा"रंगमञ्चका दर्शकका लागि बुधबार राजधानीमा नयाँ स्वादको प्रस्तुति पस्कियो  जापान फाउन्डेसन दिल्ली र काठमाडौंस्थित जापानी दूतावासले लाजिम्पाटस्थित भिलेज थिएटरमा चर्चित लोककथामा आधारित जापानी पपेट शो गरेको हो ""
	रंगमञ्चका दर्शकका लागि बुधबार राजधानीमा नयाँ स्वादको प्रस्तुति पस्कियो  जापान फाउन्डेसन दिल्ली र काठमाडौंस्थित जापानी दूतावासले लाजिम्पाटस्थित भिलेज थिएटरमा चर्चित लोककथामा आधारित जापानी पपेट शो गरेको हो युमेमी ट्रंक पपेट थिएटर जापानका कलाकारहरूले दुई वटा लोककथामा आधारित पपेट नाटक देखाएर नेपाली दर्शकको मन जिते  सुरुमा देखाइएको यागी नो ओहानाशी द स्टोरी अफ अ गोट मा एउटा बाख्राको कथालाई पपेटमार्फत देखाइएको थियो  जापानी चित्रकलासँग जोडेर देखाइएको प्रस्तुतिमा हातको चाल र संगीतको तालबीच पपेटहरूको गति मिलाएर कथा भन्ने कोसिस गरिएको थियो  यो प्रस्तुतिले सन्  मा वेस्ट न्यु पपेट थिएटर आर्टिस्ट अफ आइची अवार्डसमेत पाएको थियो   
	दोस्रो प्रस्तुति युरासिमा चाहिँ कथानक प्रस्तुति शैली र कलाकारको अभिनयको हिसाबले उत्कृष्ट र नयाँ स्वादको थियो  पुरानो जापानी मिथकलाई आधुनिक शैलीको प्रस्तुतिमा ढालिएको यो नाटकमा एउटा माझी आमाछोराको कथा भन्छ  आमाको हातबाट खानपिन गरेर माछा मार्न गएको युरासिमा तारोले बालकहरूको एउटा समूहले सानो कछुवालाई दुःख दिइरहेको देख्छ  उसले त्यो कछुवालाई बचाउँछ  अर्को दिन एउटा ठूलो कछुवा आएर युरासिमालाई भन्छ कि उसले बचाएको त्यो सानु कछुवा त समुद्री शासकको छोरी हो जो उसलाई भेटेर ध्ान्यवाद दिन चाहन्छ  त्यो कछुवाले जादुमय ढंगले युरासिमा तारोलाई समुद्रभित्र लैजान्छ जहाँ उसको भेट ड्रागन देउतासँग हुन्छ उसले बचाएको त्यो सानो कछुवा तिनै देउताकी प्यारी राजकुमारी अटोहिमे हुन्छे   
	केही दिन युरासिमाले राजकुमारीसँग खेलेर बिताउँछ  हाँसखेल दौडादौड अनि लुकामारी  एक दिन अचानक उसलाई आमाको याद आउँछ र राजकुमारीलाई आफू फर्किनुपर्ने बताउँछ  राजकुमारीले नजान आग्रह गर्छे तर युरासिमा जाने नै भएपछि एउटा बाकस दिएर यो कहिले पनि खोलेर नहेर्नु भन्छे  जादुमय ढंगले युरासिमा समुद्रमाथि आइपुग्छ र आफ्नो घर खोज्दै जान्छ  तर दुर्भाग्य घरमा कोही हुँदैन पुराना सामानहरू सबै भत्किसकेकोटुटिसकेको पाउँछ  छरछिमेककाहरूलाई सोध्दा धेरै वर्ष पहिले युरासिमा भन्ने मान्छे थियो रे भन्ने कथा सुनिएको बताउँछ  त्यहीबेला उसले बाकस खोलेर हेर्छ तत्काल ऊ बूढो रूप धारण गर्छ  वास्तवमा ऊ तीन सय वर्षपछि घर फर्केको हुन्छ  त्यही बेला राजकुमारी आएर भन्छे त्यो बाकसमा मैले तिम्रो बितेका उमेरहरू बन्द गरेर राखेकी थिएँ  
	प्रेम विश्वासको शक्ति जीवन र मृत्यु प्रकृतिप्रतिको चेतनालाई नाटकले सशक्त रूपमा उठाएको थियो  युमेमी ट्रंक पपेट थिएटरका दुई कलाकारले अभिनय हाउभाउ शरीरको चालसँग पपेटको संयोजन गरेर देखाइएका दृश्यहरू निकै शक्तिशाली लाग्थ्यो  कलाकारले एउटै लौरालाई कहिले बल्छी त कहिले डुंगा बनाएर सामान्य सामग्रीबाटै अनेकौं मञ्चीय कौशल प्रकट गरेको थियो  कथानकलाई सुरुकै सन्दर्भसँग जोड्न चपिस्टिक र खाने सानो भाँडो प्रयोग गरिएको थियो जुन प्रयोगले दर्शकलाई तत्क्षण भावुक तुल्याइदिएको थियो  आमासँगको नास्टाल्जिया र घरसँगको सम्बन्धलाई कलाकारले चपिस्टिकमार्फत जोडेको थियो  घरको किचन चुलो टेबल र समुद्री देउताको भव्य दरबारको प्रस्तुति एउटै सानो बाकसको सहयतामा गरिएको थियो   
	जापानमा धेरैपटक गएको छु भिजिटिङ प्रोफेसर भएर अनि सांस्कृतिक अध्ययनका लागि नाटक हेरेपछि साहित्यकार तुलसी दिवसले भने आज यहाँ काठमाडौंबाटै जापान पुगेको आभास भयो  वास्तवमा कलाकारहरूको अभिनय बेजोडको लाग्यो  राजकुमारीको भूमिकामा साटाको युमिडाट र माझी युरासिमाको भूमिकामा हिरोयुकी कुवाहाराले मन छुने अभिनय गरेका थिए  नाटकको बिहीबार पानीपोखरीस्थित जापानी दूतावासमा विशेष शो हुने जनाइएको छ 
"
