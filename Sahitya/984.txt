यन्त्रकलाको रोचक फ्युजन"कला र यन्त्र  सुन्दै ठीक विपरीत लाग्ने  कलामा भावना र अभिव्यक्ति यन्त्रचाहिँ विशुद्ध प्रविधि  तर यी दुवैलाई फ्युजन गराएर सुन्दर कलात्मक प्रस्तुति दिन सकिन्छ  पछिल्ला दिनमा प्रविधि र कलाका अनेकौं प्रयोग हुँदै आएका छन् ""
	कला र यन्त्र  सुन्दै ठीक विपरीत लाग्ने  कलामा भावना र अभिव्यक्ति यन्त्रचाहिँ विशुद्ध प्रविधि  तर यी दुवैलाई फ्युजन गराएर सुन्दर कलात्मक प्रस्तुति दिन सकिन्छ  पछिल्ला दिनमा प्रविधि र कलाका अनेकौं प्रयोग हुँदै आएका छन्  पछिल्लो रोचक उदारहण नियाल्ने हो भने चाहिँ राजधानीको बबरमहलस्थित नेपाल आर्ट काउन्सिल पुग्नैपर्ने हुन्छ जहाँ इन्जिनियर र कलाकार मिलेर प्रतिस्थापन कला पस्केका छन्  रोचक के भने महाकवि लक्ष्मीप्रसाद देवकोटाको कविताका लागि किताबै पढ्नुपर्छ भन्ने छैन ग्यालरी छिरेर उनको तस्बिरमा मात्र क्लिक गरे पुग्छ कविता आफैं गुन्जिन थाल्छ   
	मंगलबारदेखि यन्त्र थ्री प्वाइन्ट जिरो आर्ट प्लस टेक शीर्षकमा कला प्रदर्शनी सुरु भएको हो  प्रदर्शनीमा प्रविधि यन्त्र र कलालाई मिसावट गरी सिर्जना गरिएका रोचक कलाकृति छन्  ग्यालरीको पहिलो तलामा पस्ने बित्तिकै ठूलो म्हाने झुन्डिएको भेटिन्छ  त्यसको ठीक अगाडि पावर प्वाइन्टबाट अनेकौं रोचक दृश्य हेर्न सकिन्छ  जब दर्शकले म्हाने घुमाउँछ पावर प्वाइन्टका दृश्य पनि क्रमशः परिवर्तन हुँदै जान्छन्  यन्त्र र कलाको यहिँ तालमेल देखाउन प्रदर्शनी गरिएको सुनोजदास श्रेष्ठले बताए  उनले प्रविधि र कला कहिल्यै मेल नखाने विषय मानिए पनि यसको विवेकपूर्ण प्रयोग गर्न जाने अत्यन्त सुन्दर सिर्जना निर्माण गर्न सकिने दाबी गरे  घुमिरहेको म्हानेले एकातिर रिमोटको काम गरिरहेको छ भने अर्कोतर्फ त्यहाँ देखिएका आकृतिले सन्देश दिइरहेका छन्   
	प्लास्टिकको कागज र फलाम जडान गरेर बनाइएको म्हानेमा बाल्यकालमा गरिने क्रियाकलाप बुट्टाको रूपमा इचिङ गरिएको छ  टेक्नोलजी र आर्टको संयोजन देखाउन यस्तै अन्य  प्रतिस्थापन कला ग्यालरीमा राखिएका छन्  जोय लेन डेभिस र रोशन भट्टराई मिलेर बनाएको कलाबाट नेपालमा हराएका विभिन्न मूर्तिको दृश्यको डिजिटल रूपमा देख्न सकिन्छ  पावर प्वाइन्टकै सहायताले भित्तामा टाँसिएको कोठा छोएपछि हराएका मूर्तिका तस्बिर स्वचालित रूपमा पर्दामा हेर्न सकिन्छ  यसमा पनि प्रविधि र कलाको अब्बल संयोजन भएको देख्न सकिन्छ  कुन ठाउँबाट कस्तो मूर्ति हराएको समेत पावर प्वाइन्टमार्फत् नै हेर्न सकिन्छ  अल्र्टनेटिभ टेक्नोलोजी शीर्षकको कला पनि उत्तिकै रोचक छ  पावर प्वाइन्टकै माध्यमबाट हातले छोएर कार्पेटका अनेक आकृति रंग र बुट्टा देख्न सकिने प्रविधि यसमा समेटिएको छ   
	भित्तामा विभिन्न आकृतिका तस्बिर छन् बीचमा महाकवि देवकोटाको तस्बिर  जब स्मार्ट फोनमार्फत् दर्शकले कुनै तस्बिर खिच्छन् स्वचालित रूपमा महाकविको कुनै कविता वाचन हुन्छ  प्रदर्शनीको पहिलो दिन ग्यालरीमा पुगेका धेरै दर्शकले यसरी नै महाकविको कविता सुने  अत्यन्त रमाइलो र अनौठो मान्दै आआफ्नो मोबाइल फोनले फोटो खिचेर दर्शक रमाइरहेका थिए  प्रदर्शनीसँगै बालबालिकाहरूले कला कार्यशाला पनि गरिरहेका छन्  शनिबारसम्म जारी रहने प्रदर्शनीमा कार्यशाला कला प्रदर्शनी र कलाबारे छलफल कार्यक्रमसमेत हुने छन्  मंगलबार भने सिद्धार्थ आर्ट फाउन्डेसनको संयोजकत्वमा टेक्नोलोजी इन आर्ट विषयमा विधाता केसी महिमा सिंह जोय लेन डेभिस लगायतले छलफल चलाउन भ्याए  उनीहरूले प्रविधिको प्रयोगबाट कला सिर्जना गर्न सकिने विचारमा सहमति जनाएका थिए  रोवोटीक एसोसिएसन अफ नेपाल कारखाना र साफ एजुकेशन इनिटिएटिभद्धारा आयोजित प्रदर्शनीमा मंगलबार दिनभर भीड लागेको थियो  
"
