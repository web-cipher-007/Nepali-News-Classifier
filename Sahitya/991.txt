द्वन्द्व डायरीद्वन्द्वका बारेमा धेरै किताब लेखिइसकेका छन्  तीमध्ये पत्रकारको आँखाबाट सशस्त्र द्वन्द्व हेर्न र अनुभूत गर्न पढ्नुपर्ने पुस्तक हो दामोदार न्यौपानेको एम्बुसमा  वर्ष  "
	 "" ""द्वन्द्वका बारेमा धेरै किताब लेखिइसकेका छन्  तीमध्ये पत्रकारको आँखाबाट सशस्त्र द्वन्द्व हेर्न र अनुभूत गर्न पढ्नुपर्ने पुस्तक हो दामोदार न्यौपानेको एम्बुसमा  वर्ष  माओवादीको दशक लामो सशस्त्र द्वन्द्व र संविधानसभाको पहिलो निर्वाचनसम्मका स्थितिलाई न्यौपानेले आफ्नो अनुभवमा राम्ररी उनेका छन्   
	द्वन्द्व चरमोत्कर्षमा पुगेका बेला लम्जुङ र गोरखाबाट रिपोर्टिङ गरेका न्यौपानेको किताबले माओवादी द्वन्द्वलाई मिहिन तरिकाले बुझ्न मद्दत गर्छ  जसले प्रत्यक्ष र परोक्ष रुपमा द्वन्द्वको अनुभव गर्न पाएनन् उनीहरुका लागि यो पठनीय सामाग्री बन्नसक्छ   
	पत्रकारितामा एउटा भनाई चर्चित छ डेड जर्नलिष्ट इज ए ब्याड जर्नलिष्ट  यस अर्थमा सशस्त्र द्वन्द्वको पिल्साइमा समेत आफूलाई भौतिक र मानसिक रुपमा पत्रकारकै रुपमा क्रियाशिल बनाइराख्न सक्नु न्यौपानेको सफलता हो  एम्बुसमा  वर्ष पत्रकारको डायरीझैं प्रतीत हुन्छ   
	सञ्चार साधनहरु उपलब्ध नहुँदा समेत पत्रिकामा समाचार पठाएको रोचक अनुभव पुस्तकमा छ  आफ्नो समाचार अरुको पत्रिकामा आउँदा र आफू कार्यरत पत्रिकामा नछापिँदा आफूमा पलाएको विरक्तभावलाई लेखकले कथानक शैलीमा वर्णन गरेका छन्  अक्षरको खेती गर्ने पत्रकारले लेखेको पुस्तक भएकाले पठनीमा कुनै समस्या पर्दैन  आख्यान मन पराउनेहरुका लागि भने न्यौपानेको लेखाइ समाचारजस्तो लाग्न सक्छ   
	द्वन्द्वले मुलुकमा पारेको सामाजिक र आर्थिक प्रभावलाई पनि पुस्तकले समेटेको छ  एकै परिवारका दुई सदस्य माओवादी र नेपाली सेनाबाट लडेका घटनाहरुलाई न्यौपानेले राम्ररी उनेका छन्  माओवादीले मारेका शिक्षक मुक्तिनाथ अधिकारीदेखि माओवादीद्वारा पहिलो शहिद घोषित दिलबहादुर रम्तेलसम्मका कारुणिक र दर्दनाक कथाहरु पुस्तकमा छन्  न्यौपानेले आफ्नो लेखनीमा सत्ता र माओवादी दुबै पक्षलाई उत्तिकै स्थान दिएका छन्  कहींकहीं भने उनको लेखाइ माओवादीप्रति बढी नै आक्रामक लाग्छ  सायद पत्रकारिता गर्दैगर्दा सोही पक्षले दिएको पीडा उनको कलमबाटै छचल्किएको हुनुपर्छ  उनले एक ठाउँमा लेखेका छन् अन्याय गर्ने जत्थाको बिरुद्ध ज्यानको बाजी थापेर लागिरहँे  अन्याय गर्नेविरुद्ध मेरो कलम तिखै गरी चलेकै हुन्  
	पुस्तकको सबैभन्दा रोचक पक्ष संविधानसभा निर्वाचन  को डायरी हो  पटकपटक स्थगित हुँदै भएको  चैत  को उक्त निर्वाचन र मतगणना सम्मका घटनाहरुलाई न्यौपानेले डायरीजस्तो गरी प्रस्तुत गरेका छन्  पाठकलाई घटना पुनरावृत्ति गर्न यसले सघाउँछ  अझ पुस्तकको अन्तमा राखिएको  पानाको फोटोहरुले त्यसबेलाका घटनाहरूलाई जीवन्त बनाएको छ   
	अब यस्तो नहोस् भन्ने शीर्षकमा न्यौपानेले  सालमा माओवादीले थालेको सशस्त्र द्वन्द्वदेखि विस्तृत शान्ति सम्झौता राजतन्त्रको अन्त्य पहिलो संविधानसभा निर्वाचन हुँदै दलहरुले सहमति गरेर चुनावका लागि बनाएको निर्दलीय सरकारसम्मको प्रसङ्गलाई उल्लेख गरेका छन्  द्वन्द्व र त्यसपश्चातको नेपाली राजनीतिलाई सरसर्ती बुझ्नका लागि यो किताब उपयोगी हुनसक्छ   
	विभिन्न शीर्षकमा छोटा र केही लामा सन्दर्भहरुलाई न्यौपानेले रिपोतार्ज शैलीमा प्रस्तुत गरेका छन्  तर मितिको तालमेल नहुँदा घटनाहरु एकपछि अर्को गर्दै आएका छैनन्  त्यसले पाठकलाई केही असामन्जस्यमा पुर्याउँछ  सुरुका केही खण्डहरु पत्रकारिताका विद्यार्थीबाहेक अन्यलाई खासै रुचीकर नहुने पाराका छन्  तिनमा लेखकको पत्रकारितामा प्रवेश र पत्रकारिताका विभिन्न आयामहरु प्रस्तुत छन्  आमपाठकले ती खण्डहरुलाई छिचोल्न सके भने एकै बसाईमा  सय  पृष्ठको पुस्तक पढ्नेछन्  पाठकहरु सुरुआती खण्डमा नअल्झिउन् भन्नका लागि लेखकले कथानक शैली दिन खोजे पनि त्यसमा खासै सफल हुन सकेका छैनन्   
	भाषाशैली सरल र सरस छ  ससाना घटनालाई पनि उनले आकर्षक ढंगमा वर्णन गरेका छन्  गोरखकाली मन्दिर छेउको गोरखनाथ गुफाका जोगीलाई माओवादीले कालोमोसो दलेको र जुत्ताको माला लगाएको घटनासँग न्यौपानले संविधानसभा निर्वाचनमा बाबुराम भट्टराईले तिनै जोगीसँग विजयको आशिष मागेको प्रसंग जोड्दै भनेका छन् कस्तो दोहोरो चरित्र   
	समग्रमा एम्बुसमा  वर्ष न्यौपानेको मात्रै भोगाइ हैन  द्वन्द्वका बेला मोफसलका पत्रकारले भोगेका दर्दनाक कथाहरुको संगालो हो  न्यौपाने त प्रतिनिधि पात्र मात्रै हुन्  कथा र व्यथा पत्रकारहरुको साझा हो  सेनाले वा माओवादीले चलाएको विशेष अपरेशनहरुमा सहभागी भएर द्वन्द्वकालमा पत्रकारिता गरेको भनेर डिंग हाँक्ने तथा प्यारासुट पत्रकारिता गर्नेहरुको गफ भन्दा न्यौपानेको लेखाई सत्य नजिक छ   
	 
"
