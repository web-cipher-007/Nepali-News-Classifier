सर्पदंश जतिसक्दो छिटो अस्पताल जानु नै राम्रो विकल्पयो मौसम गर्मी र बर्खाको हो  यस्तो बेला तराई क्षेत्रमा सर्पदंशको बिगबिगी हुन्छ  भइरहेको पनि छ  सर्पले कसैलाई हानि पुर्‍याउनुमा मानिसको लापरबाही पनि उत्तिकै जिम्मेवार हुने गर्छ "
	यो मौसम गर्मी र बर्खाको हो  यस्तो बेला तराई क्षेत्रमा सर्पदंशको बिगबिगी हुन्छ  भइरहेको पनि छ  सर्पले कसैलाई हानि पुर्याउनुमा मानिसको लापरबाही पनि उत्तिकै जिम्मेवार हुने गर्छ  सावधानी अपनाउन सके सर्पदंशबाट धेरै हदसम्म जोगिन सकिन्छ   
	बिहान सबेरै तीन बजेदेखि छ बजेसम्म सर्पले सबैभन्दा बढी डस्ने गरेको पाइएको छ इपिडिमियोलजी तथा रोग नियन्त्रण महाशाखाका निर्देशक डा बाबुराम मरासिनी भन्छन् चर्पी टाढा हुने बाटो सफा नहुने र टर्च उपयोग नगर्ने बानीले झिसमिसेको यो तीन घन्टामा सर्पदंश बढी हुने गरेको हो  बिहानै चर्पी जाँदाआउँदा होसियारी अपनाउन सके तराईमा सर्पदंशको घटना दुई तिहाइले घट्न सक्छ   
	इपिडिमियोलजीको तथ्यांक अनुसार मुलुकमा वर्षेनी करिब  हजार सर्पदंशको घटना हुने गरेको छ  सम्पूर्ण सर्पदंशमध्ये  देखि  प्रतिशतजति विषालु सर्पको टोकाइ हो   
	बीपी कोइराला स्वास्थ्य विज्ञान प्रतिष्ठान धरानद्वारा प्रकाशित नेपालका विषालु सर्पहरू पुस्तकको अनुसार मुलुकमा सर्पदंश क्षेत्रमा वर्षेनी प्रतिलाख एक सय  जनाले ज्यान गुमाउँछ  सर्पदंश गर्मी क्षेत्रको ग्रामीण र गरिब जनसमुदायमा बेवास्ता गरिएको एउटा स्वास्थ्य संकट हो  
	विश्व स्वास्थ्य संगठन डब्लूएचओ को आकलन अनुसार विश्वमा वर्षेनी  लाख व्यक्तिलाई सर्पले टोक्ने गरेको छ  यसमध्ये अधिकांश दक्षिणपूर्व एसिया र अफ्रिकाका छन्   
	सम्पूर्ण टोकाइमध्ये करिब  लाख विषालु सर्पको डसाइ हुन्छ  वर्षेनी विषालु सर्पको टोकाइले एक लाख  हजारसम्म मृत्यु हुन्छ भने करिब  लाख व्यक्तिको अंग काट्नुपर्ने लगायत अन्य शारीरिक समस्या देखिने गरिएको डब्लूएचओले उल्लेख गरेको छ   
	डब्लूएचओका अनुसार करिब  सय प्रजातिका सर्प विषालु हुन्छन् भने यिनीहरूको  देखि  प्रतिशतसम्मको टोकाइ विषालु हुने गरेको छ  नेपालमा करिब  प्रजातिका सर्प पाइएको तथ्यांक छ   
	यसमध्ये करिब  प्रजातिका सर्प खतरनाक मानिन्छ  डब्लूएचओका अनुसार विषालु सर्पले डसेपछि उपयुक्त एन्टिभेनम सँगै तुरन्त चिकित्सा सेवा आवश्यक हुन्छ   
	जुलाईदेखि सेप्टेम्बरसम्म सर्पको टोकाइ सबैभन्दा बढी हुन्छ बीपी कोइराला स्वास्थ्य विज्ञान प्रतिष्ठान धरानका प्राडासञ्जीवकुमार शर्मा भन्छन् सर्पले टोकेपछि बिरामीलाई तुरुन्त एन्टिस्नेक भेनम उपलब्ध अस्पतालमा पुर्याएर उपचार गराउनुको कुनै विकल्प छैन  
	मुलुकमा सबैभन्दा बढी गोमन र करेतको टोकाइ हुने गरेको छ  करेतले धेरैजसो राति सुतेको बेला थाहै नहुने गरी डस्ने गर्छ भने गोमनले सामान्यत दिउँसो कामको समय वा साँझबिहान डस्ने गरेको छ  प्राडाशर्माका अनुसार पूर्वी नेपालमा गोमन र पश्चिमी नेपालमा करेतको टोकाइ बढी देखिन्छ   
	गोमन र करेतजस्ता विषालु सर्पले टोक्दा हरेकपटक मान्छेलाई मार्न सक्ने मात्रामा विष छोड्न सक्दैन  ड्राई बाइट भनिने यस्तो टोकाइबाट प्रभावितमा विषको लक्षण देखिँदैन  
	मुलुकमा विषालु सर्पले टोकेकामध्ये करिब  प्रतिशत जति मात्र ड्राई बाइट हुन्छ प्राडाशर्मा भन्छन् सर्पको विष नलागे पनि वा विषहीन सर्पले टोके पनि पीडितको आत्तिएर समेत ज्यान जाने गरेको छ   
	डब्लूएचओबाट प्रकाशित गाइडलाइन्स फर द मेनजमेन्ट अफ स्नेक बाइट मा उल्लेख भए अनुसार केही मात्रामा विषालु सर्पको टोकाइले शरीरमा रासायनिक प्रभाव उत्पन्न हुने मात्रामा विष छोड्न सक्दैन   
	उक्त पुस्तक अनुसार गोमन सर्पको  प्रतिशत टोकाइ मलयन पिट भाइपर र रसेल्स भाइपरको  प्रतिशत टोकाइ र साउ स्केल्ड भाइपरको  देखि  प्रतिशत टोकाइले शरीरमा कुनै पनि प्रकारको विषको लक्षण उत्पन्न हुँदैन  टोके पनि सर्पले आफूसँग संरक्षित राखेको विष शरीरमा हाल्न सक्दैन   
	सर्पको टोकाइमा विषले नभएर आत्तिएरसमेत ज्यान जाने घटना प्रशस्त देखिने गरिएकोले बिरामीलाई सान्त्वना दिनु आवश्यक हुने उल्लेख गर्दै डाशर्मा भन्छन् गोमनजस्तो देखिने तर विष नभएको सर्प पनि हुन्छ  
	विज्ञहरूको अनुसार सर्प विषलाई सामान्यत चार वर्गमा बाँडिन्छ  पहिलो वर्गअन्तर्गतको साइटोटाक्सिनले स्थानीय तन्तु टिस्यु लाई क्षतिग्रस्त पार्छ  यस्तै हिमोटाक्सिनले गर्दा आन्तरिक रक्तस्राव हुन्छ   
	विषमा रहेको न्युरोटाक्सिन स्नायु तन्त्रलाई क्षतिग्रस्त गर्छ र कार्डियोटक्सिनले सीधा मुटुमा असर गर्छ   
	भाइपरको टोकाइबाट शरीरको आन्तरिक रक्तश्राव भएर बिरामीको मृत्यु हुन्छ  यो डसाइको प्रारम्भिक लक्षण गिजाबाट रगत बग्नु हो   
	 
	सावधानी 
	 राति उज्यालो लिएर हिँड्नुस् 
	 झुल टाँगेर सुत्ने गर्नुस्  
	 सम्भव भए खाटमाथि सुत्नुस् 
	 सुत्ने बेला ओछयान राम्ररी हेर्नुस् 
	 जुत्ता वा गम बुट लगाउनुस्  
	 जुत्ता वा गमबुट लगाउनुअघि भित्र हेर्नुस्  
	 खुट्टा राम्ररी छोप्ने बाक्लो प्यान्ट लगाउनुस्  
	 घरवरिपरि सफा राख्नुस् 
	 ठूलो घाँस भएको बाटो हिँड्नबाट जोगिनुस् 
	 झयाल लगाउँदा ख्याल गर्नुस्  
	 पराल दाउरा आदि तान्न जाँदा होसियारी अपनाउनुस्  
	 घर लिपपोत गर्दा दुलोभित्र हात नहाल्नुस्  
	 
	सर्पदंशपछि 
	 प्राथमिक उपचारमा समय खेर नफाल्नुस्  
	 परम्परागत प्राथमिक उपचारले लाभको सट्टा हानि गर्छ  
	 बिरामीलाई जतिसक्दो चाँडो अस्पताल पुर्याउनुस् 
	 बिरामीको आत्मविश्वास कायम राख्नुस्  
	 सर्प डसेको ठाउँमा काटने चुस्ने नगर्नुस् 
	 प्रभावित अंगमा कसेर बाँध्दा त्यो अंग कुहिन सक्छ  
"
