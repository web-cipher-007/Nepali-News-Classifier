योग सम्पूर्ण स्वास्थ्यका लागि अत्यावश्यकनेपाल सरकारका मुख्यसचिव लीलामणि पौडेलले  वर्षदेखि योग गर्दै आइरहेका छन्  फलस्वरूप आफू शारीरिकमानसिक रूपमा स्वस्थ तथा चारित्रिक हिसाबले पनि शुद्धस्वच्छ रहन सकेको उनी बताउँछन् "
	नेपाल सरकारका मुख्यसचिव लीलामणि पौडेलले  वर्षदेखि योग गर्दै आइरहेका छन्  फलस्वरूप आफू शारीरिकमानसिक रूपमा स्वस्थ तथा चारित्रिक हिसाबले पनि शुद्धस्वच्छ रहन सकेको उनी बताउँछन्   
	एक दशकयता मैले आफूलाई ध्यान र प्राणायाममा पनि केन्द्रित गर्दै आइरहेको छु  वर्षीय पौडेलले कान्तिपुरसँग भने योग हाम्रै हिमालय क्षेत्रमा उत्पन्न भएको मौलिक विधा हो  यसले शरीर मन र विचार शुद्ध बनाउँछ  
	हाम्रो मुलुकमा केही वर्षयता योगलाई जीवनको अनिवार्य अंग बनाउनेहरूमा पौडेल एक्लो होइनन्  उपराष्ट्रपति परमानन्द झासमेत नियमित रूपमा योग गर्छन्  
	केही वर्षयता योगको आकर्षणले सहरको सीमा छिचोलिसकेको छ  स्वास्थ्यप्रति त्यति सचेत नमानिएका ग्रामीण क्षेत्रहरूमा समेत योग गर्नेहरू देखिनु अचेल अनौठो मानिन्न   
	योगको आकर्षण विस्तार गर्नमा टेलिभिजन च्यानलहरूको अहम् भूमिका छ  च्यानलैपिच्छे जस्तो योगका विशेषज्ञहरूले देखाउने विभिन्न यौगिक क्रियाले आममानिसलाई यसतर्फ तानेको उल्लेख गर्दै नरदेवी आयुर्वेद चिकित्सालयका निर्देशक डा रामदेव यादव भन्छन् योग गर्नु राम्रो भए पनि आफैं गुरु बन्न खोज्नु हुन्न  योग सकेसम्म मान्यताप्राप्त प्रशिक्षक वा आयुर्वेदका चिकित्सकबाट सिक्ने गर्नुपर्छ  
	योग शारीरिक स्वास्थ्य मात्र नभएर हाडजोर्नी स्नायु नाडी मुटुको स्वास्थ्यका लागि अत्यन्त उपयुक्त क्रियाकलाप रहेको जनाउँदै डा यादव थप्छन् यो उच्च र निम्न रक्तचाप श्वासप्रश्वासको समस्या मधुमेहसहित हाल देखिन थालेको जीवनशैलीसँग सम्बन्धित थुप्रै समस्या हटाउन लाभदायक छ  
	उनका अनुसार टाउको मर्ने गरी दुख्ने समस्या भएका वा माइग्रेनपीडित करिब  प्रतिशत अमेरिकीहरूले अचेल योगको सहारा लिइरहेका छन्   
	योग सुरु गर्दा उच्च रक्तचाप नियन्त्रण गर्ने औषधि खान छोड्नु हुँदैन यसले ज्यानसमेत जोखिममा पर्न सक्छ वीर अस्पतालका वरिष्ठ मुटु रोग विशेषज्ञ डा प्रकाशराज रेग्मी भन्छन् उच्च रक्तचाप नियन्त्रणको लागि चिकित्सकले दिएको औषधिको नियमित सेवनसँगै योग गर्दा चाहिँ औषधिको मात्रा घटाउँदै लैजान सकिन्छ  
	योगले मानसिक स्वास्थ्यमा समेत सकारात्मक प्रभाव पार्छ  विज्ञहरूका अनुसार योगले डिप्रेसन चिन्ता तनाव थकाइ कम पार्न सघाउँछ  यूएस डिपार्टमेन्ट अफ हेल्थ एनड ह्युमेन सर्भिस नेसनल सेन्टर फर कम्प्लिमेन्ट्री एन्ड इन्टिग्रेटिभ हेल्थ एनआईएच को तथ्यपत्रमा हालै गरिएका अध्ययनहरूले तल्लो ढाडको दीर्घकालीन पीडा हटाउन योग सहायक हुन सक्ने देखाएको उल्लेख छ  त्यसका लागि केही योगासन सावधानीपूर्वक गर्ने गर्नुपर्छ  
	अध्ययनहरूले के पनि सुझाएका छन् भने योगलाई जीवनशैली बनाए मुटुको गति र रक्तचाप घटाउन साथै अन्य स्वास्थ्य समस्यामा समेत फाइदा पाउन सकिन्छ  डिप्रेसन आदि हटाउन योगले सघाउन सक्ने एनआईएचको तथ्यपत्रमा उल्लेख छ   
	वैद्यराज आचार्य बालकृष्णले केही समयअघि कान्तिपुरसँगको कुराकानीमा भनेका थिए प्राणायाम र योगासन गर्न समय नभएकाहरूलाई शौच गर्न बीस मिनेटदेखि आधा घन्टासम्म लाग्न सक्छ  बीस मिनेट प्राणायाम गर्ने व्यक्तिलाई शौच गर्न दुईतीन मिनेट मात्रै लाग्छ  
	उनका अनुसार बेलामा सही निर्णय लिन नसक्ने व्यक्तिले नियमित रूपमा योगासन वा प्राणायाम गरे त्यो समस्या रहँदैन  प्राणायाम वा आसन गर्न केही समय लाग्छ भने बेलामा सही निर्णय लिन नसक्दाको प्रतिफल जीवनभरि भोग्नुपर्छ  
	नियमित रूपमा योग गर्ने व्यक्तिले अनुहार टल्काउन कस्मेटिक दलिरहनु पर्दैन उनी भन्छन् भित्रबाट स्वस्थ मानिसको अर्थात् पेट सफा र पाचन प्रणाली ठीक रहेको मानिसको अनुहारमा प्राकृतिक चमक पाइन्छ  प्राणायाम वा आसन गर्दा अनुहारको कालोपोतो डन्डिफोर लगायत पनि निर्मूल हुन्छ  बिरामी भएकाहरूले प्राणायाम कपालभाती अनुलोम विलोम गर्नाले स्वास्थ्य सुध्रिँदै जान्छ   
	योग र आयुर्वेदले मानिसलाई रोगै लाग्न नदिने उल्लेख गर्दै बालकृष्ण थप्छन् हामी नकारात्मक वस्तुको प्रचारको पछाडि नलागौँ  नकारात्मक जीवन नजिऔं  बिहान उठेदेखि राति नसुतुन्जेल हामी नकारात्मक ऊर्जामै बाँचिरहेका हुनछौं  त्यसबाट अशान्ति फैलिन्छ  हामी सकारात्मक ऊर्जाको संवाहक बनौं  यसबाट शान्ति मिल्छ अनि यो कुरा प्राणायाम र आसनको नियमित अनुसरणबाट प्राप्त हुन्छ  
	हामी रोग हुने आनुवांशिक कारणलाई परिवर्तन गर्न सक्दैनौं तर बाँकी सम्पूर्ण कारणको उपचार त हाम्रै हातमा छ बालकृष्ण भन्छन् हामी जीवनशैली परिवर्तन योगआयुर्वेदको उपयोगले सोचमा सकारात्मक परिवर्तन गरेर रोगहरूबाट करिब  प्रतिशतभन्दा बढी मुक्ति पाउन सक्छौं  
	योग गर्नुअघि योगबाट फाइदा हुन्छ भन्ने सुनेकै भरमा जथाभावी गर्दै हिँड्नु चाहिँ हुन्न  यसका लागि पनि अनुशासन अत्यावश्यक हुन्छ  
	अन्तर्राष्ट्रिय योग दिवस केही दिनअघि मनाइयो  त्यस अवसरमा आयुर्वेद योग प्राकृतिक चिकित्सा लगायत हेर्ने भारत सरकारको आयुष मन्त्रालयले जनचेतनाका लागि योगको सामान्य आचारसंहिता तयार पारेको थियो  त्यस अनुसार बिहान नित्यकर्म सकेपछि शान्त वातावरणमा योग गर्नुपर्छ शरीर र मनलाई शिथिल पारेर   
	यस्तै योग गर्दा पेट खाली हुनुपर्छ वा केही समयअघि अल्पाहारसम्म लिन सकिन्छ  कमजोरी अनुभव भए मनतातो पानीमा मह मिसाएर खान सकिन्छ   
	योगाभ्यासताका शरीर सहज होस् भन्नका लागि सुतीको लुगा लगाउनुपर्छ  
	थकाइ बिरामी हडबडी वा तनावमा योग गर्नु हुँदैन   
	पुरानो पीडा मुटु सम्बन्धी समस्या भएकाहरूले योग सुरु गर्नुअघि डाक्टर वा योग विशेषज्ञसँग परामर्श लिन बिर्सनु हुन्न  यस्तै महिनावारी र गर्भावस्थाका बेला विशेषज्ञको सल्लाहबिना योग गर्नै हुन्न  
"
