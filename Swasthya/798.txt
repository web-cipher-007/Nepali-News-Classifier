 भूकम्प र संक्रमणमहामारीसम्बन्धी सरकारी निकायको अनुमानअनुसार दुई साताअघिको महाभूकम्पले प्रभावित राजधानीसहितका सहरी क्षेत्रमा डेंगु र चिकनगुनिया एवं ग्रामीण क्षेत्रमा लेप्टोस्पोरोसिस रोगको जोखिम बढेको छ "
	महामारीसम्बन्धी सरकारी निकायको अनुमानअनुसार दुई साताअघिको महाभूकम्पले प्रभावित राजधानीसहितका सहरी क्षेत्रमा डेंगु र चिकनगुनिया एवं ग्रामीण क्षेत्रमा लेप्टोस्पोरोसिस रोगको जोखिम बढेको छ   
	 जिल्ला भूकम्पले अति प्रभावित भएका छन्  यसअन्तर्गत काठमाडौं भक्तपुर ललितपुर सिन्धुपाल्चोक नुवाकोट धादिङ गोरखा रसुवा काभ्रे दोलखा मकवानपुर रामेछाप ओखलढुंगा सिन्धुलीमा भूकम्पले सबैभन्दा बढी मानवीय र भौतिक क्षति पुर्याएको छ  यसको अर्थ हो ती क्षेत्रमा डेंगु चिकनगुनिया र लेप्टोस्पोरोसिस संक्रमणको खतरा बढेको छ   
	भूकम्पयता सहरी र ग्रामीण दुवै क्षेत्रमा संक्रमणको जोखिम बढेको छ इपिडिमियोलजी तथा रोग नियन्त्रण महाशाखाका निर्देशक डा बाबुराम मरासिनिले कान्तिपुरसँग भने डेंगु चिकनगुनिया र लेप्टोस्पोरोसिससम्बन्धी थप सतर्कता आवश्यक छ  
	चिकनगुनिया र डेंगु लामखुट्टेजन्य रोग हुन्  इपिडिमियोलजीका अनुसार गत वर्ष राजधानीबाहिर नगएका  जनामा डेंगु देखिएको थियो  भ्रमण इतिहास नभएका केही राजधानी वासीमा चिकनगुनियासमेत देखिएको थियो   
	केही वर्षदेखि हाम्रो मुलुकको ग्रामीण इलाकामा मानिस र पशुमा हुने ब्याक्टेरियल संक्रमण लेप्टोस्पोरोसिस देखिँदै आएको छ   
	विश्व स्वास्थ्य संगठन डब्लूएचओ दक्षिणपूर्व एसियाकी निर्देशक डा पुनम खेत्रपाल सिंहले समेत भूकम्पपछि नेपालमा कीटजन्य रोगको प्रकोप देखिन सक्ने बताएकी छन्  डा सिंहले मनसुन सुरु हुन लाग्दा कीटजन्य रोगको प्रकोप देखिन सक्ने भने पनि इपिडिमियोलजीले मनसुनअगावै डेंगु चिकनगुनिया लेप्टोस्पोरोसिसको जोखिम रहेको उल्लेख गरेको छ  
	चिकनगुनिया  
	भाइरल रोग चिकनगुनिया संक्रमित लामखुट्टेबाट मानिसमा सर्ने गर्छ  यो संक्रमण भए ज्वरो जोर्नीमा तीव्र पीडा मांसपेशी दुखाइ टाउको दुखाइ वाकवाकी थकाइ बिमिराजस्ता समस्या देखिन सक्छन्   
	डब्लूएचओका अनुसार चिकनगुनियाको उपचार हालसम्म सम्भव हुन सकेको छैन  यसको लाक्षणिक उपचार मात्रै हुँदै आएको छ   
	यो संक्रमण एडिस एजिप्टी र एडिस एल्बोपिक्टस जातका संक्रमित लामखुट्टेले टोक्दा हुने गर्छ  यी लामखुट्टेले डेंगु भाइरससमेत सार्छन्  दिनको उज्यालोमा टोक्ने यी लामखुट्टे बिहान र अपराह्नपछि बढी सक्रिय हुन्छन्  एडिस एजिप्टीले घरभित्रसमेत टोक्ने गरेको छ   
	शुक्रराज ट्रोपिकल तथा सरुवा रोग अस्पताल टेकुका डा शेरबहादुर पुनका अनुसार संक्रमित लामखुट्टेले टोकेको चारदेखि आठ दिनपछि सामान्य व्यक्ति बिरामी पर्न सक्छ  ज्वरो हट्न दुई दिनदेखि  दिनसम्म लाग्ने गर्छ  तर रोगीलाई शारीरिक पीडाबाट मुक्ति पाउन महिनौं लाग्न सक्छ   
	अमेरिकाको सेन्टर फर डिजिज कन्ट्रोल एन्ड प्रिभेन्सन सीडीसी को तथ्यपत्र अनुसार अधिकांश व्यक्तिले यस्तो संक्रमण भएको केही दिन वा सातापछि सन्चो अनुभव गर्छन्  तर अपवादस्वरूप केही व्यक्तिमा जोर्नी पीडा लामो समयसम्म यथावत् रहन सक्छ  चिकनगुनियाको जटिलता दुर्लभ देखिए पनि एक वर्षमुनिका बालबालिका र  वर्षमाथिका व्यक्तिहरू तथा मधुमेह उच्च रक्तचापजस्ता जटिल शारीरिक समस्या भएकाहरूलाई बढी समस्यामा पार्न सक्छ   
	चिकनगुनिया संक्रमणको असर बिरामीमाथि निकै लामो समयसम्म रहन सक्छ टेकु अस्पतालका डा राजेश साह भन्छन् प्रभावित व्यक्तिलाई महिनौं दिनसम्म थकानले सताउन सक्छ  त्यस्ता व्यक्तिको जोर्नी वर्षौंसम्म दुखिरहन सक्छ   
	डब्लूएचओका अनुसार चिकनगुनियाको केही लक्षण डेंगुकैजस्तो हुन्छन्  त्यही भएर डेंगुको संक्रमण पाइने क्षेत्रमा यसको सही पहिचान नहुन सक्छ   
	 
	रोगीलाई सन्चो हुन कहिलेकाहीँ छ महिनादेखि एक वर्षसम्म पनि लाग्न सक्ने डा पुन बताउँछन्  यो भाइरसले मानव शरीरलाई निकै कमजोर बनाउने गर्छ उनी भन्छन् केही रोगीलाई थुप्रै प्रकारका मस्तिष्क समस्या मृगौला रोग वा यस्तै अन्य गम्भीर रोग पनि हुन सक्छ  मुख्य रूपमा बुढापाकाहरू बालबालिका र रोग प्रतिरोधी क्षमता कम भएकाहरूको यो संक्रमणका कारण मृत्युको सम्भावना पनि हुन्छ   
	डेंगु  
	नेपालमा डेंगु पहिलो चोटि  नोभेम्बरमा पाइएको थियो  सुरुमा मधेसमा देखिएको यो संक्रमण अचेल काठमाडौं उपत्यकामा समेत पाइन थालेको छ   
	अझ डरलाग्दो पक्ष के हो भने उपत्यकामा यो संक्रमण यस्ता व्यक्तिमा भेटियो जो यो खाल्डो छाडेर कतै गएका थिएनन्   
	डेंगु पनि एडिस एजिप्टी र एडिस एल्बोपिक्टस नाम गरेकै लामखुट्टेले टोकेर हुने तीव्र भाइरल संक्रमण हो  यो भाइरस डेन डेन डेन र डेन गरी चार प्रकारको हुन्छ  चिकित्सा तथ्यपत्र अनुसार कुनै पनि व्यक्ति आफ्नो जीवनकालमा एक पटक मात्र कुनै खास प्रकारको डेंगु भाइरसको संक्रमणमा पर्ने गर्छ  एडिस लामखुट्टे कालो रंगको हुन्छ सेतासेता थोप्लावाला   
	डेंगु संक्रमणका कारण मानव शरीरको रगत जम्ने प्रक्रिया अव्यवस्थित हुन्छ  यो अवस्था रगतमा धेरैजसो प्लेटलेटस् नष्ट हुनाले गर्दा हुने हो  यो संक्रमण चरम रूपमा पुग्दा शरीरभरि रक्तस्राव हुन थाल्छ  
	डब्लूएचओको आकलन अनुसार विश्वभर बर्सेनि करिब  करोड व्यक्ति डेंगुबाट संक्रमित हुने गर्छन्  यो रोगको जोखिममा  सय  मुलुकका  अर्ब  करोड व्यक्ति छन्   
	डेंगुको भाइरस दिउँसो टोक्ने लामखुट्टेको टोकाइबाट स्वस्थ व्यक्तिको शरीरमा पुग्छ  औलो उत्पन्न गर्ने लामखुट्टे प्राय फोहोर पानीमा पाइने गर्छ भने डेंगु सार्ने लामखुट्टेले चाहिँ थुप्रै दिनदेखि हलचल नभएको सफा पानीमा फुल पार्ने गर्छ  पानीका पुराना टयांकीमा ठूलो संख्यामा यसका लार्भा पाइन सक्छन्   
	डेंगुको संक्रमण वयस्कको दाँजोमा बालबालिका र बूढापाकामा बढी देखिन्छ  यो संक्रमण एक व्यक्तिबाट अर्कामा सर्दैन  यसको लक्षण संक्रमणको तीनदेखि  दिनभित्र देखिने गर्छ  तर लक्षण एकभन्दा बढी हुन सक्छ  चिसो ज्वरो टाउको दुखाइ हाड तथा जोर्नीमा पीडा आँखा दुखाइ वाकवाकी छालामा दाग रक्तस्राव यसका लक्षण हुन्  यो संक्रमणपछि रक्तचाप सामान्यभन्दा निकै कम हुन सक्छ  शरीरमा निकै कमजोर हुन्छ र भोक पनि लाग्न छाड्दै जान्छ   
	क्लासिक डेंगु सामान्य प्रकारको डेंगु हो  यो आफैँ निको हुन्छ  यो संक्रमणका कारण मृत्यु हँदैन  तर कुनै व्यक्तिलाई डेंगु हेमोरेजिक ज्वरो वा डेंगु सक सिन्ड्रोम भएको छ र यथोचित उपचार हुन सकेन भने मृत्युसमेत हुन सक्ने डा मरासिनी बताउँछन्   
	डेंगुको संक्रमण हुँदा पनि मानव शरीरमा प्लेटलेटसको संख्या चिन्ताजनक स्तरसम्म तल झर्न सक्छ  वीर अस्पतालका डाअनिलकुमार मिश्र भन्छन् संक्रमित व्यक्तिको प्रति घन सेन्टिमिटर रगतमा प्लेटलेटसको संख्या एक लाखभन्दा कम हुन्छ  शंकास्पद रोगीमा यसलाई समेत एउटा आधार मान्दै कडा परीक्षण गरिन्छ  कीटजन्य डेंगु देखिए त्यसै अनुकूलको उपचार प्रक्रया अपनाउन सकिन्छ   
	यो संक्रमण हुँदा छाला आमाशय आन्ध्रा लगायतबाट असामान्य रक्तस्राव हुन सक्छ  सामान्य चोट लाग्दासमेत असामान्य रक्तस्राव हुन सक्छ   
	डेंगुका बिरामीले बढी आराम गर्नुपर्छ  पानीसहित अन्य तरल पदार्थ प्रशस्त सेवन गर्नुपर्छ  ज्वर कम गर्न प्यारासिटामोल खान सकिन्छ  डेंगु ज्वरोमा एस्प्रिन वा यस्तै औषधिहरूको उपयोग गरिँदैन  डा मिश्रका अनुसार डेंगुका ज्वरो घटाउन एस्प्रिन वा यस्तै अन्य औषधि खाए शरीरभित्र रक्तस्रावको सम्भावना बढ्न सक्छ   
	डेंगु रोगको कुनै खास औषधि छैन  यसमा ज्वरो कम गर्न प्यारासिटामोलसहित लक्षणका आधारमा चिकित्सकले उपचार गर्ने गर्छन्   
	डेंगु सामान्यत एक व्यक्तिबाट अर्कामा नसर्ने भए पनि संक्रमित व्यक्तिले लामखुट्टेको टोकाइबाट बच्नुपर्छ  डेंगुको रोगीलाई टोकेको लामखुट्टेले स्वस्थ व्यक्तिलाई टोक्यो भने चाहिँ यो रोग सर्न सक्छ  त्यसैले रोगीले झुलभित्र सुत्नुपर्छ  
	लेप्टोस्पोरोसिस 
	रोगी जनावरको पिसाबले संक्रमित पानी उपयोग गरे यो रोग लाग्न सक्छ  यो रोगको ब्याक्टेरिया धेरै जनावरमा हुने गर्छ  गाई भैंसी सुँगुर घोडा कुकुर मुसा जंगली जनावर लगायतमा यो ब्याक्टेरिया पाइन्छ   
	भूकम्पपछिका दिनमा ग्रामीण क्षेत्रमा लेप्टोस्पोरोसिसको जोखिम बढी मात्रामा छ डा मरासिनी भन्छन्   
	मानिसमा यो संक्रमण संक्रमित पानी खाना वा रोगी पशुको पिसाबका माध्यमले सर्ने गरेको छ  संक्रमित खाना र पानीसँगै छालाको सम्पर्कबाट समेत यो रोग मानिसमा सर्ने गर्छ  छालाको माध्यमले हुने संक्रमण मुख्य रूपमा आँखा नाक आदिमा भएको म्युकस मेम्ब्रेन वा च्यातिएको छालाबाट हुने हो  यो रोग पनि एक व्यक्तिबाट अर्कामा नसर्ने मरासिनी बताउँछन्   
	सिडिसिका अनुसार केही व्यक्तिमा लेप्टोस्पोरोसिसका थुप्रै लक्षण देखिन्छन् भने कसैकसैमा त्यति धेरै नदेखिन पनि सक्छ  यो संक्रमण हुँदा उच्च ज्वरो कडा टाउको दुखाइ मांसपेशी दुखाइ वान्ता जन्डिस आँखामा जलन पेट दुखाइ पखाला बिमिराजस्ता लक्षण देखिन सक्छन्   
	समयमै उपचार नगरे बिरामीको मृगौलामा क्षति पुग्नुका साथै मेनेन्जाइटिस हुने कलेजोले काम गर्न छोड्ने श्वासप्रश्वाससम्बन्धी समस्या देखिने र कसैकसैको मृत्युसमेत हुन सक्ने सिडिसिले उल्लेख गरेको छ  
	लेप्टोस्पोरोसिसका धेरैजसो लक्षणले अर्को रोगको भ्रममा पार्न सक्ने औंल्याउँदै डा तमरासिनी भन्छन् प्रयोगशालामा रगत र पिसाब जाँच गरेपछि यो रोग भएनभएको किटान हुन्छ  अब भूकम्प प्रभावित क्षेत्रका बिरामीको परीक्षण गर्दा यो उपायलाई समेत बिर्सनु हुन्न  
	सिडिसिका अनुसार प्रदूषित पानीको सम्पर्कमा आएको दुई दिनदेखि चार सातासम्ममा यो रोग देखिन सक्छ  यो समस्या केही दिनदेखि तीन सातासम्म रहन सक्छ भने बिनाउपचार निको हुन महिनौं लाग्न सक्छ   
	यो रोगलाई एन्टिबायोटिकका माध्यमले उपचार गरिन्छ  रोग कडा देखिएकाहरूलाई नशाका माध्यमले एन्टिबायोटिक औषधि दिने स्थितिसमेत आउन सक्छ   
	 
	जोगिन के गर्ने  
	 खुला ठाउँमा राखिएका कुनै पनि भाँडामा पानी जम्न नदिने 
	 पानीको भाँडो छोपेर राख्ने ताकि लामखुट्टेले त्यहाँ फुल पार्न नसकोस् 
	 गमला खाडल नालीलगायतमा पानी जम्न नदिने 
	 झ्याल र ढोकामा तारको जाली लगाउने 
	 घरभित्र लामखुट्टे आउन नपाओस् भनेर झ्याल र ढोका प्राय बन्दै राख्ने 
	 वर्षायाममा लामखुट्टेले फुल पार्ने ठाउँबारे छरछिमेकीलाई पनि जागरुक तुल्याउने 
	 डेंगु देखिएको क्षेत्रमा बसोबास भए वा त्यहाँ जानुपर्ने भए सेतो र हल्का पूरा बाहुला भएको लुगा लगाउने  
"
