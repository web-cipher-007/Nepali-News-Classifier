कहाँ गयो पेट स्क्यान मेसिन भारतको राजधानी नयाँदिल्लीलगायत प्रमुख सहरका अस्पतालहरूमा दिनहुँ एक हजारभन्दा बढी नेपाली ओइरिन्छन्  आएकामध्ये आधाजसोको लक्ष्य एउटै हुन्छ आफूमा भएको रोगको सही पहिचान डायग्नोसिस गराउने  " "" ""भारतको राजधानी नयाँदिल्लीलगायत प्रमुख सहरका अस्पतालहरूमा दिनहुँ एक हजारभन्दा बढी नेपाली ओइरिन्छन्  आएकामध्ये आधाजसोको लक्ष्य एउटै हुन्छ आफूमा भएको रोगको सही पहिचान डायग्नोसिस गराउने 

काठमाडौं चाबहिलका शिक्षक मनि मल्ल पनि गत वर्ष कात्तिकमा हरियाणाको मेदान्त अस्पताल आएका थिए  काठमाडौंमा भएरभरका स्वास्थ्य केन्द्रका विज्ञलाई देखाएर कुनै पार नलागेपछि रोगको डायग्नोसिस गराउनु उनको उद्देश्य थियो  मस्तिष्कको देब्रे भागमा बढ्दै गएको सुस्तताले आँखा दाँत कानमा समेत समस्या आइसकेको अवस्थामा एमआरआई गर्दासमेत रोग पहिचान नभएरै मनि पेट स्क्यान गराउन यता आएका थिए  मेदान्त उत्रिएर पेटसिटी स्क्यान गराएको भोलिपल्टै मलाई ब्रेन ट्युमरले गलाउँदै लगेको रहेछ भन्ने थाहा भइहाल्यो अप्रेसनकिमोको प्रक्रिया पूरा गर्दै मेदान्तबाट काठमाडौं फिरेका मनि भन्छन् मेदान्तमा जेजति पैसा खर्च भयो त्यति काठमाडौंमै भइसकेको थियो  तर देशमा एउटा पेट स्क्यान मेसिनको व्यवस्था नभएकाले उत्तिकै खर्च र कष्ट पूरा गर्न म भारत गएको थिएँ  
 
चार वर्षअघि तत्कालीन राष्ट्रपति रामवरण यादव पनि पेटमा समस्या उब्जिएपछि उपचारका लागि जापान पुगेका थिए  राज्यले बेहोरेको झन्डै  लाख रुपैयाँको खर्चभारमा जापान पुगेर पनि गराइएको त्यही पोजिट्रन इमिसन टोमोग्राफी पेट स्क्यान नै थियो  
 
राष्ट्रपति यादव जापान पुगेर फिरेपछि मात्रै पहिलोपल्ट नेपाल सरकारले आफ्नो बजेटमा पेट स्क्यान मेसिन खरिद गर्ने शीर्षकमा बजेट छुट्याउन थालेको थियो  पेट स्क्यान मेसिन खरिद गर्न मेरै पालामा लगातार दुई वर्ष बजेट विनियोजन गरिएको थियो  तर मेसिन किन्ने प्रक्रियामा कमिसनको खेल र अस्पतालको कार्यसुस्तताले खरिद प्रक्रिया कार्यान्वयनमै आउन सकेन तत्कालीन मुख्य सचिव लीलामणि पौडेल भन्छन्  यसबीचमा सरकारले निर्णय गरेर चितवनस्थित बीपी कोइराला मेमोरियल क्यान्सर अस्पतालमा पेट सिटी स्क्यान मेसिन राखिने परिपत्र जारी भइसकेको छ  तर यो निर्णय कागजमै सीमित छ  
 
क्यान्सर अस्पताललाई आवश्यक सहयोग जुटाउन गठित छिमेकी सहयोग समितिका संयोजक सनत लामिछाने पनि चितवनमा पेट सिटी स्क्यान मेसिन राखिनुपर्ने पहलमा अभियन्ता बनेर लागेका छन्  यसवर्ष पनि सरकारले पेट सिटी स्क्यान मेसिन खरिद गर्न  करोड रुपैयाँ छुट्याएको छ भन्ने सुनिएको हो  तर यहाँको टेन्डर प्रक्रियामा कमिसनसहितको तानातानले कुनै काम अघि बढ्न सकेको छैन लामिछानेले फोनमा भने  उनका अनुसार क्यान्सरका बिरामीलाई जरुरी रहने रेडिएसनको मेसिनसमेत अहिले बिग्रिएको भन्दै आएका बिरामीलाई उपचारमा भारत पठाउन थालिएको छ  
 
स्क्यान गराउन पालो 
संगीतज्ञ अम्बर गुरुङको तल्लो पेटको आन्द्रामा केही समस्या आइपरेको र खानपिनमा कठिनाइ रहेको स्थितिबारे थाहा भए पनि  महिनाअघि मेदान्त अस्पताल आएर पेट सिटी स्क्यान गराएपछि मात्रै आन्द्रामा पलाएको ट्युमरका बारे जानकारी मिल्यो  उनलाई यो स्क्यान गराउनै पनि मेदान्तमा  दिन पालो कुर्नुपर्यो  नेपाली मूल्यमा झन्डै  हजार रुपैयाँ खर्चेर गराउनुपर्ने पेट सिटी स्क्यानका निम्ति मेदान्त राजीव गान्धी क्यान्सर अस्पताल रोहिणी एम्स अस्पताल दिल्ली एपोलो फोर्टिज म्याक्स गंगाराम अस्पताल आदि गरेर दिनहुँ  देखि  जनासम्म नेपालीले पालो पर्खने गरेका छन्  
 
स्क्यान गराउनेमध्ये आधा आफूमा कुनै रोग नरहेको ढुक्क भएर फिर्छन्  पेट स्क्यानबाट शरीरको कुनै पनि भागमा फैलिएको क्यान्सरट्युमर पत्ता लाग्न सक्ने भएकाले जति खर्चिलो भए पनि डाइग्नोसिस खोज्दै देशबाहिर धाउने क्रम बढेको हो  दिल्ली केन्द्रबाहेक कोलकाता मुम्बई भेल्लोरमा पनि क्यान्सरसम्बद्ध नेपाली बिरामीको चाप उत्तिकै देखिन्छ  
 
धरानस्थित बीपी कोइराला स्वास्थ्य विज्ञान प्रतिष्ठानका आवासीय चिकित्सक शरदहरि गजुरेलले नेपालमा पेट सिटी स्क्यान मेसिनको आवश्यकता तथा यसको लागत सम्भावनाबारे हालै अखिल भारतीय आर्युविज्ञान संस्थान एम्स मा एक अध्ययन पत्र पेस गरेका थिए  उनले  वर्षको सबै लागतसहित स्क्यान मेसिन राख्न तथा अन्य प्राविधिक खर्च गरेर झन्डै  करोड रुपैयाँको बजेट पेस गर्दै यसमा प्राविधिक तालिम वा सीप विकासका लागि एम्सले सहयोग गर्न सक्नेबारे धारणा राखेका थिए  यस्तो संवेदनशील र अति आवश्यक उपकरण जोड्नेबारे सरकारले सहमति जनाएर आवश्यक प्राविधिक सहयोगचाहेमा एम्सले साथ दिने भएको छ डागजुरेलले भने  
 
पेट स्क्यान मेसिन खरिद गर्न विगतमा विभिन्न पटक टेन्डर तथा बिडिङ भएर पनि ठूलो कमिसनको चलखेलका कारण कुनै निर्णय प्रक्रिया अघि नबढेको स्वास्थ्य मन्त्रालयका एक अधिकारी बताउँछन्  यो उपकरण ल्याउन अब प्रधानमन्त्री स्तरमा निर्णय हुने भएको छ चितवन क्यान्सर अस्पताललाई आधार बनाएर मेसिन राखिने निर्णयबारे हालै संसदीय समितिलाई समेत जानकारी गराइएको छ ती अधिकारीले भने  उनका अनुसार नेपालमा बर्सेनि  हजार क्यान्सर रोगका बिरामी थपिने गरेको तथ्यांकसामु यो रोग पहिचान डाइग्नोसिस गर्न भारतसम्म जानुको बाध्यतालाई बल्ल बुझ्न थालिएको छ  
 
नेपालका केही निजी स्वास्थ्य केन्द्रले यसै वर्षबाट काठमाडौंमा पेटसिटी स्क्यानको सेवा सुचारु गर्ने भनेर विज्ञापन सुरु गरिसकेका छन्  तर तिनले लिने सेवा शुल्क पनि उत्तिकै चर्को सुनिएको छ  नेपाल क्यान्सर एन्ड रिसर्च सेन्टर प्रालिले पनि यो वर्षभित्रमा पेटसिटी स्क्यान सेवा थाल्ने घोषणा गरेको छ 
"
