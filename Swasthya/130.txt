अख्तियारको ढिलासुस्तीले सर्पदंशको औषधि अभावसर्पको डसाइविरुद्धको औषधि एन्टिस्नेक भेनम सम्बन्धी एक उजुरीमा अख्तियार दुरुपयोग अनुसन्धान आयोगले बेलैमा निर्णय लिन नसक्दा औषधि आपूर्ति प्रभावित भएको छ "
	सर्पको डसाइविरुद्धको औषधि एन्टिस्नेक भेनम सम्बन्धी एक उजुरीमा अख्तियार दुरुपयोग अनुसन्धान आयोगले बेलैमा निर्णय लिन नसक्दा औषधि आपूर्ति प्रभावित भएको छ  आयोगमा भेनमको खरिद प्रक्रियाबारे अनियमिततासम्बन्धी मुद्दा परेपछि समस्या देखिएको स्वास्थ्य तथा जनसंख्या मन्त्रालय इपिडिमियोलजी तथा रोग नियन्त्रण महाशाखाका जुनोटिक अफिसर डा जितेन्द्रमान श्रेष्ठले बताए  उजुरी पर्छ भने यस्तो अत्यावश्यक सेवाबारे फाइल एक सातामा टुंग्याउनुपर्छ महिनौं फाइल थन्क्याएर राख्नु भएन उनले भने  
	औषधि नियमित आपूर्ति भइरहँदा समेत बर्सेनि दुई सय जनाभन्दा बढीको सर्पले डसेर ज्यान जाने गरेको छ  सर्पदंशमा उपयोग गरिने एन्टिस्नेक भेनम सरकारी अस्पतालमा निःशुल्क वितरण गरिन्छ  मन्त्रालयको आपूर्ति महाशाखाले भेनम खरिद गरेर इपिडिमियोलजीलाई दिने गरेको छ  उक्त फाइल अख्तियारले करिब एक महिनाअघि उजुरी परेको छ छानबिन गर्नु पर्छ भनेर लिएर गयो आपूर्ति व्यवस्था महाशाखाका निर्देशक डा नरेशप्रताप केसीले भने आज मंगलबार अख्तियारले एन्टिस्नेक भेनम खरिद नगर भनी पत्रसमेत बुझायो के गर्ने  अख्तियारले उक्त फाइल लिएर गएको साताभित्रै टुंगो लगाएको भए भेनम अभाव हुन नपाउने केसीले बताए  सबै जिल्लाबाट औषधिको माग भएको उनले उल्लेख गरे  इपिडिमियोलजीले दिनहुँ भेनम माग्छ तर हामी दिने स्थितिमा छैनौं उनले भने छानबिन आवश्यक हा तर लम्ब्याउनु भएन  समयमै प्रक्रिया पुर्याएको भए यो स्थिति हुने थिएन  श्रेष्ठका अनुसार एक महिनादेखि एन्टिस्नेक भेनम अभाव छ  अख्तियारले तीन दिनमा गर्न सकिने अनुसन्धानलाई तीन महिना लम्ब्याएको आरोप मन्त्रालयका एक अधिकारीले लगाए   
	स्वास्थ्य सचिव डा प्रवीण मिश्रले जुनसुकै अनुसन्धान निकायले स्वास्थ्यमा परेका उजुरीबारे दु्रत गतिले अनुसन्धान गरेर टुंगो लगाउनुपर्ने बताए   
	अख्तियारका कामु प्रमुख भगवतीकुमार काफ्लेले यसबारे छिट्टै निर्णय गरिने जानकारी दिए  यस्ता अत्यावश्यक भ्याक्सिनबारे स्वास्थ्य मन्त्रालयले समेत हामीलाई भन्नुपथ्र्याे  हामीलाई आजसम्म कसैले भनेको छैन  अत्यावश्यक औषधिबारे जानकारी दिए हामी जतिसक्दो छिटो छिनोफानो गर्छौ उनले भने   
	 
	 
	 
	 
	
"
