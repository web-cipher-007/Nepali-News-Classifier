पाठेघरले पीडित महिला"गरिब र अशिक्षित महिलाहरु मात्र होइन शिक्षित र चेतनशील महिलाहरु पनि सामाजिक कुरीतिका कारण यस्ता रोग लुकाएर बस्न बाध्य छन्  प्रजनन स्वास्थ्यमा भोग्दै आएका समस्यामध्ये जिल्लामा पाठेघर खस्ने समस्या सबैभन्दा बढी छ ""
	गरिब र अशिक्षित महिलाहरु मात्र होइन शिक्षित र चेतनशील महिलाहरु पनि सामाजिक कुरीतिका कारण यस्ता रोग लुकाएर बस्न बाध्य छन्  प्रजनन स्वास्थ्यमा भोग्दै आएका समस्यामध्ये जिल्लामा पाठेघर खस्ने समस्या सबैभन्दा बढी छ  
	 
	आधुनिकता र चेतनाका दृष्टिले समाज अघि बढे पनि महिलालाई हेर्ने दृष्टिकोण बदलिएको पाइँदैन  पुरुष र महिला जन्मने प्रक्रिया र पीडा समान नै हुन्छ महिला अधिकारकर्मी दुर्गा तिमिल्सिना भन्छिन तर हाम्रो समाजमा अझै महिलालाई दोस्रो दर्जाको नागरिकको व्यवहार गरिन्छ   
	 
	पाठेघर खस्ने समस्या महिलाको शारीरिक समस्या मात्र नभएर सामाजिक समस्या भएकाले यसको न्यूनीकरणका लागि महिलाको प्रजनन स्वास्थ्य अधिकार सुरक्षित हुनुपर्नेमा जोड दिँदै उनले भनिन महिलाले महिलालाई हेर्ने दृष्टिकोण अपरिपक्व आर्थिक अवस्था महिलापुरुषबीच काममा भेदभाव मानसिक तनाव सरसफाइमा कमी उमेर नपुग्दै बिहे गर्नुपर्ने अवस्था चेतनास्तरको कमी असुरक्षित रुपमा सुत्केरी गराउने प्रचलन सामाजिक कुसंस्कार र महिला प्रजनन स्वास्थ्य सुरक्षित नहुनु नै महिलामा पाठेघर खस्ने समस्या जटिल बन्दै जानु हो   
	 
	जिल्ला जनस्वास्थ्य कार्यालय पर्साका अनुसार जिल्लामा करिब  प्रतिशत महिलामा पाठेघर खस्ने समस्या छ  नेपालमा  लाखभन्दा बढी महिलामा यो समस्या रहेको बताइएको छ  जिल्ला जनस्वास्थ्य कार्यालय पर्साले गत वर्ष पर्साका विभिन्न गाविसमा सञ्चालन गरेको पाठेघर खस्ने तथा प्रजनन स्वास्थ्य उपचारसम्बन्धी शिविरमा उपचारार्थ आएका महिलामध्ये झन्डै  प्रतिशतमा पाठेघरमा सङ्क्रमण पाइएको थियो  तीमध्ये झन्डै  प्रतिशत महिलामा पाठेघर खस्ने समस्या पाउनु डरलाग्दो अवस्था हो  
	 
	यसरी शिविर स्वास्थ्यचौकी र अस्पतालमा उपचारका लागि आउने महिलामध्ये एक चौथाइ महिलाको पाठेघर जटिल अवस्थामा पुगिसकेको हुन्छ उनीहरुको शल्यक्रिया गर्नुबाहेक अन्य उपचार सम्भव नै हुँदैन जिल्ला जनस्वास्थ्य कार्यालय पर्साका प्रमुख जनस्वास्थ्य प्रशासक अरुणकुमार महतोले भने  
	 
	कुल  गाविस र एक उपमहानगरपालिका रहेको पर्सा जिल्लामा बर्थिङ सेन्टर र स्वास्थ्य चौकीमार्फत जिल्ला जनस्वास्थ्य कार्यालयले गर्भवती सुत्केरी तथा शिशु स्वास्थ्य सेवा उपलब्ध गराउँदै आए पनि ग्रामीण क्षेत्रमा सडक यातायातको अभाव बजेटको अपर्याप्तता स्वास्थ्यचौकीमा दरबन्दी अनुसारको स्वास्थ्यकर्मी नहुनु तथा जिल्ला जनस्वास्थ्य कार्यालय र जिल्लाका अस्पतालबीच समन्वयको अभाव लगायतका कारणले सो सेवा प्रभावितसमेत हुने गरेको छ   
	 
	ग्रामीण क्षेत्रमा रोग लुकाउने प्रवृत्ति कामको बोझ मानसिक तनाव कम उमेरमा विवाह गर्नु असुरक्षित रुपमा बच्चा जन्माउनु र गर्भावस्थामा पोषिलो खानेकुरा नखाएका महिलामा पाठेघर खस्ने समस्या बढी देखिने गरेको पाइन्छ नारायणी उपक्षेत्रीय अस्पताल बीरगन्जका वरिष्ठ स्त्री रोग विशेषज्ञ डा मञ्जुलता अग्रवालले बताउनुभयो  पाठेघरपछि महिलाहरुले भोग्नुपर्ने अर्को समस्या गर्भावस्था तथा सुत्केरीको समयमा हो  यो समस्याबाट पनि सहरका भन्दा गाउँका महिला नै अधिक पीडित हुने गरेको पाइन्छ   
	 
	पाठेघर बाहिर निस्केपछि काटेर फाल्नुको विकल्प छैन  जतासुकै उपचार नहुने र बढी खर्चिलो हुने भएकाले महिलाहरु वर्षौंदेखि यो रोग पालेर बस्न बाध्य हुन्छन्  यसले गर्दा महिलाहरु दुर्बल हुँदै जाने तथा परिवार र समाजले हेयका दृष्टिले हेर्ने सामाजिक कुरीतिका कारण पनि ग्रामीण महिलाहरुमा यसको जोखिम बढ्दो छ  विशेषगरेर  देखि  वर्ष उमेर समूहका महिलामा पाठेघर खस्ने समस्या बढी देखिएको दाबी डा अग्रवालको छ   
	 
	अधिकांश ग्रामीण महिलाले पाठेघर खस्ने पीडा सार्वजनिक गर्दा लोग्नेले अर्को विवाह गर्न सक्ने र परिवार एवम् समाजवाट अपहेलित हुनुपर्नेजस्ता मनोवैज्ञानिक कारणले रोग लुकाएर बस्न बाध्य छन्  पाठेघर खस्ने समस्याबाट पीडित विरुवागुठी की सङ्गीता देवीले भनिन्मानव र आर्थिक अधिकारभन्दा पनि महिलालाई प्रजनन स्वास्थ्य अधिकारको सुरक्षा दिन सके महिला अधिकार सुरक्षित हुने सकिन्थ्यो होला  
	 
	जिल्लाका जुनसुकै जाति वर्ग र क्षेत्रका महिलाहरुमा पाठेघर खस्ने समस्या रहेको पाइन्छ  यो समस्याबाट पीडित महिलाले सबैभन्दा सुरक्षित ठान्ने घरपरिवारबाट नै अपमान हेला र घृणा सहेर बस्नु आश्चर्यलाग्दो कुरा हो  माइती नेपाल वीरगन्जकी संयोजक सङ्गीता पुरी भन्छिन् ग्रामीण महिलामा पाठेघर खस्ने समस्या पितृसत्तात्मक समाजको उपज हो   
	 
	ग्रामीण महिलामा पाठेघर खस्ने समस्या जति बढ्दो छ त्यही अनुपातमा महिला सचेतना पनि बढिरहेको छ  घरपरिवारमा पीडा र यातना सहेर बस्न विवस महिलाहरुले अब मौनता तोडेर क्रमशः उपचारका लागि अस्पताल आउन समेत थालेका छन् महिला अधिकारकर्मी स्वेता सरिकले बताइन्   
	 
	केही वर्षअघि सम्म पाठेघर खस्ने पीडालाई मनभित्रै दबाएर आफन्त र छिमेकीलाई समेत नभनी महिलाहरु पिल्सिन बाध्य थिए  तर अब पाठेघर खस्ने समस्यालाई हेर्ने दृष्टिकोणमा केही सकारात्मक परिवर्तन आउन थालेका छन्  उनीहरुले यसलाई स्वास्थ्य समस्याका रुपमा बुझिन थालिएको छ उहाँले भनिन्  विशेषगरी समाजमा देखिएको बालविवाह बहुविवाह अनमेल विवाह जबर्जस्ती विवाह बलात्कार र यौनशोषण एवम् दुव्र्यवहारजस्ता करीतिहरुलाई निर्मूल पार्ने हो भने यो समस्या बिस्तारै न्यून भएर जान्छ   
	 
	महिलामा पाठेघरको सङ्क्रमणलाई निरुत्साहित र न्यून बनाउन घरभित्रैको अवस्था सुध्रिनुपर्ने बताउँछन् पर्साका महिला अधिकारकर्मीहरु  पर्साका अधिकारकर्मी महिलाको भनाइ छ महिलालाई हेर्ने दृष्टिकोणमा घरदैलोको सोचमा परिवर्तन गर्न सके अवस्था सुध्रिन्छ र महिला आफैँले पनि आफैँलाई कमजोर ठान्ने प्रवृत्ति र महिलाले महिलामाथि नै गर्ने हिंसा हटाउन पनि सक्नुपर्छ  रासस 
"
