हिँडाइ सबैभन्दा राम्रो व्यायामकुनै पनि स्वस्थ व्यक्तिले दिनहुँ आधा घन्टाभन्दा बढी र सातामा कम्तीमा पाँच घन्टा छिटछिटो हिँड्नुपर्छ अमेरिकन हार्ट एसोसिएसनको सुझाव पनि यस्तै छ "
	कुनै पनि स्वस्थ व्यक्तिले दिनहुँ आधा घन्टाभन्दा बढी र सातामा कम्तीमा पाँच घन्टा छिटछिटो हिँड्नुपर्छ अमेरिकन हार्ट एसोसिएसनको सुझाव पनि यस्तै छ  
	तर मधुमेह उच्च रक्तचाप उच्च कोलेस्ट्रोल मुटु रोग मोटोपना आदिबाट ग्रस्त व्यक्तिहरूले दैनिक आधा घन्टाभन्दा बढी हिँड्नै पर्छ मनमोहन कार्डियोथोरासिक भास्कुलर एन्ड ट्रान्सप्लान्ट सेन्टरका डा ओममूर्ति अनिल भन्छन् यस्ता व्यक्तिले दिनहुँ एक घन्टाभन्दा बढी हिँड्नु उपयुक्त हुन्छ 
	उनका अनुसार नियमित शारीरिक गतिविधिले चिनी कोलेस्ट्रोल रक्तचाप नियन्त्रण गर्न ठूलो सहयोग पुर्याउँछ जसका कारण हृदयाघात मस्तिष्काघात जस्ता प्राणघातक रोगको जोखिमसमेत घट्दै जान्छ  
	हिँडाइ वाक को प्रकृतिबारे अर्थात् कसरी हिँड्ने भन्नेबारे धेरैजसो व्यक्ति अन्योलमा हुन्छन् कति खेर हिँड्ने अर्थात् बिहान दिउँसो वा बेलुकामध्ये कुन समय हिँड्नुचाहिँ बढी उपयुक्त हो आरामले हिँड्नु कि दौडनु ट्रेडमिलमा हिँडे कति फाइदा कस्तो स्थानमा हिँड्नुपर्छ हिँड्दा पेट खाली हुनुपर्यो कि भरिँदा पनि फरक पर्दैन 
	डा ओम भन्छन् हिँडाइमा समय अवधि र गति दुवै महत्त्वपूर्ण हुन्छ जति छिटो हिँडयो स्वास्थ्यको लागि त्यति नै फाइदाजनक हुन्छ 
	तर हिँड्ने अभ्यास सुरु गर्नुअघि आफ्नो मुटु जोर्नी मधुमेह आदिका विषयमा जानकारी राख्नु उपयुक्त हुन्छ स्पोर्टस् मेडिसन एवं ज्वाइन्ट रिप्लेसमेन्ट विशेषज्ञ डा चक्रराज पाण्डेका अनुसार नियमित दिनचर्यामा हिँडाइ सामेल गर्नुअघि एकपटक चिकित्सकीय परामर्श लिनु धेरै राम्रो हुन्छ चिकित्सकले दिएको सल्लाह अनुसार हिँड्नु उपयुक्त हुन्छ  
	वाक बिहान नै गर्नुपर्छ भन्ने कुनै जरुरी छैन सामान्य व्यक्तिले दैनिक एक घन्टा हिँड्नुपर्ने जनाउँदै पाण्डे भन्छन् हिँडाइ नियमित गर्नुस् बिहान दिउँसो वा साँझ जुनसुकै समय हिँड्दा पनि केही फरक पर्दैन 
	अमेरिकन हार्ट एसोसिएसनको तथ्यपत्र अनुसार हिँडाइले मुटु स्वास्थ्यमा सकारात्मक परिवर्तन ल्याउँछ उच्च रक्तचाप उच्च कोलेस्ट्रोल र मधुमेह हृदयाघात र स्ट्रोकका कारक हुन् तीव्र गतिको हिँडाइले उच्च रक्तचाप उच्च कोलेस्ट्रोल र मधुमेहको जोखिम घटाउँछ तीव्र गतिको हिँडाइले दौडेजत्तिकै फाइदा दिन्छ हजारौं व्यक्तिमाथि गरिएको अनुसन्धानले यो कुरा पुष्टि गरिसकेको छ 
	एकदमै व्यस्त व्यक्तिले पनि दुईतीन पटक दसपन्ध्र मिनेट हिँड्नुपर्ने अमेरिकन हार्ट एसोसिएसनको सुझाव छ जति खेर सहज हुन्छ त्यतिखेर वाकमा निक्लिहाल्नुपर्छ बिहान हिँडिएन भनेर दिनभर नीच मारेर बस्ने गर्नु हुन्न 
	एक घन्टा बिस्तारै हिँडेर वा एक घन्टा छिटो हिँडेर चार किलोमिटर पार पुग्ने दुवै व्यक्तिलाई बराबर नै फाइदा हुन्छ डा ओम भन्छन् वृद्घ रोगी हाडजोर्नीका समस्या भएकाहरूलाई बिस्तारै हिँड्ने गर्दा पनि फाइदा उत्तिकै हुन्छ 
	हाल वातावरण प्रदूषण सडकमा हिँड्दा दुर्घटना कुकुरको टोकाइजस्ता जोखिमबाट बच्न ट्रेडमिलमा दैनिक हिँड्नेहरूको संख्या समेत बढ्दै छ यो राम्रो व्यायाम भए पनि धेरै तोैल र जोर्नीको समस्या भएकाहरूका लागि भने उपयुक्त नहुने डा ओम बताउँछन् सबैभन्दा राम्रो व्यायाम दुर्घटना नहुने गरी प्रदूषण कम भएको वातावरणमा हिँड्नु नै हो हिँड्ने ठाउँ शान्त भए राम्रो चारैतिर हरियाली भए सुनमा सुगन्ध भइहाल्यो  
	वाकमा निक्लिनुपर्दा शरीरको तापक्रम सामान्यै रहोस् भनेर पानी प्रशस्त खाने गर्नुपर्छ वाकमा जानुभन्दा अघि र फर्केपछि एक गिलास पानी खानु राम्रो हुन्छ 
	चिसो याममा वातावरणमा ससाना प्रदूषण कारक कणहरू हुने गर्छन् जसले श्वासप्रश्वासमा नराम्रो असर पुर्याउँछन् यसैले धेर चिसोमा हिँड्ने गर्नु हुन्न मुटु उच्च रक्तचाप फोक्सोका रोगीहरू चिसो याममा भरसक बिहान नहिँडेर घाम लागेपछि वा चिसो कम भएपछि हिँड्नु उपयुक्त हुने सहिद गंगालाल राष्ट्रिय हृदय केन्द्र कार्डियोलजी विभागका प्रमुख डा यादव भट्ट बताउँछन्  
	जाडो याममा रक्तचाप बढ्ने शरीरमा रगत जम्ने तत्त्वहरूको मात्रा बढ्ने हुन्छ चिसोसँगै धमनी र मांसपेशीहरू खुम्चिन थाल्छन् यसको प्रत्यक्ष असर रक्तचाप र रगतमा चिनीको स्तरमा पर्छ डा भट्टका अनुसार चिसो मौसममा एन्जाइना मुटुको गम्भीर दुखाइ रक्तचापमा वृद्धि मस्तिष्काघात हृदयाघात आदिको सम्भावना बढ्छ धेरै चिसो भएका बेला बूढापाका र रोगीहरूले हावाको आवतजावत हुने घरमा समेत हिँड्न सक्छन् जाडोमा हिँड्दै नहिँड्नुभन्दा घरभित्रै हिँड्ने गर्दा पनि फाइदा हुन्छ नै  
	तर पूर्ण रूपले स्वस्थ व्यक्ति जुन बेला पनि वाकमा निस्किन सक्छन् डा ओम भन्छन्  
	सामान्य रूपमा खाली पेटमा वा अलिअलि खाएका बेला व्यायाम गर्दा राम्रो मानिने विज्ञहरू बताउँछन् पेट टन्न भएका बेला पेटमा रगतको सञ्चार बढी हुन्छ जसका कारण मुटु र मस्तिष्क जस्ता अंगहरूमा अपेक्षाकृत रक्त सञ्चार कम हुन्छ मुटुको समस्या नभएकाहरूले खाना खाएर पनि हिँड्न सक्छन् डा ओम भन्छन् तर मुटु रोगीहरूले खाना खाएको तीनचार घन्टाभित्र कठिन व्यायाम गर्नै हुँदैन 
	वरिष्ठ फिजियोथेरापिस्ट सुस्मिता ढकालका अनुसार हिँड्दा आरामदायक चप्पल वा जुत्ता लगाउने गर्नुपर्छ बढी खुकुलो वा बढी टाइट जुत्ता लगाउनु हुँदैन हिँड्ने व्यक्तिले आफ्नो अनुकूल हिँडाइको प्रक्रिया अपनाउनुपर्छ  
	दिनहुँ हिँड्ने गर्दा मांसपेशीको तागतमा समेत वृद्धि हुन्छ घन्टौँ व्यायाम गरे पसिना बगाउनुभन्दा नियमित हिँडाइको प्रक्रिया अपनाउनु राम्रो व्यायाम हो तर हिँड्नु पनि आफ्नो क्षमता अनुसार नै पर्छ करिब तीन किलोमिटर हिँड्दा दुई सय क्यालोरी बढ्ने उल्लेख गर्दै सुस्मिता भन्छिन् हिँड्नाले एन्डोरफिन र सेरोटोनिन जस्ता राम्रो हार्मोनमा वृद्धि हुन्छ  
	 
	 
	 
	 
	 
"
