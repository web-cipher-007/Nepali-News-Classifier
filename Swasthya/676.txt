हात धुनुभयो "
केही वर्षअघिसम्म अधिकांश नेपाली भान्सामा हात खुट्टा धोएर मात्र प्रवेश पाउन सकिन्थ्यो  त्यो अवस्था अचेल निकै हदसम्म बदलिइसकेको छ  ""
	 
	केही वर्षअघिसम्म अधिकांश नेपाली भान्सामा हात खुट्टा धोएर मात्र प्रवेश पाउन सकिन्थ्यो  त्यो अवस्था अचेल निकै हदसम्म बदलिइसकेको छ  खाना खानुअघि खुट्टा धुने चलन त सेलाइसक्यो भन्दा पनि हुन्छ हात पनि धुन नपरे हुन्थ्यो भन्दै काँटाचम्चा खोज्छन् धेरैजसो व्यक्ति  परम्परागत सांस्कृतिक मान्यतामा नै व्यक्तिगत स्वच्छता पहिलो प्राथमिकता हुन छाडेको छ  अन्य अवसरमा पनि हातको स्वच्छताले महत्त्व पाउन छोडिरहेको छ  विज्ञहरूका अनुसार अत्याधुनिक देखिने धुनमा संस्कारलाई लत्याउँदा समाजमा अनेक रोग भित्रिरहेका छन् र परम्परालाई सम्पूर्णतः अवलम्बन गर्न नसके पनि साबुनपानीले हात धुने बानी गर्ने गरे धेरेजसो रोगबाट परै रहन सकिन्छ  
	लन्डन स्कुल अफ हाइजिन एन्ड ट्रोपिकल मेडिसिनका अनुसार हातको स्वच्छतामा चनाखो रहन सके झडापखालाको जोखिम  प्रतिशतसम्म कम हुन्छ  विश्व स्वास्थ्य संगठन डब्लूएचओ ले भनेको छ झाडापखालाले बर्सेनि  लाख बालबालिको मृत्यु हुने गरेको छ र साबुनपानीले नियमित रूपमा हात धुने गरे यो दर मजाले घटाउन सकिन्छ  
	साबुनपानीले हात धुने बानीको विस्तार गरेर नेपालमा समेत धेरै बालबालिकाको ज्यान जोगाउन सकिन्छ राष्ट्रिय स्वास्थ्य शिक्षा सूचना तथा सञ्चार केन्द्रका निर्देशक विनोद बिन्दु शर्मा भन्छन्   
	सेन्टर फर डिजिज कन्ट्रोल एन्ड पि्रभेन्सन सीडीसी का अनुसार साबुनपानीले हात धुने बानीले झाडापखालाबाट अस्वस्थ हुने दरमा  प्रतिशत कमी ल्याउँछ भने कमजोर रोग प्रतिरोधक क्षमता भएकाहरूमा पखाला लाग्ने समस्या  प्रतिशतले घट्छ  यस्तै आमव्यक्तिमा हात धुने बानी विकसित भए श्वासप्रश्वाससम्बन्धी रोग रुघाखोकी नलाग्ने सम्भावना  प्रतिशतसम्म कम हुन्छ   
	हाल आम जनसमुदायलाई हात धुँदाको व्यापक फाइदाबारे जानकारी भए पनि यसमा अझै विस्तारको खाँचो रहेको सीडीसीले औंल्याएको छ  हालैको अध्ययन अनुसार केवल  प्रतिशत पुरुष र  प्रतिशत महिलाले सार्वजनिक शौचालय उपयोग गरेपछि हात धुने गरेका छन्  
	हात धुने बानी पहिलेको तुलनामा घटेको छ इपिडिमियोलजी तथा रोग नियन्त्रण महाशाखाका निर्देशक डा बाबुराम मरासिनी भन्छन् खानु वा खाना बनाउनुअघि दिसापिसाबपछि नाककान आदि अंग कोट्टयाएपछि हात धुनु वा स्वच्छ रहनु हाम्रो संस्कृतिमै थियो जुन अहिले सबैले बिर्सेजस्तो भएको छ  साबुनपानीले हात धुने बानीको विकास मात्रै पनि हुन सके हामी नेपालीलाई लाग्ने थुप्रै संक्रामक रोग हटाउन सकिन्छ  पानी र खानासँगै हात पनि सफा हुन सके झाडापखाला र बान्ताले दुःख दिन छोड्छ   
	झट्ट हेर्दा सफा देखिने हात सफा नै रहेको ग्यारेन्टी गर्न सकिन्न  त्यस्ता हातमा समेत प्रशस्त मात्रामा कीटाणु हुन सक्छन्  आम नेपालीका पाँचै औंलासहित हातको कल्चर प्लेटमा नमुना लिएर परीक्षण गर्दा सामान्यतः नहुनुपर्ने कीटाणु थुप्रै मात्रामा भेटिने गरेको छ माइक्रोबायलोजिस्ट प्राडा शिवकुमार राई भन्छन् यस्तो परीक्षण गर्दा सामान्य अवस्थाको व्यक्ति हातमा समेत झाडापखाला आउँ टाइफाइड खाद्य विषाक्तता आदि रोग उत्पन्न गर्ने थुप्रै किटाणु पाइने गरेको छ  
	मानव मल झाडापखाला उत्पन्न गर्ने किटाणुहरूको मुख्य स्रोत मानिन्छ  यो सिंगेलोसस टाइफाइड हैजा पेट र आन्द्रासम्बन्धी संक्रमण र इन्फ्लुएन्जा र निमोनियाजस्ता अन्य श्वासप्रश्वाससम्बन्धी संक्रमणको कारकसमेत रहेको उल्लेख गर्दै राई थप्छन् एक ग्राम मानव मलमा  करोड भाइरस र  लाख ब्याक्टेरिया हुन सक्छ  हामी जुन शौचालय प्रयोग गर्ने गर्छौं त्यसको वा अन्य ढोकाका हयान्डल किबोर्ड आदि सबैले छुने वस्तुमा कति कीटाणु हुन्छन् यसै भन्न सकिन्न  यसैले खाना खानुअघि वा दिसापिसाब गरेपछि समेत साबुनपानीले राम्ररी हात धुने गर्नुपर्छ  
	हाम्रो हातमा किटाणु त जहिले पनि हुन्छन् नै संक्रमण हुनलाई भने तिनको निश्चित संख्या आवश्यक हुन्छ  प्राडा राईका अनुसार जिआर्डियासिस हुनलाई कम्तीमा एक पटकमा  भन्दा बढी परजीवी अवस्थाको सिस्ट हाम्रो मुखभित्र पर्नुपर्छ  त्यस्ता परजीवीको संख्या योभन्दा कम भयो भने हाम्रो शरीरको प्रतिरक्षा प्रणाली रोग लाग्न दिँदैन   
	साबुनपानीले हात धुँदा हाम्रो हातमा भएको किटाणुको संख्या झन् घट्ने गर्छ अनि कुनै रोगको संक्रमण हुने सम्भावनालाई न्यून गर्छ राई भन्छन् तर हात धुनु मात्रै ठूलो कुरा हैन हात धुन प्रयोग गरिने पानी पनि स्वच्छ हुनु आवश्यक छ  हात पुछ्न उपयोग गरिने तौलिया रूमाल आदि उम्लिएको पानीमा धुने गर्नुस् ताकि तिनमा भएका किटाणुहरू मरून्  धोएका यस्ता कपडा सफा ठाउँमा घाममा मजाले सुकाउनुपर्छ  
	साबुन र सफा पानी नभए के गर्ने  
	यतिन्जेल थाहा पाइसकियो हातमा भएका जिवाणुको संख्या कम गर्न साबुनपानीले हात धुनु सबैभन्दा राम्रो उपाय हो  तर यो उपलब्ध नभए अल्कोहल आधारित हयान्ड स्यानिटाइजर प्रयोग गर्ने गर्नुपर्छ  यस्तो स्यानिटाइजरमा न्यूनतम  प्रतिशत अल्कोहल हुनुपर्छ  गाउँघरमा भने हातमा पाँचछ थोपा रक्सी राम्ररी दल्दा यसले समेत स्यानिटाइजरको काम गर्ने डा राई बताउँछन्   
	सीडीसीका अनुसार स्यानिटाइजरले केही परिस्थितिमा छिट्टै हातमा भएका जिवाणुको संख्यामा कमी ल्याउने भए पनि सबै प्रकारको जिवाणुलाई यसले पनि हटाउन सक्दैन  हात हेर्दा नै फोहोर भए स्यानिटाइजर त्यति प्रभावकारी हँुदैन   
	कतिखेर धुने  
	 खाना खानु वा खाद्य पदार्थ छुनुअघि 
	 बिरामीलाई स्याहार गर्नुभन्दा अघि र पछि 
	 घाउचोटको उपचारभन्दा अघि र पछि  
	 शौचालय उपयोग गरेपछि  
	 शिशुको डायपर बदलेपछि 
	 आँखा नाक र मुख छुनुभन्दा अघि 
	 हाच्छिउँ खोकीबाट हात प्रदूषित भएपछि 
	 सार्वजनिक सामान वा उपकरण छोएपछि 
	 
	कसरी धुने   
	 हातलाई सफा पानीले भिजाउनुस् अनि साबुन लगाउनुस् 
	 हत्केला औंला नङलाई मजाले मिच्नुस् 
	 कम्तीमा  सेकेन्डसम्म हात आपसमा रगड्नुस् 
	 अब सफा पानीले पखाल्नुस् 
	 सफा तौलियाले हात पुछ्नुस्  
	 
	 
"
