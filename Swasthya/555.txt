फेरि स्वाइन फ्लुमुलुकमा स्वाइन फ्लु संक्रमण फेरि देखिएको छ  संक्रमणबाट जटिल स्थितिमा पुगेका एक व्यक्तिलाई विशेष उपचारका लागि एयर एम्बुलेन्सबाट बुधबार नयाँदिल्ली लगिएको छ  "
	मुलुकमा स्वाइन फ्लु संक्रमण फेरि देखिएको छ  संक्रमणबाट जटिल स्थितिमा पुगेका एक व्यक्तिलाई विशेष उपचारका लागि एयर एम्बुलेन्सबाट बुधबार नयाँदिल्ली लगिएको छ  नोबेल अस्पतालमा उपचार गराइरहेका ती व्यक्तिलाई नयाँदिल्लीको मेदान्त अस्पताल लगिएको हो  मुलुकमा हाल कडा रूपमा स्वाइन फ्लु संक्रमित चार जनामध्ये नर्भिक अस्पतालमा एक महिलाको यही साता मृत्यु भएको छ  दुई महिनाअघि पनि नर्भिकमै एक व्यक्ति सहसचिव को स्वाइन फ्लुबाटै मृत्यु भएको थियो  
	इपिडिमियोलजी तथा रोग नियन्त्रण महाशाखाले मुलुकमा स्वाइन फ्लु एचएन भएकाहरूमा कडा संक्रमण देखिएपछि रुघाखोकीका ल्ाक्षण भएकाहरूको उपचारमा थप सतर्क हुन अस्पतालहरूलाई निर्देशन दिएको छ   
	पाँच दिनअघि हामीकहाँ भर्ना भएका एक बिरामीमा निमोनिया र स्वाइन फ्लु देखिएको हो नोबेल अस्पतालका निर्देशक डा लोचन कार्कीले बुधबार भने आजै एयर एम्बुलेन्सबाट थप उपचारका लागि उहाँ नयाँदिल्लीस्थित मेदान्त अस्पताल जानु भएको छ  उपचारका लागि भारत गएका ती व्यक्तिको छिमेकीलाई समेत स्वाइन फ्लुको उपचार गरिएको डा कार्कीले बताए  हामीले अस्पताललाई रुघाखोकीको लक्षण देखिनेहरूमा थप सतर्कता अपनाउन भनेका छौं महाशाखाका निर्देशक डा बाबुराम मरासिनीले भने  उनका अनुसार कडा स्वाइनले  जना प्रभावित छन्   
	जनस्वास्थ्य प्रयोगशालाकी निर्देशक डा गीता शाक्यका अनुसार अहिले स्वाइन थोरै व्यक्तिमा तर कडा रूपमा देखिएको छ  यो संक्रमण स्थानीय होइन जस्तो लाग्छ डा शाक्यले भनिन् भाइरसको आनुवंशिक विश्लेषण नभएसम्म स्थानीय हो या विदेशबाट आएको भन्न सकिन्न  
	स्वाइन फ्लुको जटिलताको पहिलो लक्षण सास लिन कठिनाइ हुनु हो  अन्य लक्षणमा रुघाखोकी ज्वरो माथिल्लो श्वास नलीको संक्रमण आदि हुन्  सामान्य रुघाखोकी जस्तै स्वाइन फ्लुको भाइरस पनि मुख्य रूपमा संक्रमित व्यक्तिले खोक्दा हाच्छिउँ गर्दा बोल्दा मुखबाट निस्किने पानीका ससाना कणहरूको माध्यमले वातावरणमा फैलिन्छ  संक्रमितको एक मिटर दूरीमा भएका स्वस्थ व्यक्तिमा प्रश्वासको माध्यमले भाइरस पसेपछि सर्छ   
	 
	 
	
"
