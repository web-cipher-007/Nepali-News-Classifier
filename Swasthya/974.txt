झिमझिम परेली"के तपाईंले कहिलेकाहीँ आँखा वा परेला झिमझिमाएको अनुभव गर्नुभएको छ  यदाकदा यस्तो हुँदा रमाइलै लाग्छ तपाईंलाई पनि लाग्ला  तर यही कुरो दिनहँु भए यो समस्या बन्न सक्छ  यसले दिने पीडासमेत कम हुन्न ""के तपाईंले कहिलेकाहीँ आँखा वा परेला झिमझिमाएको अनुभव गर्नुभएको छ  यदाकदा यस्तो हुँदा रमाइलै लाग्छ तपाईंलाई पनि लाग्ला  तर यही कुरो दिनहँु भए यो समस्या बन्न सक्छ  यसले दिने पीडासमेत कम हुन्न 

हाम्रो मुलुकमा भने यसलाई कुनै जटिल समस्या ठानिँदैन  समाजमा यसलाई सामान्य रूपमा लिने गरिन्छ  आँखा धेरै भिम्किने गरेका निकै कम व्यक्ति मात्र चिकित्सकीय सल्लाहका लागि पुग्ने गरेका छन् 

आँखा झिमझिमाउनु परेलाको असामान्य अनिच्छित ऐठन वा झिम्काइ हो  यसलाई चिकित्सा भाषामा ब्लेफरोस्पाज्म भनिन्छ 

त्रिवि चिकित्साशास्त्र अध्ययन संस्थान आँखा विभागका प्रमुख डा आनन्द शर्माका अनुसार आँखा झिमझिम गर्नु मांसपेशीको इच्छाविपरीतको संकुचन हो 

यस्तो समस्या भएपछि नेत्र चिकित्सकको सल्लाह लिनुपर्ने सुझाव दिँदै शर्मा भन्छन् नेत्र चिकित्सकले आवश्यक ठाने स्नायु चिकित्सकको समेत लिन सुझाव दिन सक्छन् 

आँखा झिमझिमाउनुको सफल उपचार नरहेको औंल्याउँदै त्रिवि शिक्षण अस्पतालका वरिष्ठ स्नायु रोग विशेषज्ञ डा जगदीश प्रसाद अग्रवाल भन्छन् थुप्रै उपचार प्रक्रियाले यसको तीव्रता कम गर्छ 

यसअन्तर्गत परेलाको मांसपेशीमा बुटेक्सको सुई दिनु पनि एउटा अस्थायी उपचार रहेको जनाउँदै डा अग्रवाल यसलाई एक प्रकारको कोडिस्टोनिया अर्था्त कुनै खास ठाउँको मांसपेशी कडा हुने प्रक्रिया बताउँछन् 

अमेरिकास्थित नेसनल आई इन्स्टिच्युट एनईआई को अनुसार यो थाहा नपाइएको कारणले गर्दा हुने बेसल गैग्लिया को असामान्य क्रियाकलाप हो 

मस्तिष्कको अघिल्लो भागको आधार क्षेत्रमा हुने बेसल ग्याग्लिया मांसपेशीलाई नियन्त्रण गर्नु आँखाको हलचल स्वैच्छिक गतिशीलता नियन्त्रण दैनिक आचरण लगायत विभिन्न कामसँग जोडिएका हुन्छन् 

दुर्लभ केशहरूमा आमाबुबाबाट छोराछोरीमा सर्ने गुण अर्थात् हेरिडिटी ले समेत यो समस्या विकसित हुन भूमिका खेल्न सक्छ 

अमेरिकाको नेसनल इन्स्टिच्युट अफ न्युरोलजिकल डिज अर्डर एन्ड स्ट्रोक एनआईएनडीएस का अनुसार धेरैजसो यस्तो समस्यामा बोटुलिनम टक्सिन इन्जेक्सन एउटा विकल्प हुन सक्छ  यसले मांसपेशीलाई तनावमुक्त गर्छ र मांसपेशी बटारिने ऐठनलाई रोक्छ 

यसको अतिरिक्त अन्य उपचार को विकल्प औषधि र शल्यक्रिया हो  यसअन्तर्गत आँखाको मांसपेशीको स्थानीय शल्यक्रिया गरिन्छ वा गहिरो मस्तिष्कको स्टिमुलेसन शल्यक्रिया गरिन्छ 

बोटुलिनम उपचारबाट धेरैजसो व्यक्तिले लक्षणबाट पर्याप्त राहत पाउँछन्  तर केही व्यक्तिले साइड इफेक्टको समेत अनुभव गर्न सक्छन्  यसअन्तर्गत तल झर्ने फरेला धमिलो वा दुइटा देख्नु र आँखाको सुक्खापन मुख्य हो 

एनआईएनडीएसका अनुसार यो दुष्प्रभाव धेरैजसो अस्थायी हुन्छ  यो अवस्था अझ खराब हुनु छेउछाउको मांसपेशीलाई समेत प्रभावित पार्नु धेरै वर्षसम्म कायम रहनुसमेत हुन सक्छ भने दुर्लभ स्थितिमा आफैं बढ्नसमेत सक्छ 

यो उपचारअन्तर्गत दुईतीनदेखि  महिनाभित्र पुन सुई लिनुपर्ने हुन्छ शर्मा भन्छन् झन्झटिलो र महँगो भएकोले हाम्रो मुलुकमा त्यति चल्तीमा छैन 

झिमझिमाउनुको उपचारमा खाइने औषधिसमेत उपयोग गरिए पनि यसको प्रभाव अप्रत्यासित हुन्छ  यसको कुनै लक्षणमा राहत सामान्यत कम समयको लागि देखिन्छ भने मात्र  प्रतिशत केसमा सहयोगी हुने डा अग्रवालको बताउँछन् 

परेकाको केही मांसपेशी र नशा हटाउने शल्यक्रिया मायेक्टोमी समेत यसको सम्भावित उपचारको विकल्प हो अग्रवाल भन्छन्  यो शल्यक्रियाले आँखा झिमझिम हुने बिरामीमध्ये  प्रतिशतसम्मको लक्षणमा सुधार गर्छ 

परेला झिमझिमाउनबाट रोक्न 
तनाव प्रबन्धन सबैभन्दा महत्त्वपूर्ण रहेको डाशर्मा बताउँछन्  सामान्य स्तरमा तनाव वा चिन्ता एंग्जाइटी मा वृद्घि वा थकाइले गर्दा आँखामा दबाब पर्छ  आँखालाइ सुक्खा हुनबाट जोगाउन कृत्रिम आँसुको प्रयोगले पनि सघाउन सक्छ 

यस्तै परेला सुन्निए आँखाको संक्रमण सुक्खा आँखा एलर्जी पोषणसँग सम्बन्धित असन्तुलन अत्यधिक मद्यपानले समेत आँखा झिमझिमाउने समस्या हुने भएकाले यसको कारक तत्त्वको उपचार गर्नुपर्छ 

लक्षण 
धेरैजसो व्यक्तिलाई यो समस्याबिना कुनै चेतावनीको संकेत विकसित हुन्छ  यो बिस्तारै आँखाको झिम्काइमा वृद्घि वा आँखाको जलनबाट सुरु हुन्छ  त केही व्यक्ति भावनात्मक रूपले मानसिक तनाव थकाइ प्रकाशबाट संवेदनशीलता आदि पनि अनुभव गर्न सक्छन् 

यो स्थितिमा विस्तार भएपछि लक्षण बढी देखिन थाल्छ  अनुहारको मांसपेशीको ऐठनसमेत विकसित हुन सक्छ  आँखा फरफराउने समस्या व्यक्ति विशेष कुनै काममा केन्द्रित भएका बेला वा सुतेका बेला कम हुन सक्छ 
"
