पेडिक्योर अर्थात् खुट्टाको सरसफाइ"चिटिक्क अनुहार आधुनिक पहिरनमा भएकाहरू पनि जुत्ता मोजा खोलेपछि प्रायः लाजमर्दो अवस्थामा पुगिरहेका हुन्छन्  घरबाहिर निस्किनुअघि चारचोटि ऐना हेर्नेहरूले आफ्ना खुट्टाको सरसफाइमा भने सामान्य ध्यानसमेत दिएको देखिँदैन  ""
	चिटिक्क अनुहार आधुनिक पहिरनमा भएकाहरू पनि जुत्ता मोजा खोलेपछि प्रायः लाजमर्दो अवस्थामा पुगिरहेका हुन्छन्  घरबाहिर निस्किनुअघि चारचोटि ऐना हेर्नेहरूले आफ्ना खुट्टाको सरसफाइमा भने सामान्य ध्यानसमेत दिएको देखिँदैन   
	शारीरिक सुन्दरतामा खुट्टाको समेत महत्त्वपूर्ण स्थान छ  यसैले भनिन्छ कुनै व्यक्तिको पहिचान उसको अनुहारभन्दा बढी खुट्टाले दिइरहेका हुन्छन्  
	शरीरका देखिने अंगहरूलाई सफासुग्घर बनाउने प्रयास गरिए पनि महिलाको दाँजोमा पुरुषहरू खुट्टालाई त्यति महत्त्व नदिने वर्गमा पर्छन्  उसो त महिलाहरूले समेत पर्याप्त र सही रूपमा खुट्टाको सरसफाइ गरेको विरलै पाइन्छ   
	घर फर्किएपछि नियमित रूपमा साबुनपानीले माडेर खुट्टा धुनुपर्छ धुलिखेल अस्पतालका छाला रोग तथा सौन्दर्य विशेषज्ञ डा धर्मेन्द्र कर्ण भन्छन् खुट्टा सफा गर्दा औंलाको कापमा राम्ररी धुन बिर्सनु हुन्न  फोहोर त्यस्तै ठाउँमा बस्छ  
	खुट्टालाई आकर्षक स्वस्थ र संक्रमणमुक्त राख्न लोसन क्रिम वा उपलब्ध कुनै पनि खाने तेलले नियमित मालिस गर्नु लाभदायक हुन्छ  मालिससँगै पेडिक्योर अर्थात् खुट्टाको सरसफाइसमेत आवश्यक रहेको औंल्याउँदै डा कर्ण भन्छन् कम्तीमा दुई सातामा एक पटक पेडिक्योर गर्नु खुट्टा स्वास्थ्यको लाभदायक हुन्छ  यसको लागि ब्युटिपार्लर नै जानु आवश्यक छैन घरमै अझ राम्ररी गर्न सकिन्छ  
	पेडिक्योर गर्न शरीरले थेग्न सक्ने तातो पानीमा तरल अमोनिया हाइड्रोजन पेरोक्साइड र तरल साबुन मिलाउनुपर्छ  अनि त्यसमा खुट्टा डुबाएर धुनुपर्छ   देखि  मिनेटमा छाला नरम भएपछि कुर्कुच्चा जस्ता भागलाई प्युबिक स्टोन आदिले बिस्तारै रगड्नुपर्छ  यसो गर्दा मृत छाला निस्किएर खुट्टा सफा देखिन्छ  तर छालाको मृत पत्र निकाल्न ढुंगा इँटाको टुक्रा लगायतका घाउ उत्पन्न गर्न सक्ने कडा वस्तुले रगडनु हँुदैन नत्र छालामा संक्रमण हुन सक्छ  
	पैताला र नङ सफा गर्न कुनै पुरानो तर संक्रमणमुक्त टुथब्रससमेत उपयोग गर्न सकिन्छ  पैताला औंला र नङ राम्ररी धोइपखाली गरेपछि सफा कपडाले पुछ्नुपर्छ  खुट्टा सुकेपछि पेट्रोलियम जेली मोइस्चराइजिङ क्रिम वा खाने तेल लगाएर मालिस गर्नुपर्छ  खुट्टाको नङ भने नेल कटरले मिलाएर काट्नुपर्छ  
	डा कर्णका अनुसार पेडिक्योर गर्न तातो पानीमा मिसाउने गरिएको तरल अमोनिया हाइड्रोजन पेरोक्साइड आदि नपाइए फिटकिरी नुन र अलिअलि साबुन मिसाउनुपर्छ  
	कुर्कुच्चा फुट्न नदिन पनि सचेत हुनुपर्छ  त्यसका लागि आधा बाटा मनतातो पानीमा तेल हालेर  मिनेटसम्म खुट्टा डुबाउनुपर्छ  डा कर्णका अनुसार कुर्कुच्चा फुट्ने समस्या भएकाहरूले दिन बिराएर यो प्रक्रिया दोहोर्याउँदा दुईतीन साताभित्रै त्यसबाट मुक्ति पाउन सकिन्छ  यस्तो गर्दा पनि कुर्कुच्चा फुट्ने समस्या समाधान नभए अरू नै रोग लागेको हुन सक्छ  त्यसैले छाला रोग विशेषज्ञकहाँ जानुपर्छ   
	अमेरिकन एकेडमी अफ डर्मेटोलजी एएडी को तथ्यपत्र अनुसार मुख्य रूपमा रिमुभरका माध्यमले नेल पालिस हटाएपछि नङलाई नरम पार्न क्रिम लगाउने गर्नुपर्छ  किनभने धेरैजसो नेल पालिस रिमुभरमा रसायन हुन्छ जसले नङलाई कडा बनाउँछ  यस्तै संक्रमणबाट जोगिन नङमुनिको भाग क्युटिकल्स लाई कहिल्यै काट्नु वा भित्र ठेल्ने गर्नु हुन्न  त्यस्तो गर्नैपरे नुहाएपछि बिस्तारैबिस्तारै गर्नुपर्छ   
	खुट्टाको रौं हटाउनुपर्ने भए पेडिक्योरपछि मात्र त्यस्तो गर्न एएडीले सुझाव दिएको छ  पेडिक्योर गर्नुभन्दा  घन्टाअघिसम्म खुट्टाको रौं खौरनु वा कुनै उपायले हटाउनु हुँदैन  यसो  
	नगर्दा पेडिक्योरका कारण संक्रमणको सम्भावना बढ्छ   
	पेडिक्योर घरमा नभई ब्युटिपार्लरमा गर्ने भए अझ बढी सावधानी अत्यावश्यक हुन्छ  एएडीको तथ्यपत्र अनुसार ब्युटिसियनले एक जनालाई पेडिक्योर गरेपछि अर्कोलाई गर्दा आपनो हात साबुनपानीले धुनुका साथै यो प्रक्रियामा उपयोग गरिने सबै सामग्री निर्मलीकरण गर्नैपर्छ   
	डा कर्णका अनुसार ब्युटिपार्लरमा नियमित रूपमा पेडिक्योर गराउनेहरूले संक्रमणको जोखिमबाट जोगिन सम्भव भएसम्म यसमा उपयोग गरिने उपकरण आफैंले किनेर राख्ने र त्यसैलाई लिएर पार्लर जानु राम्रो हुन्छ   
	खुट्टालाई माया गरौं  
	 खुट्टा दिनहुँ साबुनपानीले धुने गरौँ 
	 जुत्ता लगाउनुभन्दा अघि खुट्टा सुक्खा बनाऔँ 
	 टाइट जुत्ता लगाऔँ  
	 सफा मोजा लगाउने गरौँ  
	 धेरै समयसम्म बसेपछि केही समय हिँड्ने गरौँ ताकि खुट्टामा रक्तसञ्चार बढोस्  
	 उपरखुट्टी लगाउँदा बेलाबेला खुट्टा बदल्ने गरौँ  
	 
	 
	 
	 
"
