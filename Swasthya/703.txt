अनुभव किन झर्किन्छन् नर्सहरू "तपाईं कुनै अस्वस्थ्यताका कारण अस्पतालमा भर्ना हुन जाँदै हुनुहुन्छ  सतर्क रहनुहोस् नर्सले साफी गालीगलौज गर्दा पनि धैर्यधारण र सहन गर्ने कोसिस गर्नुहोला  अन्यथा चेकजाँचमा तलमाथि हुनसक्ला  आजकाल स्वास्थ्य संस्थाहरूमा यही नै भइरहेको छ ""
	 
	 अजयकुमार साह 
	त्रियुगा नगरपालिका  गाईघाट उदयपुर 
	 
	तपाईं कुनै अस्वस्थ्यताका कारण अस्पतालमा भर्ना हुन जाँदै हुनुहुन्छ  सतर्क रहनुहोस् नर्सले साफी गालीगलौज गर्दा पनि धैर्यधारण र सहन गर्ने कोसिस गर्नुहोला  अन्यथा चेकजाँचमा तलमाथि हुनसक्ला  आजकाल स्वास्थ्य संस्थाहरूमा यही नै भइरहेको छ  भनिन्छ नर्स यानि कि सिस्टर भन्नाले स्वास्थ्यको भाषामा बिरामीको सबैभन्दा नजिकको केयरटेकर हो र यसै मान्यतालाई आधार बनाएर अहिलेसम्म सिस्टरहरूलाई सम्मान गर्नुका साथै स्वास्थ्य उपचारका लागि उनीहरूमाथि विश्वाससमेत गरिन्छ  तर आजकाल खै के भइरहेको छ स्वास्थ्य संस्थाहरूमा   
	तपाई सबैले प्रत्यक्ष अनुभव गरेको कुरा हो  आजकाल अधिकांश स्वास्थ्य संस्थामा उपचारका लागि जाँदा सिस्टरहरूले हेरचाह वा हँसिलो अनुहारमा सान्त्वना दिनुभन्दा हकार्ने काम बढी गरिरहेको पाइन्छ  तपाईं वा तपाईंका बिरामीलाई स्लाइन पानी चढाइरहेको छ  बोतलबाट थोपाथोपा चुहिरहेको पानी सकिन लाग्यो छेउछाउमा नर्स छैनन्   
	तपाइर्ं आत्तिनुहुन्छ तपाईं नर्सले खबर पाउनेबित्तिकै झट्ट आएर बिरामीलाई हेर्छ र समस्याको समाधानमा लागि पर्लान् भन्ने कल्पना गरेर नर्सलाई खबर गर्न दौडिनुहुन्छ तर तपाईंको कानमा एक्कासि गाली बर्सेपछि तीन छक्क पर्नुहुन्छ  उसलाई पनि थर्काउँ भने बिरामीलाई तलमाथि गर्ला भन्ने डर नकराउँ भने व्यहोरा त्यस्तो छ   
	सिस्टर स्लाइन पानी सकिन लागेको छ अलि छिटो हेर्नुपर्यो कति कचकच गर्नसकेको होला छिनछिनमा दिमाग खाइसक्यो यो मान्छेले उत्ता बाहिर गएर बस्नु पर्दैन ह्या कराको छ कराको छ  सिस्टर यो औषधी दिनमा कतिपटक खाने अरे होइन कतिचोटि भन्नुपर्छ कान छैन कि क्या हो कस्तो अनपढ मान्छेजस्तो गरेको  ल जानुस् जतिचोटि खाए पनि खानु आजकाल स्वास्थ्य संस्थामा एकछिन नियाल्नुभो भने यी माथिका डाइलग प्रशस्त सुन्न पाइन्छ  अनि कसरी बिरामीको उपचार राम्रोसँग हुँदै छ भन्ने विश्वास लाग्छ त सर्वसाधारणलाई   
	स्वास्थ्य संस्थामा मनोवैज्ञानिक तवरले बिरामीको आधा समस्या समाधान हुनुपर्छ भन्ने मान्यता राखिएको छ  डक्टर वा नर्सको प्रस्तुतिले बिरामीको अवस्थालाई धेरै फरक पारिरहेको हुन्छ भन्ने कुरा मनोवैज्ञानिकहरूले नै भन्ने गरेका छन्  नर्स वा डाक्टरले आफ्नो अध्ययनको क्रममा सिक्ने कुरा पनि यिनै हुन्  तर आजकाल अधिकांश नर्स र डाक्टरहरूको अनुहार नै रिसाएको जस्तो बोल्न पनि पैसा लाग्ला जस्तो पारेपछि बिरामीहरू त्यति खेरै निराश भइसकेका हुन्छन् अनि कसरी उनीहरूमाथि भरोसा गरुन् त  बिरामीलाई हँसिलो मुद्रामा पनि त सम्झाउन सकिन्छ नबुझेको कुरा झर्को नमानिकन भन्दा केही बिगि्रने त होइन नि  यसतर्फ नर्सहरू उत्पादन गर्ने संस्थाहरूले एकपटक सोच्ने कि   
	
"
