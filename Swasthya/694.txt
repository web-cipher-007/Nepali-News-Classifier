मौसम कोल्ड क्रिम र मोइस्चराइजरको"जाडो याममा छाला रुखो हुनु सुक्खा वा फुस्रो देखिनु सामान्य हो  छाल कालो वा गोरो तैलीय वा शुष्क जस्तोसुकै भए पनि जाडोको असर सबै किसिमको छालामा देखिने गर्छ  ""
	जाडो याममा छाला रुखो हुनु सुक्खा वा फुस्रो देखिनु सामान्य हो  छाल कालो वा गोरो तैलीय वा शुष्क जस्तोसुकै भए पनि जाडोको असर सबै किसिमको छालामा देखिने गर्छ  यो मौसमको प्रभावले छालाले आफ्नो प्राकृतिक आर्दता गुमाउँदै जान्छ र फुस्रो देखिन थाल्छ  जाडो याममा धेरैजसोलाई छाला चिलाउने बिमिरा निस्किने समस्यासमेत हुने गर्छ  
	विज्ञहरूका अनुसार यस्तो नहोस् भन्नका लागि एउटा मात्रै उपाय छ र त्यो हो छालाको आर्द्रता फर्काउनु अर्थात् मोइस्चर फर्काउनु हो  यसका लागि पहिले पहिले छालामा तेल नौनी वा घ्यू आदि लगाइन्थ्यो मालिस गरिन्थ्यो  अचेल रेडिमेड मोइस्चराइजर उपयोग गरिन्छ  मोइस्चराइजर छालाले गुमाएको मोइस्चरलाई फर्काउँछ र बढी नोक्सान हुनबाट जोगाउँछ धुलिखेल अस्पतालका छाला रोग तथा सौन्दर्य विशेषज्ञ डा धर्मेन्द्र कर्ण भन्छन् राम्रो मोइस्चराइजरले आर्द्रतासँगै नयाँ तन्तुलाई उत्पन्न गर्न समेत सघाउँछ   
	परम्परागत रूपमा छालाको सुक्खापन कम गर्न मोइस्चराइजरको उपयोग गरिन्छ  मोइस्चराइजरले सुक्खा छालाको उपचार गर्छ  यति मात्र नभई यसले संवेदनशील छालालाई जोगाउँछ छालाको  
	रंग र प्रकृतिमा सुधार ल्याउँछ र अनुहारको दोष लुकाउँछ  
	मौसम धेरै चिसो या तातो भएका बेला छालाको आर्दतामा कमी आउन थाल्छ  स्थिति त्यति खेर अझ बिग्रिन्छ जब कोठामा हिटर मकल लगायतका न्यानो पार्ने उपकरणको उपयोग भएको हुन्छ  हिटर वा मकल बाल्दा कोठाभित्रको वातावरणको आर्द्रता पूर्ण रूपमा समाप्त हुन्छ  निरन्तर न्यानो वा चिसो हावाको प्रवाहले गर्दा छालामा जलन उत्पन्न हुन्छ  त्यस्तो नहोस् भन्नका लागि छालालाई ओसिलो बनाउनुपर्छ  अर्थात् प्राकृतिक वा कृत्रिम मोइस्चराइजरको उपयोग गर्नुपर्छ   
	विज्ञहरूका अनुसार जाडोमा चिसोले गर्दा छालाभित्र रगतको सञ्चार मन्द भएर शरीरको तापक्रम समेत कम हुन्छ  यस्तो अवस्थामा छालाले तैलीय पदार्थ सिवम को उत्पादन कम गर्न थाल्छ  सिवम एक प्रकारको तैलीय पदार्थ हो  यसबाहेक आर्द्रताको कमी समेत छाला रुखो हुने प्रमुख कारणमध्ये एक हो   
	सिवमको काम छालालाई नरम र चम्किलो बनाउनु हो  जाडो याममा शरीरको तापक्रम कम हुने भएकाले सिवम बाक्लो हुन्छ र छालाको बाहिरी सतहसम्म आउन पाउँदैन  यही कारण छाला सुक्खा हुन्छ  तैलीयको दाँजोमा शुष्क छालामा मौसमको बढी दुष्प्रभाव पर्छ  किनभने यस्तो किसिमको छालामा तेलको मात्रा निकै कम हुने गर्छ  सुक्खा छाला भएकाहरूले सामान्य मोइस्चराइजर र तैलीय छाला भएकाहरूले ओयल फ्री मोइस्चराइजर उपयोग गर्नु राम्रो हुन्छ डा कर्णको सुझाव छ   
	अमेरिकन एकेडेमी अफ डर्मेटोलजी एएडी को तथ्यपत्र अनुसार जाडो याममा नुहाएको तीन मिनेटभित्रै शरीरमा मोइस्चराइजर लगाइसक्नुपर्छ   
	उसो त शरीरमा तोरी जैतुन नरिवल आदिको तेल मालिस गर्नाले पनि छाला नरम भइरहन्छ  नरिवल तेल परम्परागत रूपमा राम्रो मोइस्चराइजर हो  केही थोपा नरिवल तेलमा केही थोपा पानी मिसाएर अनुहारमा लगाउँदा पनि राम्रै हुन्छ  
	बाहिरबाट घर आइसकेपछि हातखुट्टा अनुहार धोएर बडी लोसन लगाउँदा पनि छाला नरमै रहिरहन्छ  यस्तै हात धोएपिच्छे क्रिम लगाउन बिर्सनु हुन्न  यसले हातको आर्द्रतालाई कायमै राख्छ  अचेल सहरबजारमा तेल मालिस गर्ने चलन घट्दै गएको छ  त्यसैले नुहाउनअघि कुनै बडी आयल लगाउन सकिन्छ  एएडीका अनुसार यसरी नहाएपछि शरीर रगडेर पुछनु चाहिँ हुन्न  तौलिया दलदाल गर्दा छालाको आर्द्रता र प्राकृतिक तेल दुवै बाहिर निस्किन्छ अनि छाला सुक्खा हुन थाल्छ   
	त्यस्तै ओठलाई फुस्रो हुन नदिन लिप वाम चिपिस्टिक वा पेट्रोलियम जेली दिनहुँ लगाउनुपर्छ  घरबाहिर निस्कनुपर्दा यसको उपयोग अपरिहार्य हुन्छ   
	यति सावधानी अपनाउँदाअपनाउँदै पनि चिसोले तपाईंको छालालाई नोक्सानी पुर्याइरहेकै भए छाला रोग विशेषज्ञकहाँ जानु आवश्यक हुन्छ  किनकि सुक्खा छाला एक्जिमाको संकेतसमेत हुन सक्छ  
	कस्तो छालामा कुन मोइस्चराइजर सामान्य छाला न धेरै सुक्खा न त तैलीय हुन्छ  यस्तो छालामा प्राकृतिक आर्द्रताको सन्तुलन कायम गर्नलाई वाटर बेस्ड पानी आधारित मोइस्चराइजर उपयोग गर्नुपर्छ   
	छाला सुक्खा छ भने आर्द्रता कायम राख्न बाक्लो तेल आधारित ओयल वेस्ड मोइस्चराइजर उपयोग गर्नु राम्रो हुन्छ  फुस्रो छालामा पेट्रोलियम आधारित उत्पादन उपयुक्त हुन्छ   
	तैलीय छाला भएकाहरूलाई डन्डिफोरले निकै दुःख दिने गर्छ  यस्तो किसिमको छालालाई समेत मोइस्चरको आवश्यकता हुने गर्छ  तैलीय छाला भएकाहरूले खास गरी छालाको स्याहार गर्ने क्रिम वा लोसन लगाएपछि मोइस्चराइजर लगाउनुपर्छ  तैलीय छालाका लागि पानी आधारित मोइस्चराइजर प्रयोग गर्नुपर्छ जसको लेबलमा ननकमेडोजेनिक लेखिएको हुनुपर्छ  ननकमेडोजेनिक लेख्नुको अर्थ सम्बन्धित मोइस्चराइजरको उपयोगले छालाको छिद्र बन्द हुँदैन भन्ने हो   
	सिंवेदनशील छालामा रातो हुने चिलाउने दाग देखिने हुन्छ  संवेदनशील छाला भएकाहरूले एसिड एलर्जी उत्पन्न गर्ने सामग्री भएको मोइस्चराइजर उपयोग गर्नु हुँदैन  मिठो बास्ना आउने मोइस्चराइजरको उपयोगबाट पनि त्यस्ता व्यक्तिहरूले जोगिने गर्नुपर्छ   
	 
"
