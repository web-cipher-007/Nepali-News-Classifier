पहाडमा समेत कालाजारु"मधेसका  जिल्लामा देखिँदै आएको कालाजार अब पहाड उक्लेको छ  यो रोगले हालसम्म झापा मोरङ  सुनसरी सप्तरी सिरहा महोत्तरी धनुषा सर्लाही रौतहट बारा र उदयपुरका बासिन्दालाई दुःख दिँदै आएको  थियो ""
	मधेसका  जिल्लामा देखिँदै आएको कालाजार अब पहाड उक्लेको छ  यो रोगले हालसम्म झापा मोरङ सुनसरी सप्तरी सिरहा महोत्तरी धनुषा सर्लाही रौतहट बारा र उदयपुरका बासिन्दालाई दुःख दिँदै आएको थियो  एपिडिमियोलजी तथा रोग नियन्त्रण महाशाखाका अनुसार केही समययता सुदूरपश्चिमको अछाम मध्यपश्चिमको दैलेख पश्चिमको पाल्पा पूर्वका खोटाङ र ओखलढुंगा लगायत जिल्लामा समेत कालाजारका बिरामी पाइएको छ   
	केही वर्षअघि तराई क्षेत्रमा कालाजारको निकै प्रकोप थियो  बीचमा कम भएको थियो  यो संक्रमण हाल पुनः बढ््दो छ  काठमाडौं उपत्यकामा पनि  टेकुको सहिद शुक्रराज ट्रोपिकल तथा सरुवा रोग अस्पतालमा कालाजारका तीन बिरामी भर्ना छन््  टेकु अस्पतालमा  महिनायता यस्ता थुप्रै बिरामी मधेसका स्वास्थ्य निकायहरूबाट रेफर गरिएका छन्   
	कालाजार पहिले सीमावर्ती नेपाली सहरमा देखिने गरिए पनि हाल कोसीको कोरिडोरबाट पहाडतर्फ पुगेको छ महाशाखाका निर्देशक डा बाबुराम मरासिनी भन्छन् पहिले राजमार्ग छेउछाउमा केन्दि्रत थियो  अब पहाडतिर समेत गयो  
	विश्व स्वास्थ्य संगठन डब्लूएचओ का अनुसार कालाजारका वर्षेनि दुई लाखदेखि चार लाखसम्म नयाँ केश पाइने गरेका छन््  जलवायु परिवर्तन ग्लोबल वार्मिङ ले गर्दा यो रोग पहाडी जिल्लामा समेत फैलिन थालेको विज्ञहरूको ठम्याइ छ   
	हामीकहाँ आउने बिरामीमध्ये करिब एक तिहाइलाई कालाजारले पुनः छोएपछि ल्याइएको हुन्छ टेकु अस्पतालका डा राजेश साह भन्छन् कालाजारको औषधि मिल्टिफोसिन खानेहरूमै प्रायः यो रोग दोहोरिने गरेको पाइएको छ  
	कालाजार एक प्रकारको भुसुना स्यान्ड फ्लाई ले टोकेर हुने सरुवा रोग हो  रोगीलाई टोकेको भुसुनाले स्वस्थ व्यक्तिमा यो रोग सार्ने गर्छ  तराईमा यस्ताखाले भुसुनाहरू गोबरमाटोले लिपेर ओसिलो भएको घरको भित्ताका चिरा र प्वालहरूमा बस्ने गर्छन्  गाईभैंसीको गोठ फोहोरमैला थुपि्रएको ठाउँ दाउरा राख्ने ठाउँ मुसाको दुलो आदिमा यस्तो भुसुनाले फुल पार्छ   
	लिस्मानियाबाट संक्रमित पोथी भुसुनाद्वारा मान्छेमा सर्ने रोग कालाजार हो  यसको लक्षण भुसुनाले टोकेको एकदे खि चार महिनाभित्र देखिन्छ  कसैकसैमा त यो रोगको लक्षण संक्रमण भएको  दिनदेखि  वर्षसम्म पनि दे खिन सक्ने डा साह बताउँछन्   
	यो बिस्तारै फैलिने रोग हो  विश्वमा औलोपछि सबैभन्दा बढी मृत्यु कालाजारले हुन्छ  कालाजारको परजीविले शरीरका थुप्रै महत्त्वपूर्ण अंगलाई प्रभावित गर्छ  तर यसको सबैभन्दा बढी असर कलेजो र फियोमा पर्छ   
	यो रोग सार्ने भुसुना नौ फिटभन्दा माथि उक्लन सक्दैन  यसैले सम्भव भएसम्म माथिल्लो तलामा सुत्दा वा मचान बनाएर सुत्दा यो रोगको संक्रमणबाट जोगिन सकिन्छ   
	कालाजारको उपचारमा पहिले एक महिनाजति समय लाग्ने गरे पनि हाल नयाँ उपचार विधि अन्तर्गत दस दिनभित्रै निको हुने डा मरासिनी बताउँछन्   
	कालाजारको उपचारमा पैसा लाग्दै औषधि परीक्षण र अस्पताल बस्नुपरे कुनै शुल्क लाग्दैन उनी भन्छन्् सरकारको कार्यक्रम सञ्चालित जिल्लाहरूमा कालाजारबाट संक्रमितहरूले स्वास्थ्य संस्थाबाट एक हजार रुपैयाँ यातायात खर्च र विषादी उपचारित एउटा झुलसमेत निःशुल्क पाइन्छ  
	 
	 
	कालाजारका मुख्य लक्षण 
	 दुई साताभन्दा बढी समयसम्म निरन्तर ज्वरो आउनु 
	 तौल घट्नु थाक्नु खानामा रुचि नहुनु 
	 रगतको कमी हुनु 
	 फियो बढेको भेटिनु 
	 छालाको रंग गाढा कालो हुँदै जानु  
	 औंलो रोगको उपचार गर्दासमेत सुधार नहुनु  
	 
	बचाउ 
	 घर छेउछाउ सफा राख्नुपर्छ 
	 सुत्दा झुल प्रयोग गर्नुपर्छ  
	 साँझपख घरबाहिर बस्दा हातखुट्टा छोपिने लुगा लगाउनुपर्छ  
	 घर र गोठका भित्ताका प्वाल र चिराहरू राम्ररी टाल्नुपर्छ  
	 गोठ सकेसम्म घरभन्दा टाढा बनाउनुपर्छ  
	 
"
