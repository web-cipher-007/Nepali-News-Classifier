उपचारमा संलग्न चिकित्सक नै छानबिनमा सिद्धार्थ बाल तथा महिला अस्पताल आम्दाले उपचाररत शिशुको सट्टा अभिभावकलाई मृत नाबालिका दिएको घटना छानबिन गर्न बनेको समितिमाथि पीडित पक्षले आपत्ति जनाएका छन्  "
	सिद्धार्थ बाल तथा महिला अस्पताल आम्दाले उपचाररत शिशुको सट्टा अभिभावकलाई मृत नाबालिका दिएको घटना छानबिन गर्न बनेको समितिमाथि पीडित पक्षले आपत्ति जनाएका छन्  अस्पतालले उपचारमा संलग्न डा सन्तोष पोखरेललाई छानबिन समितिमा राख्दा पीडित तथा स्थानीयवासीले मानेका छैनन्  यही कारण घटना अनुसन्धानका लागि समितिको बिहीबारका लागि तोकिएको बैठक बस्न सकेन  पीडित पक्षबाट राखिएका रामप्रसाद हरिजन सहभागी नभएपछि बैठक बस्न नसकेको हो  
	समिति संयोजक रामबहादुर कार्कीले भने उपचारमै संलग्न समिति सदस्य बनेकाबारे पछिल्लो समयमा मात्रै थाहा पाएको बताए  यसबारे अस्पताल निर्देशक डा विनोद पराजुलीसँग स्पष्टीकरण लिएर प्रक्रिया अघि बढाउने उनले बताए  उपचारमा संलग्न युनिटकै प्रमुख डा पोखरेल समितिमा बस्नु आपत्तिजनक छ उनले शुक्रबार साँझ कान्तिपुरसित भने म तुरुन्त अस्पतालका मेसुलाई भनेर अगाडि बढ्छु  एनआईसीयूमा बुधबार भर्ना गरिएका विद्या हरिजनका शिशुलाई डा पोखरेल नेतृत्वमा उपचार गरिएको थियो  उनले साँझ  बजे र अन्तिमपटक राति  बजे पनि शिशुको निरीक्षण गरेका थिए  
	अस्पताल निर्देशक पराजुलीले भने छानबिन समितिमा अस्पतालबाट एक जना बस्नुपर्ने सुझाव आएपछि पोखरेललाई राखेको बताए  उनले उपचारमै संलग्न व्यक्ति समितिमा भए पनि अनुसन्धानमा प्रभाव नपर्ने बताए  अस्पतालबाट एक जना बस्नुपर्छ भन्ने कुरा भयो  तर डाक्टर बस्ने नबस्नेबारे केही कुरा भएन उनले भने पोखरेलका कारण असर पर्नेबारे सोचिएन  उनले गल्ती भएकाले घटनाबारे अनुसन्धान गर्न छानबिन समिति बनेको र यसको सुझाव पालना गर्ने बताए  
	भीम अस्पताल भैरहवामा बुधबार गोनाहाकी विद्या हरिजनले जन्माएको शिशु नरोएपछि बाबु कन्हैयालगायतले उपचारका लागि आम्दा अस्पताल ल्याएका थिए  उक्त बच्चाको सट्टा गुल्मी नयाँगाउँकी कमला गौतमकी  दिनकी नाबालिका राति करिब पौने  बजे अस्पतालले मरेको भन्दै उनीहरूको जिम्मा लगाएको थियो  शोकाकुल परिवारले शव घरमा लगेर अर्को दिन बिहान सतगत गर्ने क्रममा मात्रै छोरी भएको थाहा पाएपछि अस्पतालमा खबर गरेका थिए  सुरुमा झूटो भनेर हप्काएकामा भीम अस्पतालको रेकर्ड देखाएपछि मात्र उपचारमा संलग्न चिकित्सक र नर्सहरूबाट गल्ती भएको स्वीकारेको थियो  अस्पतालले नाबालकको निःशुल्क उपचार सहित घटनाको छानबिनका लागि समिति बनाएको थियो   
	नाबालकको उक्त अस्पतालको एनआईसीयूमै उपचार भइरहेको छ  बालकको अवस्था गम्भीर रहेको अस्पताल स्रोतले जनाएको छ  साटिएका बच्चाका बाबु कन्हैया हरिजनले शिशुको अवस्था सामान्य छ भनेका चिकित्सकले साटिएको घटना सार्वजनिक भएपछि गम्भीर बताउन थालेको जनाए  आम्दामा रहेका उनले भने सुरुमै बच्चा मर्यो भनेर पीडा दिए  अब मेरो छोराले उपचार नपाएर कुनै पीडा खेप्नु नपरोस्   
	 
"
