एनेस्थेसियाकर्मीको सजगता"विज्ञानको विकाससँगै प्रत्येक कालखण्डमा उब्जने सदावहार विवादित विषय विज्ञान वरदान कि अभिषाप भन्ने विषय आज पनि ज्वलन्त रूपमा उब्जेको छ  शल्यक्रिया सफल हुँदा यसलाई वरदान चिकित्सक देवता अनि असफल हुँदा दानवसँग तुलना गर्ने प्रवृत्ति हाम्रो समाजमा बढ्दो छ  ""
	विज्ञानको विकाससँगै प्रत्येक कालखण्डमा उब्जने सदावहार विवादित विषय विज्ञान वरदान कि अभिषाप भन्ने विषय आज पनि ज्वलन्त रूपमा उब्जेको छ  विज्ञानले आफ्नो अनुकूल नतिजा र जीवन सहज बनाउँदा वरदानको रूपमा हेरिने अनि खराब असर विध्वंस हुँदा अभिषापको रूपमा दोषारोपण गर्ने सन्दर्भ मानवीय सोच र प्रवृत्ति नेपालमा केही वर्षयता शल्यक्रिया र त्यसबाट हुने नतिजासँग पनि गाँसिएको विषय हो  शल्यक्रिया सफल हुँदा यसलाई वरदान चिकित्सक देवता अनि असफल हुँदा दानवसँग तुलना गर्ने प्रवृत्ति हाम्रो समाजमा बढ्दो छ  स्वास्थ्यसँग सम्बन्धित दुर्घटनामा वैज्ञानिक कानुनी छानबिन नभई अनुचित क्षतिपूर्तिको माग गर्ने गैरकानुनी प्रवृत्तिको सुरुवात भएको छ  यस सन्दर्भमा शल्यक्रिया गर्दा आवश्यक पर्ने एनेस्थेसियाको भूमिका सुरक्षा जनचेतना आधुनिक चिकित्सा विज्ञानमा अत्यन्तै संवेदनशील र महत्त्वपूर्ण हुन्छ   
	नेपालमा शल्यक्रियाबाट हुने दुर्घटना एवं मृत्युको संस्थागत वैज्ञानिक तथ्यांक प्रकाशित नभए पनि विश्वका अन्य देशका तथ्यांकहरूसँग मोटामोटी रूपमा दाँज्न सकिन्छ  विश्वमा एनेस्थेसियासँग सम्बन्धित मृत्युको तथ्यांक खोतल्दा एक लाख शल्यक्रियामा एक जनाको मृत्यु भएको पाइन्छ  तर उच्च जोखिमका बिरामीहरू र जटिल शल्यक्रियाहरूमा मृत्यु पाँचदेखि दस गुणा बढी हुने गर्छ  आधुनिक चिकित्साशास्त्रको चरम उन्नतिसँगै कानुनी राज्य उपभोक्ताको अधिकारको सम्मान रक्षा गर्ने दायित्व बोकेका एनेस्थेसिया विशेषज्ञहरू सदैव सजग रहनुपर्छ  आफ्नो विषयसँग अभ्यस्त हुँदै उच्चस्तरको अध्ययन सीप तालिम हासिल गर्नुपर्छ   
	एनेस्थेसियाको मुख्य कडी भनेको बिरामी शल्यक्रिया शल्यक्रियाअघि र पछिको समय शल्यक्रिया कक्षको वातावरण हो  यी आपसमा गाँसिएका पक्षहरूलाई सावधानीपूर्वक सन्तुलनमा राख्दै योजना र कार्यविधि तयार गर्नुपर्छ  एनेस्थेसियाको क्षेत्रमा विश्वस्तरीय लामो समयको अनुसन्धानबाट प्रतिपादित भएका मान्यताहरू मार्गनिर्देशनहरू कार्यविधिलाई सम्भव भएसम्म अपनाउनुपर्छ साथै एनेस्थेसियासँग सम्बन्धित दुर्घटना मृत्युका कारणहरूको अभिलेख राख्ने नेपाल एनेस्थेसिया समाज मा छलफल गराउने संस्कृतिको विकासले निश्चय नै फलदायी र भविष्यमा पुनः दुर्घटना हुनबाट जोगिन सकिन्छ   
	कतिपय अवस्था जस्तै उच्च जोखिम भएका बिरामीहरूमा गरिने अत्यन्तै जटिल शल्यक्रियाहरूमा समस्या दुर्घटना हुनु स्वाभाविक हो जुन कुरा बिरामी र तिनका आफन्तहरूले बुझ्नुपर्छ साथै चिकित्सकले पनि समयमै सत्यतथ्यको जानकारी र त्यसअनुरूपको परामर्श प्रदान गर्नुपर्छ  मुटु फोक्सो मृगौलाजस्ता प्रमुख अंगहरू खराब भएका बच्चाहरू अशक्त वृद्घहरूको शल्यक्रियामा जोखिम बढी हुन्छ  एनेस्थेसियासँग सम्बन्धित दुर्घटनाहरू सर्सर्ती केलाउँदा निम्नलिखित कारणहरू मुख्य रूपमा देखा पर्छन्ः  
	 शल्यक्रियाअघिको बिरामीको अवस्थाको उचित मूल्यांकन नहनु   
	श्वासप्रश्वास प्रक्रियाको मूल्यांकन उचित तयारी र पुनः स्थान समयमै नहुनु   
	 सही विधि औषधिको प्रयोग नगर्नु   
	शल्यक्रिया र त्यसपछिको अवधिभर निरन्तर अवलोकन नहुनु   
	शल्यक्रिया समाप्त भएपछिको अवस्था निकै महत्त्वपूर्ण छ जसमा निरन्तर निगरानी कार्ययोजना र हेरचाहको आवश्यकता पर्छ  सेवाप्रदायक समूहका सदस्यहरूको आपसी तालमेल अवस्थाको सही मूल्यांकन निर्णय लिन सक्ने नेतृत्व समूहगत कार्य गर्ने संस्कृतिजस्ता मानवीय तत्त्वहरू वा मानवीय त्रुटिहरू को सुधारले गर्दा पनि सुरक्षित एनेस्थेसिया सेवा दिन सकिन्छ  यसका लागि हामीले अस्पतालमा सुरक्षित कार्य संस्कार को विकास गर्नु आवश्यक हुन्छ  जसमा समूहका प्रत्येक पक्षहरूबीच उचित तालमेल समूहगत कार्यशैली सूचना आदानप्रदान गर्ने सही बिरामीको सही अंगको शल्यक्रिया भए नभएको जाँच एवं अभिलेख राख्ने बिरामीको अवस्थाको टिपोट समय क्रमअनुसार विस्तृत रूपमा राख्नेजस्ता असल संस्कृतिको विकास एवं अभ्यास गर्नुपर्छ   
	निःसन्देह नेपालजस्तो जनशक्ति स्रोतसाधन उपकरण औषधिहरूको अभाव भएको परिवेशमा सुरक्षित सेवा पुर्याउनु जटिल र जोखिमपूर्ण काम हो  तर पनि सुरक्षित शल्यक्रियाले जीवन जोगाउँछ भन्ने मूल मन्त्रलाई मनन गर्दै शल्यचिकित्सक र एनेस्थेसिया चिकित्सकले आपसी हातेमालो गर्दै अगाडि बढेमा सुरक्षित सेवा असम्भव भने छैन  इतिहासबाट अनुभव लिई वर्तमानमा आफ्नो कर्तव्य अनुसन्धान जिम्मेवारी इमानदारीसाथ निर्वाह गर्ने अनि भविष्यको योजना क्षेत्र विस्तार जनवकालत गर्दै जानु नेपालमा रहेका एनेस्थेसियाका चिकित्सकको काम हो  यी सबै पक्षलाई ध्यान पुर्याई परिष्कृत सन्तुलित र सुरक्षित एनेस्थेसिया सेवा प्रदान गर्न सकेमा चिकित्सा विज्ञान निश्चय नै वरदान सावित हुनेछ   
	
"
