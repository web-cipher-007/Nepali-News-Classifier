 स्लिम भएपछि पनि मोटाइन्छ"एकपटक तौल कम गरेपछि शरीरको अवस्था सधैंभरि त्यस्तै रहँदैन  कतिपय समय बडो मिहिनेतले शारीरिक तौल कम गरेकाहरू पुनः मोटोपनाको सिकार हुने गरेका छन्  नयाँ अध्ययनको दाबीअनुसार यसो हुनुको पछाडि पेट र मस्तिष्कबीचको सम्पर्क टुट्नु हो  ""
	एकपटक तौल कम गरेपछि शरीरको अवस्था सधैंभरि त्यस्तै रहँदैन  कतिपय समय बडो मिहिनेतले शारीरिक तौल कम गरेकाहरू पुनः मोटोपनाको सिकार हुने गरेका छन्  नयाँ अध्ययनको दाबीअनुसार यसो हुनुको पछाडि पेट र मस्तिष्कबीचको सम्पर्क टुट्नु हो   
	यो अनुसन्धान एडिलेट युनिभर्सिटीका अनुसन्धानकर्ताहरूले गरेका हुन्  अनुसन्धानकर्ताहरूको दाबीअनुसार पेट भरिएको भए पनि यसमा भएको एउटा नसाले मस्तिष्कमा सन्देश पठाउने गर्छ  बढी बोसो वा चिल्लो भएको खाना खानाले पेटमा भएको नसाको संवेदनशीलता कमजोर हुन्छ  यसले गर्दा यो नसाले मस्तिष्कलाई पेट भरेको सन्देश दिन सक्दैन  यसैले आवश्यकताभन्दा बढी खाना खाइन्छ र तौलको वृद्घि हुन्छ   
	शरीरको तौल कम गरेपछि धेरैजसो व्यक्ति पुनः बोसोचिल्लोयुक्त आहार लिन थाल्छन्  यसले गर्दा पेट र मस्तिष्कबीचको सम्पर्क टुट्छ र तौल पुनः बढ्न थाल्छ   
	यो अध्ययनका प्रमुख अनुसन्धानकर्ता अमान्डा पेजका अनुसार खानपान नियन्त्रित गरे पनि पेटको नसा पुनः सामान्य कार्यशैलीमा र्फकंदैन   
	अध्ययनअनुसार यही कारणले गर्दा कम भएको तौल बढेपछि पुनः त्यसलाई घटाउनमा धेरै प्रयास गर्नुपर्छ  शरीरमा भएको लेप्टिन नामक हार्मोनले मनुष्यको खानपानको प्रक्रियालाई नियन्त्रित गर्छ  तौल कम भएपछि पुनः बढ्दा यसले पनि पेटको नसाको संवेदनशीलतालाई परिवर्तित गर्छ  यसले गर्दा मस्तिष्कलाई कम खाने सन्देश प्राप्त हुँदैन   
	अध्ययनअनुसार पेटको तन्त्रिका र लेप्टिनको कार्यप्रणालीले यो तय हुन्छ बढी तौल भएकाहरूले पेट भरिएको अनुभूति पाउन बढी खानुपर्ने आवश्यकता किन हुन्छ   
	 
"
