बिरामी तान्न विज्ञापननिजी क्लिनिक र औषधि पसलेहरूले चिकित्सक र प्रयोगशालाको व्यापक प्रचार गर्दै आएका छन्  त्यसमा आकर्षित हुने बिरामीले गुणस्तरीय सेवा भने पाउँदैनन्  क्लिनिकपसलको विज्ञापन गरिनु आचारसंहिताविपरीत हो "
	निजी क्लिनिक र औषधि पसलेहरूले चिकित्सक र प्रयोगशालाको व्यापक प्रचार गर्दै आएका छन्  त्यसमा आकषिर्त हुने बिरामीले गुणस्तरीय सेवा भने पाउँदैनन्  चिकित्सकको नाम भजाएर आफ्नो क्लिनिकपसलको विज्ञापन गरिनु आचारसंहिताविपरीत हो  तर नियामक निकाय यसलाई रोक्नेतर्फ सचेत देखिँदैनन्  पर्वतबाट अगन्धर तिवारी पाल्पाबाट माधव अर्याल बागलुङबाट प्रकाश बराल तनहुँबाट पूर्ण बिके र पोखराबाट लालप्रसाद शर्मा लेख्छन्  
	पायल्स पेट छाती मुटु र सुगर रोग विशेषज्ञ यस मेडिकल हलमा आउँदै हुनुहुन्छ  शनिबारका दिन सम्पर्क राख्नुहोला  खासै चर्चामा नरहेका चिकित्सकका नाममा बागलुङको एउटा मेडिकल हलले साता दिनसम्म यस्तो विज्ञापन गर्यो  नेपाल औषधि व्यवसायी संघ पाल्पाका अध्यक्ष रामलाल श्रेष्ठद्वारा सञ्चालित उक्त मेडिकलले प्रयोगशाला र एक्सरे चलाउने स्वीकृति पाएको छैन  अनुगमनका क्रममा अवैध कागजपत्रसमेत भेटिए उनको ल्याबमा  
	तनहुँमा पनि निःशुल्क स्वास्थ्य शिविर सञ्चालन हुनेबारे विज्ञापन स्थानीय एफएममा प्रसारण भयो  त्यसको व्यहोरा थियो माघ  गते शनिबारका दिन गण्डकी अस्पताल पोखराका छाला तथा यौन रोगका वरिष्ठ विशेषज्ञ डाक्टर आउँदै हुनुहुन्छ  सम्बन्धित रोगका बिरामीले समयमै सम्पर्क राखी आफ्नो नाम दर्ता गराई स्वास्थ्य लाभ लिनहुन अनुरोध गरिन्छ  
	यी एकाध उदाहरण मात्रै हुन्  विभिन्न जिल्लामा मेडिकल अफिसरलाई वरिष्ठ र विशेषज्ञ भन्ने तथा काठमाडौं पोखरालगायत सहरका ठूला र नाम चलेका अस्पतालको अनुभव भएको प्रचार गर्दै दूरदराजका बिरामी आकषिर्त गर्ने होड नै देखिएको छ  जब कि कुनै पनि चिकित्सकको नाम र पेसा विद्युतीय सञ्चारमाध्ययमबाट प्रसारण गर्न नपाइने मेडिकल काउन्सिलको आचारसंहितामा स्पष्ट उल्लेख छ  
	साताको एक दिन पुगेर आएजतिका बिरामी जाँचेर चिकित्सकले अनावश्यक भिटामिन औषधि र प्रयोगशाला परीक्षणका लागि सिफारिस गर्छन्  पर्वत देउपुर  का गंगाबहादुर हमाल केही समययता स्थानीय मेडिकलमा नियमित परीक्षण गराउँदै आए पनि रोग निको नभएर हैरान छन्  औषधि खाने बेलासम्म केही निको भएजस्तो हुन्छ हमालले भने खान छोडेपछि उस्तै  मानसिक समस्याका उनले धेरै पैसा सकिसके  रोग निको भए त पैसाको केही थिएन उनले भने डाक्टरले कहिल्यै निको हुँदैन पनि भन्दैनन् बोलाउन पनि छाड्दैनन्  
	ठूला डाक्टर आउने सुनेपछि उपचारका लागि ग्रामीण इलाकाबाट विभिन्न रोगबाट बिरामी विज्ञापन पछ्याउँदै आउँछन्  कम्तीमा  सय चिकित्सक शुल्क तिरेर परीक्षण गराउँछन्  तर  मिनेटमा आवश्यक उपकरण पनि प्रयोग नगरी धमाधम औषधि लेखिदिने गर्दा फलो अप मा पनि समस्या पर्ने गरेको पीडित बताउँछन्  कतिपयले आफूले जँचाएको चिकित्सकको नाम पनि थाहा पाएका हुँदैनन्  एउटा बिरामीलाई पटकपटक बोलाएर शुल्क र औषधि भिडाउने गरेको पीडित बताउँछन्  आफ्नै क्लिनिक तथा अस्पतालमा पनि चिकित्सकले बोलाउने गरेका छन्  ठूला ठाउँका ठूला चिकित्सकले जाँचेको र झोलाभरि औषधि लगेर खाँदा पनि निको नभएको गुनासो यत्रतत्र सुन्न पाइन्छ  कतिपय ठूला चिकित्सकलाई देखाउँदा पनि निको नभएको भन्दै केही बिरामी स्थानीय स्वास्थ्य संस्थामा समेत जाने गरेका छन्  एक ठाउँबाट अर्कोमा जाने चिकित्सकले स्थानीय स्वास्थ्य संस्थासँग समन्वय गर्नुपर्ने भए पनि त्यसो गर्दैनन्  सम्बन्धित रोगमा विशेषज्ञता हासिल गरेको बिरामी मात्र हेर्नुपर्ने भए पनि कतिपय चिकित्सकले पाए भेट्टाएसम्म सबै बिरामी हेर्ने गुनासो छ तर कसैले अनुगमन गरेको छैन  यस्तो समस्या पोखरामा पनि छ  
	औषधि पसलेले रंगीन भिडियो एक्सरे बच्चाको उल्टोसुल्टो पत्ता लगाउनेलगायत सर्वसाधारणलाई सजिलै आकषिर्त गर्न सकिने विज्ञापन पनि प्रसारण गरिरहेका छन्  तर सबै जिल्लामा रंगीन भिडियो एक्सरेको सुविधा उपलब्ध छैन  चिकित्सकसँगै विभिन्न औषधि कम्पनीका प्रतिनिधि पनि जाने गर्छन्  औषधि सिफारिस गरिदिएपछि चिकित्सकको आउजाउ खर्चसमेत कम्पनीले बेहोरिदिन्छन्  एक ठाउँबाट अर्कोमा पुगेर बिरामी हेर्नु चिकित्सकको अतिरिक्त काम भएकाले कर तिर्नुपर्छ  तर त्यस्तो हुँदैन  
	चिकित्सकहरूले अनावश्यक विज्ञापन गर्न नपाइने नेपाल मेडिकल एसोसिएसन गण्डकी शाखाका अध्यक्ष डालुमेश्वर आचार्यले बताए  विषयभन्दा बाहिर गएर काम गर्नु अनैतिक हो डा आचार्यले भने  आन्तरिक राजस्व कार्यालय पोखराका प्रमुख जगदीश्वर उपाध्यायले कुनै पनि आर्थिक गतिविधि भएपछि अनिवार्य करको दायरामा आउनुपर्ने बताए  डाक्टरको नामसहित बिल जारी हुनसके करको दायरामा ल्याउन सहज हुन्थ्यो उनले भने तर बिरामीबाट लिइएको फि एकमुस्ट रूपमा पसलेले डाक्टरलाई दिने भएकाले आम्दानीमा समायोजन नहुन पनि सक्छ  सबै ठाउँमा अनुगमन गर्न सकिएको छैन  
	पैसा सबै धामीलाई बेथा हामीलाई पैसा सबै धामीलाई बेथा हामीलाई यो पर्वतका ग्रामीण भेगमा प्रचलित उखान हो  धेरै खर्च गरी जान्नेलाई देखाएर पनि रोग निको नभएको अवस्थालाई यसले बुझाउँछ  आधुनिक चिकित्सा विज्ञानको पहुँच बढै गर्दा पनि यसमा परिवर्तन आएको छैन  गाउँ र सदरमुकाममा समेत सरकारी स्वास्थ्य संस्थामा गम्भीर र जटिल प्रकारका रोगको उपचार हुँदैन  विशेषज्ञ सेवासहितका निजी अस्पताल छैनन्  तर निजी क्लिनिक र औषधि पसलेले भ्रमपूर्ण विज्ञापन गरेर बिरामीले थाहै नपाई मोटो रकम ठगिरहेका छन्  
	सदरमुकाममा औषधि पसल सञ्चालन गरेर काठमाडौं पोखरा चितवनलगायत नाम चलेका अस्पतालमा कार्यरत विशेषज्ञका नाममा विज्ञापन गरी बिरामीलाई प्रलोभमा पार्ने गर्दै आएका छन्  करिब एक दर्जन औषधि पसलले हरेक शनिबार विशेषज्ञ चिकित्सकबाट सेवा लिनुहोस् भन्दै विज्ञापन गर्दै आएका छन्  एकै चिकित्सकलाई  देखि  भन्दा बढी रोगको विशेषज्ञ भन्दै बिरामीलाई प्रलोभनमा पार्ने गरिएको छ  विभिन्न विशेषज्ञका नाममा गरिएका विज्ञापनअनुसारका सबै चिकित्सक आउँदैनन्  आए पनि चिकित्सक र मेडिकल सञ्चालकको मिलेमतोमा बिरामीलाई अनावश्यक औषधि दिएर रोग निको पार्नेभन्दा बढी औषधि दिने गरेको गुनासो छ  
	भोक्सिङ  का छविलाल बराल ग्यास्टि्रकको समस्या समाधान हुने आशामा  महिनामा चारपटक सदरमुकाम आए  बाटोखर्च र औषधिमा कति पैसो गयो हिसाबकिताबै छैन उनले भने जहिले आउँदा पनि अब फलानो मितिमा आउनुहोला भनेर औषधि दिन्छन्  शालिजा  की लक्ष्मी गुरुङको गुनासो बरालकै जस्तो छ  पाठेघरको समस्या समाधानका लागि उनी डेढ वर्षदेखि नियमित परीक्षण गराउँदै आएकी छन्  निको हुन्छ भनेर धेरैथरी औषधि खाइसकें उनले भनिन् औषधि मात्रै महिनामा  सयको खानुपर्छ  विशेषज्ञको आशामा म्याग्दीको बेनीबाट आएका पविन थापा स्वास्थ्य परीक्षण गराउन नपाएपछि औषधि मात्रै लिएर फर्किए  समयमा डाक्टर नभेटिएपछि पसलेले दिएको औषधि किन्नैपर्यो उनले भने  
	बिरामीबाट लिएको पैसा चिकित्सकले नै लाने गणेश मेडिकलका सञ्चालक गणेश श्रेष्ठले बताए  हामीलाई आउने औषधिको कमिसन मात्रै हो उनले भने  मेडिकल सञ्चालकले औषधिबाट मात्रै  देखि शतप्रतिशतसम्म कमिसन लिने गर्छन्  सातामा  देखि  बिरामी आउँछन् राजेश मेडिकलका सञ्चालक राजेश पौडेलले भने  देखि  हजारको औषधि बिक्री हुन्छ  
	सदरमुकामका कतिपय औषधि पसलेले अनुमतिपत्रबिनै औषधि व्यवस्था विभागले तोकेविपरीतका काम गर्दै आएको पाइएको छ  एउटाको नाममा दर्ता भएको पसलमा अर्कै व्यक्ति बसेर औषधि बेच्ने थुप्रै छन्  टाउको दुखेको बिरामीलाई सिटामोल दिनुपर्ने हो एक औषधि पसलेले भने तर यहाँका केही पसल सञ्चालकले पाँच रुपैयाँको औषधि भए हुनेमा सयौं रुपैयाँको भिडाउने गरेका छन्  
	औषधि पसलेहरूले सर्वसाधारणलाई ठग्दै आएकोबारे जिल्लाका नियामक निकाय बेखबरजस्तै देखिन्छन्  सहायक प्रमुख जिल्ला अधिकारीको संयोजकत्वमा अनुगमन समिति भए पनि प्रभावकारी छैन  हामीले मात्रै गहिराइमा पुगेर समाधान गर्न सक्दैनौं सहायक प्रजिअ चुडाराज भट्टराईले भने सबै कुरा बुझ्न प्राविधिक टोली नै बोलाउनुपर्छ  त्यसो गर्न सकेका छैनौं  उनका अनुसार केही समयअघि प्रशासनले जिल्ला अस्पताललाई विज्ञहरूका नाममा सामान्य चिकित्सकले परीक्षण गरिरहेको पाइएकाले वास्तविकता के हो बताउनु बेहोराको पत्र पठाएको थियो  
	बागलुङका दर्जनभन्दा बढी औषधि पसल र थोक बिक्रेताले विशेषज्ञ चिकित्सक आउने विज्ञापन दैनिकजसो प्रकाशितप्रसारित गराइरहेका छन्  जबकि क्लिनिकका रूपमा दर्ता भए मात्र चिकित्सक वा विशेषज्ञ ल्याउन पाउने सरकारी प्रावधान छ  कतिपय पसलमा क्लिनिक भनेर लेखिएको बोर्ड पनि देखिँदैन  क्लिनिक भनेर दर्ता भएको स्वास्थ्य संस्थाले मात्र डाक्टर र विशेषज्ञ ल्याउन पाउने प्रावधान छ वरिष्ठ जनस्वास्थ्य प्रशासक महेश्वर श्रेष्ठले भने औषधि बिक्री गर्ने पसलमा डाक्टर आउन मिल्दैन  स्वास्थ्य सेवा विभागमा दर्ता गर्ने चलन भएकाले सबै पसलको अवस्था अध्ययन नगरिएको उनले बताए  हरेक शनिबार ती पसलमा सेवाग्राहीको भीड लाग्छ  वैधानिकताबारे जनस्वास्थ्य कार्यालय नै प्रस्ट छैन  
	औषधि पसलले विभागको अनुमति लिएपछि जिल्लामा घरेलु तथा साना उद्योग विकास समितिमा दर्ता गर्नुपर्ने प्रावधान छ  तर एकाधबाहेक अरूको दर्ता नभएको मुख्य शाखा कार्यालयका निर्देशक विश्वप्रेम ढकालले बताए  विभागले दिएको अनुमतिसहित कार्यालयमा आएर उद्योगमा दर्ता गर्नुपर्नेमा रेडियोमा नाम सुनेको उनले बताए  
	पसलले मेडिको फर्मा मेडिकल हल औषधि पसल लेखेर ठूला बोर्ड राखेका छन्  जिल्लाभित्र सफल पोलिक्लिनिक र मुक्तिनाथ अस्पतालबाहेक कसैले पनि क्लिनिकस्तरको सेवा दिने गरी दर्ता गरेका छैनन्  दर्ता नगरेकालाई डाक्टर र विशेषज्ञ ल्याउने अधिकार छैन धौलागिरि अञ्चल अस्पतालका मेडिकल सुपरिटेन्डेन्ट डा तरुण पौडेलले भने गर्नै नहुने काम औषधि पसलले गरिरहेका छन् अनुगमन गरेर कारबाही गर्न सक्नुपर्छ  निरन्तर काम गरेकालाई दुःख दिने सरकारी निकाय गैरकानुनी काम गर्नेलाई कारबाही गर्न डराएको उनको आरोप छ  बागलुङमा बाहिरबाट आएका चिकित्सकले  सय रुपैयाँसम्म शुल्क लिने गरेका छन्  
	तनहुँमा पनि निजी अस्पताल र क्लिनिकले मापदण्डविपरीत विज्ञापन गर्दै आएका छन्  अन्यको सिको गर्दै आफूले पनि स्थानीय एफएमबाट विज्ञापन गरिरहेको मिश्र मेडिकल हल सञ्चालक हरिबहादुर मिश्रले बताए  त्यसो गर्न नपाइनेबारे उनी अनभिज्ञ छन्  लोकपि्रय स्वास्थ्य क्लिनिकका सञ्चालक राजु दाहालले कमाउने मनसायभन्दा ग्रामीण क्षेत्रका बासिन्दालाई विशेषज्ञ चिकित्सकको सेवा दिलाउन विज्ञापन गर्ने गरेको बताए  
	बिरामीलाई भ्रममा पार्ने गरी विज्ञापन गर्नै पाइँदैन जिल्ला स्वास्थ्य प्रमुख डा विवेककुमार लालले भने क्लिनिकहरूले विशेषज्ञ डाक्टर बोलाउँदा स्वीकृति लिनुपर्छ र राज्यले तोकेको कर तिर्नुपर्छ  अहिलेसम्म जिल्लामा विशेषज्ञ डाक्टर बोलाउने क्लिनिकहरूले नियम पालना गरेका छैनन्  
	सेवाका नाममा जथाभावी 
	पाल्पाका निजी औषधि पसलले स्वास्थ्य सेवाका नाममा स्वीकृति नलिई जथाभावी गर्दै आएका छन्  सर्वसाधारणको स्वास्थ्यमा गम्भीर खेलवाड भइरहे पनि हालसम्म कसैलाई कारबाही भएको छैन  अनुगमन गर्ने निकायको बेवास्ताले झनै लापरबाही बढेको सेवाग्राहीको गुनासो छ  
	ल्याब एक्सरेलगायत सेवासमेत स्वीकृति नलिई चलाइएको छ  नेपाल औषधि व्यवसायी संघका जिल्ला अध्यक्ष रामलाल श्रेष्ठले सञ्चालन गरेको मेडिकलको ल्याब सेवा स्वीकृति नलिई चलेको छ  ल्याबमा अवैध कागजपत्रसमेत विगतका अनुगमनमा भेटिएका थिए  एक्सरे र ल्याबको स्वीकृति नलिई चलाएका छन्  मापदण्ड पूरा गरिसकेपछि जिल्ला जनस्वास्थ्य कार्यालयसँग कागज लेखाएर क्षेत्रीय निर्देशनालय पोखराबाट स्वीकृत लिनुपर्छ  श्रेष्ठले तत्काल स्वीकृति लिएर चलाउने दाबी गरे  
	अन्य मेडिकलमा दिइएको विशेषज्ञ सेवा स्वास्थ्य विभाग र मन्त्रालयबाट स्वीकृति नलिइएको पाइएको छ  जिल्ला जनस्वास्थ्य कार्यालयबाट मेडिकलबाट दिने सेवाका बारेमा स्वीकृति लिनुपर्ने व्यवस्था भए पनि स्वीकृति नलिई हचुवामा विज्ञापन गरेको फिजियोथेरापीको सेवा स्वीकृतिबिनै दिएको पाइएको थियो  जिल्लामा सञ्चालित अक्युपंक्चर क्लिनिकले म्याद गुज्रेको र प्रतिबन्धित औषधि बेचेको पाइए पनि कारबाही भएको छैन  
	जिल्ला जनस्वास्थ्य कार्यालयका प्रमुख केहरसिंह गोदारले मेडिकलले दिएको सेवाको स्वीकृति रजिस्ट्रेसन आयकर र बेच्न पाउने औषधिको स्वीकृति लिनुपर्ने बताए  मन्त्रालय र विभागले तोकेको नियम पालना नगरे जनस्वास्थ्य कार्यालय र विभागलाई कारबाही गर्ने अधिकार छ  
	तानसेन र आसपासका मेडिकलमा आफ्नो योग्यताभन्दा बढी बिरामी जाँच गर्ने एन्टिबायोटिक दिने मिसन र लुम्बिनी मेडिकल कलेजका विशेषज्ञबाट सेवा दिने गलत प्रचार गर्ने गरेका छन्  उपस्वास्थ्य चौकी र स्वास्थ्य चौकीमा कार्यरत स्वास्थ्यकर्मीले निजी मेडिकलमा सेवाका नाममा तालिम र योग्यताबिनै बिरामी जाँच गरिरहेको समेेत अनुगमनमा भेटिएको छ  
	
"
