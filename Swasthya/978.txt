मानसिक रोग  भ्रम र यथार्थ  "विश्व स्वास्थ्य संगठनले स्वास्थ्यको परिभाषामा शारीरिक मानसिक आध्यात्मिक अनि सामाजिक सबै अवयवलाई स्थान दिएको छ ""विश्व स्वास्थ्य संगठनले स्वास्थ्यको परिभाषामा शारीरिक मानसिक आध्यात्मिक अनि सामाजिक सबै अवयवलाई स्थान दिएको छ  तसर्थ मानसिक स्वस्थ पूर्ण स्वस्थको अभिन्न अंग हो  तर इतिहास अध्ययन गर्ने हो भने मानसिक स्वास्थ्य सधैं आम मानसिक रोगीझैं तिरस्कृत र अपहेलित रहेको देखिन्छ  मानसिक रोगीहरू आजीवन थुनिएर बाँधिएर उपचारविहीन अवस्थामा रहेको वा धामीझाँक्रीबाट उपचार गर्ने क्रममा पैसा अनि ज्यानसमेत गुमाउन पुगेको हामी अहिले पनि दैनिकजसो पत्रपत्रिकामा पढ्न पाउँछौं 

विश्व इतिहासलाई केलाउँदा प्राचीन ग्रीक अनि रोमन सभ्यतामा मानसिक रोगीहरूको उपचार धर्मभीरुहरूले गर्ने गरेको देखिन्छ  त्यो बेला मानसिक रोगलाई व्यक्तिको नैतिक कमजोरीको रूपमा लिइने र धर्म दर्शनसँग जोडिने गरिन्थ्यो  प्लेटो अरस्तुजस्ता दार्शनिकहरूले बाहिरी तापक्रम कालो पित्त र मनका भावनाहरू असल खराब का कारण आत्मामा आउने परिवर्तनलाई मानसिक रोगको कारकतत्त्व मान्थे र त्यहीअनुसार मन्दिरका पादरीहरू विभिन्न प्रकारका उपचार विधिको प्रयोग गर्थे 

सत्रौं शताब्दीपछि वैज्ञानिकहरूले मानसिक रोगीहरूको मस्तिष्कमा हुने परिवर्तनबारे अध्ययन गर्न थाले  तर पनि खास कारण पत्ता लगाउन नसक्दा उपचार विधिमा खासै फरक आएन  मानसिक रोगीलाई बौलाहा पागल मूर्ख भनी सम्बोधन गरिन्थ्यो र तिनलाई आम मानिसभन्दा फरक व्यवहार गरिन्थ्यो तिनलाई एउटै कोठामा थुनेर राखिन्थ्यो खाना स्नान शौच आदिको कुनै व्यवस्था हुँदैनथ्यो  हातखुट्टा बाँधेर राख्ने पिट्ने र अन्य कुनै पनि शारीरिक रोगको उपचार गरिन्नथ्यो 

 औं शताब्दीमा फ्रायडले मानसिक रोगीमा लुप्त अवस्थामा रहेका इच्छाआकांक्षा र ती सबको अध्ययनबाट गरिने उपचार पद्धतिको विकास गरेर साइकोएनेलाइसिसको प्रारम्भ गरे  तर पनि मानसिक रोगीलाई वास्तविक रोगीलाई जस्तो नगरी नैतिक रूपले पतित वा कैदीलाई झैं व्यवहार गरिन्थ्यो  तिनलाई छुट्टै एसाइलममा राखिन्थ्यो  साधारण अस्पतालमा तिनको पहुँच थिएन नत तिनलाई उपचार गर्ने विशेषज्ञहरू नै थिए 

 औं शताब्दीको मध्यतिर मानसिक रोगीका लागि उपयुक्त औषधीको विकास भयो  यसले तिनीहरूको घरैमा वा अस्पतालमा भर्ना गरी उपचार गर्न थालियो  करेन्ट उपचार आदिको प्रयोग पनि गरिन थालियो  तर पनि लोकलाजको कारणले गर्दा त्यस्ता रोगीहरूले आफ्नै घरमा पनि राम्रो उपचार स्याहार बास पाएनन् र सरकारी मानसिक अस्पतालमा नै रहन बाध्य पारिए  समय बदलिँदै जाँदा एक्काइसौं शताब्दीको सुरुवातसँगै अनुवांशिकताको विकासले गर्दा मानसिक रोगहरूको पनि जैविक कारणहरूबारे अनुसन्धान हुनथाले र केही तथ्य प्रकाशनमा आउन थाल्यो 

नयाँनयाँ औषधीहरूको विकास हुनथाल्यो  मानव अधिकारको बहस व्याख्या गरिन थाल्यो र सामान्य अस्पतालमा समेत मानसिक रोग विभाग खुल्न थाले  यसरी तिरस्कृत मानसिक रोगले 
अहिले छुट्टै स्थान ओगट्न थालेको छ उपचारको लागिमात्र होइन नवीन शोध आविष्कार अध्ययनअध्यापनका लागिसमेत 

पूर्वीय दर्शन परम्परामा पनि मानसिक रोगीहरूलाई पश्चिमा जगतमा जस्तै सामाजिक रूपले पतित नैतिकताविहीन मूर्ख बौलाहा पागल मानिन्थे  अनि बोक्सी छुटाउने झारफुक आदि उपचार गर्ने ठिक नभए घरैमा बाँधिन थुनिन विवश हुन्थे  अझै पनि तिनको अवस्थामा त्यति सुधार आएको छैन हामी यो मामलामा अझैं मध्ययुगीन युरोपकै अवस्थामा छौं  मानसिक रोगलाई रोग मान्न तयार छैनौं हामी सामाजिकआर्थिक कारण देखाउँदै रोगलाई लुकाउँछौं  पूर्वजन्मको पाप भनेर यसलाई विवश भएर स्वीकार्छौं  धामीझाँक्रीकै भरमा छोड्छौं हामी मानसिक रोगीहरूलाई  अनि त्यो उपचार पनि लुकाएर मध्यरातमा कसैले थाहा नपाउनेगरी गर्छौं 

अचम्म लाग्छ आफूलाई ब्लड प्रेसर मधुमेह आदि रोग लागेमा त्यो कुरा अरूलाई भन्दासुनाउँदा गर्व गर्ने हामी मानसिक रोगलाई भने एकदमै लुकाउँछौं  वास्तवमा मानसिक रोगबारे अनेकौं भ्रम पालेर 
बसेका छौं हामी 

मानसिक रोगको सम्बन्धमा जनमानसमा अझै केही भ्रम व्याप्त रहेको पाइन्छ  जस्तै मानसिक रोगीहरू जस्तोसुकै औषधी गरे पनि पूर्णरूपले निको हुँदैनन्  यिनीहरू काम गरेर खान सक्दैनन् नत परिवार नै चलाउन सक्छन्  विवाह गरिदिएमा यो रोग निको हुन्छ  धामीझाँक्री नलगाएसम्म यो रोग निको हुँदैन  डाक्टरको औषधी सेवन गरेमा बानी लाग्छ र जीवनभर खानुपर्ने हुन्छ  त्यसैले नखानु नै ठिक हो 

मानसिक रोग पनि ब्लड प्रेसर मधुमेह आदिजस्तै एउटा रोग हो  अनुवांशिकता मस्तिष्कमा हुने रासायनिक परिवर्तनजस्ता जैविक र सामाजिक कारणको प्रभावले मानिसको व्यवहारमा आउने परिवर्तन नै मानसिक रोगको कारकतत्त्व हुनसक्छन्  मानसिक रोगीहरू पनि अरू रोगीहरूझैं औषधी खाएर आफ्ना काम निर्वाध रूपले गर्न सक्छन् परिवार पाल्न सक्छन् 

उनीहरूलाई औषधीको साथै प्रोत्साहन सल्लाह माया प्रेमको जरुरत पर्छ  विवाह गर्दैमा यो रोग निको हुँदैन  बरु कुनैकुनै दीर्घरोगका कारण विवाह गरेर परिवारमा कलह झनै बढेको परिवार टुक्रिएको बालबच्चाहरूले दुख पाएको पाइन्छ  कतिपय मानसिक रोगी र तिनका परिवारले धामीझाँक्रीको प्रभावमा परेर पैसा र ज्यानसमेत गुमाएको पाइन्छ  सबै डाक्टरी औषधीले बानी लगाउँदैनन् अनुभवी मनोचिकित्सकहरूले बानी लाग्नेगरी औषधी कदापि दिँदैनन्  सबै मानसिक रोगलाई जीवनभर औषधी खानु पर्दैन  त्यसैले हामीले मानसिक रोगहरूबारे व्याप्त भ्रमहरूलाई चिरेर यथार्थलाई मनन गर्दै उपचारमा ध्यान दिनुपर्छ 

रिसाल धुलिखेल अस्पतालका मानसिक रोग विशेषज्ञ हुन् 
"
