जोडिन सक्छ छिनेको अंगभरतपुर क्षेत्रपुरका मोहन थापाको देब्रे हात मेसिनले छिनाएको थियो  उनका साथीहरूले छिनेको हात पोको पारे र मोहनलाई चितवन मेडिकल कलेज पुर्‍याए  चिकित्सकले उनको हात जोडिदिए   वर्ष मोहन अहिले स्वास्थ्य लाभ गरिरहेका छन्  "
	भरतपुर क्षेत्रपुरका मोहन थापाको देब्रे हात मेसिनले छिनाएको थियो  उनका साथीहरूले छिनेको हात पोको पारे र मोहनलाई चितवन मेडिकल कलेज पुर्याए  चिकित्सकले उनको हात जोडिदिए   वर्ष मोहन अहिले स्वास्थ्य लाभ गरिरहेका छन्   
	यही साताको घटना हो यो  उपत्यकाबाहिर यस्तो शल्यक्रिया यो समेत दुई पटक मात्र भएको छ  यस अघि धरानको बीपी कोइराला स्वास्थ्य विज्ञान प्रतिष्ठानमा यस्तै प्रकृतिको सफल शल्यक्रिया गरिएको थियो  त्यहाँ अहिले यो सुविधा बन्द छ  
	नेपालमा सबैभन्दा पहिले यस्तो शल्यक्रिया त्रिवि शिक्षण अस्पतालमा भएको थियो करिब  वर्षअघि  काठमाडौं मोडेल अस्पतालमा पनि यो सुविधा उपलब्ध छ   
	राजधानीबाहिर अहिलेसम्म मुलुकमा हामीकहाँ मात्र यो सुविधा उपलब्ध छ चितवन मेडिकल कलेजका प्रबन्ध निर्देशक डा हरिशचन्द्र न्यौपाने भन्छन् चितवनबाट छसात घन्टाको मोटर बाटोमा कोही यस्तो दुर्घटनामा परे अंग जोगिने सम्भावना बढेको छ   
	हामीले सबैभन्दा पहिले भाँचिएको हाडलाई स्टिल पाता र तार राखेर जोड्यौं चितवन मेडिकल कलेजका प्लास्टिक सर्जन डा बुद्घिनाथ अधिकारी मोहनको उपचार प्रक्रिया सम्भिन्छन् यसपछि उनको हातको धमनी शिरा नशा टेन्डन हाड र मासु जोडिने संगम हरूलाई छुट्टाछुट्टै शल्यक्रियाबाट जोड्यौं  अहिले उनको हातको अवस्था ठीक छ  मासु भर्न टेन्डन र नशा जोड्न बाँकी छ   
	चिकित्सकहरूका अनुसार कुनै दुर्घटनामा हात खुट्टा औंला कान लगायतका अंगहरू छिनिए भने आत्तिनु हुन्न  तिनलाई लिएर अस्पताल पुगेर  देखि  घन्टाभित्र शल्यक्रियाको प्रक्रिया सुरु गर्न सके ती अंगलाई जोगाउन सकिन्छ   
	काठमाडौं मोडेल अस्पतालका डा शंकरमान राई भन्छन् छिनिएका हात औंला आदि अंग अचेल हाड जोर्नी र भास्कुलर ल्यचिकित्सकले समेत जोड्न सक्छन्  
	कथंकदाचित् हात लगायतका अंग छिने भने जतिसक्दो चाँडो त्यो अंगलाई सुक्खा प्लास्टिकको थैलोमा राख्नुपर्छ सुरक्षित किसिमले  त्यसपछि त्यसलाई अर्को प्लास्टिकको थैलोमा करिब  डिग्री सेन्टिग्रेड तापक्रमको पानीमा डुबाएर राख्नुपर्छ  तापक्रम त्यति नै बनाउन थैलोको पानीमा बरफ मिसाए हुन्छ   
	त्रिवि शिक्षण अस्पतालका निर्देशक एवं प्लास्टिक सर्जरी युनिटका प्रमुख डा ईश्वर लोहनीको सुझाव छ काटिएको भागलाई पानी वा स्लाइनमा डुबाएर राख्नु हुँदैन  लोहनी तिनै चिकित्सक हुन् जसले नेपालमै पहिलोचोटि यस्तो शल्यक्रिया गरेका थिए  उनका अनुसार सामान्य तापक्रममा काटिएको अंग राखेर ल्याउँदा करिब  घन्टासम्म जोड्न मिल्ने भए पनि कम तापक्रममा सुरक्षित प्रकारले राखेर ल्याउँदा आठ घन्टाभित्र जोड्न सकिन्छ   
	बरफको प्रत्यक्ष सम्पर्कमा काटिएको अंग राख्नु हुँदैन डा अधिकारी भन्छन् सुक्खा प्लास्टिकमा राखिएको अंगमाथि पनि बरफ  
	राख्नु हुन्न   
	छिनेका अंगमा पनि धारिलो हतियारले काटेको भाग जोड्न सजिलो हुने प्लास्टिक शल्यचिकित्सकहरूको अनुभव छ  मेसिनमा अड्किएर छिनेको साइकलको चेनमा अड्किएको निकै क्षतविक्षत भएको अंग जोड्न सकिन्न डा लोहनी भन्छन् सबै सुविधा रहेको अवस्थामा विभिन्न अंग जोड्न सकिने भए पनि अहिले औंला हात टाउकोको छाला र कपाल जोड्न सकिने सुविधा मात्र उपलब्ध छ  
	महाराजगन्जको त्रिवि शिक्षण अस्पतालमा मिलको फित्तामा बेरिएर पूरै निस्केको टाउकाको छाला र कपाल पुनः जोडिएको छ  भारतमा त मिलको फित्ताले बेरिएर निस्केको पूरै अनुहारसमेत जोडिएको थियो   
	अमेरिकन सोसाइटी फर सर्जरी फर द हयान्ड एएसएसएच को तथ्यपत्र अनुसार कुनै पनि अंग पुनः जोड्ने प्रक्रिया निकै जटिल हुन्छ शृंखलाबद्ध रूपमा अघि बढाउनुपर्छ  सबैभन्दा पहिले नष्ट भएका तन्तुहरूलाई सावधानीपूर्वक हटाउनुपर्छ  हाडलाई स्टिल पाता तार नटहरूका माध्यमले पुनः जोड्नुपर्छ  यसपछि तन्तु टेन्डन धमनीहरू स्नायु र रक्तनलीको मर्मत गरिन्छ  कहिलेकाहीँ हाड छाला टेन्डन र रक्तनलीको केही भागसमेत शरीरको अर्को ठाउँबाट ल्याएर लगाउनुपर्ने हुन्छ   
	चितवन मेडिकल कलेजमा मोहनको उपचारको एक चरण सकिएको छ  करिब  महिनापछि उनको हातको मांसपेशी जोड्न पुनः शल्यक्रिया गर्ने योजनामा छन् त्यहाँका चिकित्सक  यसपछि हात सामान्य स्थितिमा आउन एक वर्ष लाग्नेछ  
	 
	 
	 
	 
	 
"
